<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--27</head>
          <docDate when="2008-11-13">2008-11-13</docDate>
        </div>
      </front>
      <body>
        <div>
          <note n="4735fae7">
            ﻿
          </note>
          <note n="fc845477">
            Riksdagens protokoll
          </note>
          <note n="ebdaf496">
            2008/09:27
          </note>
          <note type="date" n="a143f31c">
            Torsdagen den 13 november
          </note>
          <note n="05e7f666">
            Kl. 12:00 - 16:33
          </note>
          <note n="851349f5">
            1 § Avsägelser
          </note>
          <note n="ae880fa0">
            Andre vice talmannen meddelade att Sven Gunnar Persson (kd) anhållit
            om entledigande från uppdraget som ledamot av riksdagen från och
            med den 1 januari 2009.
          </note>
          <note n="e531c80f">
            Kammaren biföll denna anhållan.
          </note>
          <note n="cff5c643">
            Andre vice talmannen meddelade att Lars-Ivar Ericson (c) anhållit
            om entledigande från uppdraget som ledamot av riksdagen från och
            med den 1 februari 2009.
          </note>
          <note n="e531c80f">
            Kammaren biföll denna anhållan.
          </note>
          <note n="c29ce168">
            Andre vice talmannen meddelade vidare
          </note>
          <note n="871a8181">
            att Karin Granbom Ellison (fp) avsagt sig uppdragen som ledamot
            i näringsutskottet och som suppleant i EU-nämnden,
          </note>
          <note n="fa0815cc">
            att Carl B Hamilton (fp) avsagt sig uppdragen som ledamot i EU-nämnden
            och som suppleant i utrikesutskottet,
          </note>
          <note n="570ce2b3">
            att tredje vice talman Liselott Hagberg (fp) avsagt sig uppdragen
            som suppleant i konstitutionsutskottet och näringsutskottet,
          </note>
          <note n="0288ae12">
            att Eva Flyborg (fp) avsagt sig uppdraget som suppleant i konstitutionsutskottet,
          </note>
          <note n="609df30f">
            att Christer Nylander (fp) avsagt sig uppdraget som suppleant
            i finansutskottet,
          </note>
          <note n="8b326af6">
            att Camilla Lindberg (fp) avsagt sig uppdraget som suppleant
            i justitieutskottet och
          </note>
          <note n="69e174d1">
            att Cecilia Wigström i Göteborg (fp) avsagt sig uppdraget som
            suppleant i EU-nämnden.
          </note>
          <note n="c5c3946c">
            Kammaren biföll dessa avsägelser.
          </note>
          <note n="11481a70">
            2 § Anmälan om kompletteringsval
          </note>
          <note n="1ee8d575">
            Andre vice talmannen meddelade att Folkpartiet liberalernas riksdagsgrupp
            på grund av uppkomna vakanser anmält
          </note>
          <note n="523df537">
            tredje vice talman Liselott Hagberg som ledamot i näringsutskottet,
          </note>
          <note n="e2700b41">
            Karin Granbom Ellison som ledamot i EU-nämnden och som suppleant
            i näringsutskottet,
          </note>
          <note n="bcf1ee28">
            Helena Bargholtz som suppleant i konstitutionsutskottet och justitieutskottet,
          </note>
          <note n="1e01579d">
            Camilla Lindberg som suppleant i konstitutionsutskottet,
          </note>
          <note n="db1650d0">
            Johan Pehrson som suppleant i finansutskottet,
          </note>
          <note n="3c24bc4c">
            Cecilia Wikström i Uppsala som suppleant i utrikesutskottet,
          </note>
          <note n="7199ec20">
            Ulf Nilsson som suppleant i arbetsmarknadsutskottet och
          </note>
          <note n="c825730c">
            Tobias Krantz som suppleant i EU-nämnden.
          </note>
          <note n="13c2cdd9">
            Andre vice talmannen meddelade vidare att Moderata samlingspartiets
            riksdagsgrupp anmält Willemo Carlsson som suppleant i konstitutionsutskottet
            och miljö- och jordbruksutskottet under Anna Tenjes ledighet.
          </note>
          <note n="594c63b7">
            Andre vice talmannen förklarade valda till
          </note>
          <note n="13d9c499">
            ledamot i näringsutskottet
          </note>
          <note n="0ef6c331">
            ledamot i EU-nämnden
          </note>
          <note n="7cc9b66e">
            suppleanter i konstitutionsutskottet
          </note>
          <note n="4fccbbb3">
            suppleant i finansutskottet
          </note>
          <note n="7ac3846e">
            suppleant i justitieutskottet
          </note>
          <note n="a7a2222b">
            suppleant i utrikesutskottet
          </note>
          <note n="58e4a6cd">
            suppleant i näringsutskottet
          </note>
          <note n="6c317723">
            suppleant i arbetsmarknadsutskottet
          </note>
          <note n="f4195e10">
            suppleant i EU-nämnden
          </note>
          <note n="cf156134">
            Andre vice talmannen förklarade vald under tiden den 13 november
            200830 april 2009 till
          </note>
          <note n="926f4834">
            suppleant i konstitutionsutskottet
          </note>
          <note n="5a577de3">
            suppleant i miljö- och jordbruksutskottet
          </note>
          <note n="b72769f9">
            3 § Anmälan om fördröjda svar på interpellationer
          </note>
          <note n="29a23a82">
            Till riksdagen hade inkommit följande skrivelser:
          </note>
          <note n="5fae5036">
            Interpellation 2008/09:83
          </note>
          <note n="f8f5f788">
            Interpellation 2008/09:83 Demokratisk insyn i Posten AB under
            och efter den föreslagna fusionen med Posten Danmark
          </note>
          <note n="a9adb1f1">
            Interpellationen kommer att besvaras fredagen den 28 november
            2008.
          </note>
          <note n="c60d069e">
            Skälet till dröjsmålet är tjänsteresa och sedan tidigare inbokade
            engagemang.
          </note>
          <note n="17891fb8">
            Fredrik Ahlén
          </note>
          <note n="06d75378">
            Interpellation 2008/09:87
          </note>
          <note n="0238aebd">
            Interpellation 2008/09:87 Skolan som vinstmaskin
          </note>
          <note n="2c609aad">
            Interpellationen kommer att besvaras tisdagen den 25 november
            2008.
          </note>
          <note n="4856a0be">
            Skälet till dröjsmålet är att jag kommer att befinna mig på en
            längre utlandsresa.
          </note>
          <note n="405d31eb">
            Jan Björklund
          </note>
          <note n="fb2718a3">
            Interpellation 2008/09:100
          </note>
          <note n="de0fdb92">
            Interpellation 2008/09:100 Lärarlyftet
          </note>
          <note n="2c609aad">
            Interpellationen kommer att besvaras tisdagen den 25 november
            2008.
          </note>
          <note n="4856a0be">
            Skälet till dröjsmålet är att jag kommer att befinna mig på en
            längre utlandsresa.
          </note>
          <note n="405d31eb">
            Jan Björklund
          </note>
          <note n="0ed2993f">
            Interpellation 2008/09:103
          </note>
          <note n="18fea854">
            Interpellation 2008/09:103 Kvalitetssäkring av betygen
          </note>
          <note n="2c609aad">
            Interpellationen kommer att besvaras tisdagen den 25 november
            2008.
          </note>
          <note n="4856a0be">
            Skälet till dröjsmålet är att jag kommer att befinna mig på en
            längre utlandsresa.
          </note>
          <note n="405d31eb">
            Jan Björklund
          </note>
          <note n="7ccbffb5">
            Interpellation 2008/09:105
          </note>
          <note n="5a65ab55">
            Interpellation 2008/09:105 Förskolans ledarskap
          </note>
          <note n="2c609aad">
            Interpellationen kommer att besvaras tisdagen den 25 november
            2008.
          </note>
          <note n="4856a0be">
            Skälet till dröjsmålet är att jag kommer att befinna mig på en
            längre utlandsresa.
          </note>
          <note n="405d31eb">
            Jan Björklund
          </note>
          <note n="1e0bb245">
            4 § Ändring av rambeslut om bekämpande av terrorism
          </note>
          <note n="e574d19a">
            Föredrogs
          </note>
          <note type="speaker" n="ef5429d7">
            Anf. 1 MARYAM YAZDANFAR (s):
          </note>
          <note n="bce85419">
            Fru talman! Jag vill börja med att yrka bifall till reservation
            nr 2.
          </note>
          <u who="Q3373040" xml:id="i-3dbfbb8d962f777a-0" n="3803ed92">
            <seg n="f6bfe3f5">
              Kampen mot terrorism är oerhört viktig eftersom det är en kamp
              för de mänskliga fri- och rättigheterna. Det är just därför det
              är så viktigt att det finns en balans mellan de lagar som stiftas
              för att bekämpa terrorismen och de inskränkningar dessa lagar
              innebär för den personliga integriteten.
            </seg>
            <seg n="77d95f45">
              Det här rambeslutets rekvisit vid uppmaning till terroristbrott
              menar vi socialdemokrater är problematiskt, eftersom det kan innebära
              ytterligare kriminalisering på ett område som ligger väldigt nära
              tryck- och yttrandefriheten. Jag säger kan eftersom vi inte vet.
              Det vi i dag tar ställning till är ramlagstiftningen. Vad konsekvenserna
              blir för svensk rätt får vi reda på när regeringen återkommer
              med följdlagstiftningen.
            </seg>
            <seg n="94ba35cb">
              I det här sammanhanget kan jag inte låta bli att påminna om hur
              den nuvarande borgerliga majoriteten agerade när förra regeringen
              inte presenterade följdlagstiftning samtidigt som rambeslut togs.
            </seg>
            <seg n="3a362362">
              Den första påminnelsen lyder så här:
            </seg>
            <seg n="6b10daaa">
              Fru talman! Vi moderater tycker att det är viktigt att riksdagen
              ges möjlighet att ta ställning till konsekvenserna av rambeslut
              på nationell nivå samtidigt som man godkänner rambeslut. Riksdagen
              kan inte med gott samvete abdikera från sitt grundläggande ansvar
              för lagstiftningen.
            </seg>
            <seg n="43241e66">
              Den andra påminnelsen lyder så här:
            </seg>
            <seg n="b165e939">
              Trots att ingreppen i svensk lagstiftning kan bedömas som rätt
              långtgående har regeringen varken när det har gällt tidigare beslut
              eller när det gäller det som riksdagen i dag behandlar lagt fram
              förslag till lagändringar. Det är, för att tala klartext, skrämmande.
            </seg>
            <seg n="5356970d">
              Den tredje påminnelsen lyder som följer:
            </seg>
            <seg n="69f77980">
              Min ambition är att i större utsträckning än vad som hittills
              varit fallet presentera den lagstiftning som krävs för genomförandet
              i nationell rätt av rambeslutet i samband med att riksdagens godkännande
              inhämtas. Jag ska därför se över de rutiner och arbetsmetoder
              som tillämpas i förhandlings- och lagstiftningsarbetet.
            </seg>
            <seg n="fdbfdfa9">
              Jag har citerat nuvarande justitieminister Beatrice Ask, som
              tyvärr inte är här i dag. Jag hoppas att hennes partikamrater
              och regeringsunderlaget kan svara på varför de här ambitionerna,
              som då var så högtravande och så viktiga, inte gäller längre.
            </seg>
            <seg n="5854d908">
              Vi kan nog alla konstatera, i det här ärendet liksom i andra,
              att Beatrice Asks ambitioner inte faller särskilt väl ut. Det
              är tråkigt. Det är dåligt för demokratin när makthavare lovar
              stort och håller tunt.
            </seg>
            <seg n="2089f2b4">
              Jag vill också påminna om att vi som parlament har makt och ansvar.
              Genom att i enlighet med vår reservation rösta ja till det tillkännagivande
              som ska skydda svenska grundlagsfästa mänskliga fri- och rättigheter
              kan vi alla här i dag ta vårt ansvar som parlamentariker. Precis
              som den nuvarande justitieministern Beatrice Ask sade när hon
              var i opposition: Inte vill väl regeringsunderlaget abdikera från
              sitt grundläggande ansvar som lagstiftare?
            </seg>
          </u>
          <note type="speaker" n="abea269e">
            Anf. 2 MEHMET KAPLAN (mp):
          </note>
          <u who="Q4822657" xml:id="i-b2483f0e20501481-0" n="283baa82">
            <seg n="feac59f8">
              Fru talman! Jag vill börja med att yrka bifall till reservation
              nr 1 och lyfta fram ett antal för oss miljöpartister viktiga frågor
              i detta ämne.
            </seg>
            <seg n="b6e7595d">
              När vi tittar på texten i betänkandet som utskotten har författat
              ser vi att det är flera olika frågetecken. Ett är när vi går igenom
              på vilket sätt vi ska balansera kraven på effektiva åtgärder mot
              terrorism, det vi alla vill bekämpa, för det är precis som föregående
              talare sade den kanske största inskränkningen mot mänskliga fri-
              och rättigheter. Den balansen är helt beroende av på vilket sätt
              vi väljer att ta oss an olika åtgärder.
            </seg>
            <seg n="a45b436f">
              När vi tittar på de saker som läggs till, just utvidgningen av
              rambeslutet, ser vi att det är offentlig uppmaning till terroristbrott,
              rekrytering för terroristsyften och utbildning för terroristsyften.
              Det är framför allt den första av dessa utvidgningar som vi från
              Miljöpartiet har problem med, nämligen offentlig uppmaning till
              terroristbrott.
            </seg>
            <seg n="10ad988d">
              Vi ska till att börja med vara medvetna om att direkta uppmaningar
              i dag är allvarliga brott som är och bör förbli olagliga. Det
              råder ingen tvekan om det från vår sida. Men när man ytterligare
              ska precisera lyckas man med det motsatta, nämligen att vara än
              mer oklar. Man använder sig av en väldigt bred och oprecis definition,
              vilket är väldigt olyckligt just när det gäller vad en person
              får säga eller skriva. Man är alltså inne på just det man säger
              sig vilja balansera, nämligen människors tryck- och yttrandefrihet.
            </seg>
            <seg n="b137ef1b">
              I den promemoria som det här baseras på ser vi att det finns
              en anledning till hur man författar texter. Där står att man i
              samband med det här rambeslutet menar att det inte skulle behövas
              någon ändrad lagstiftning i Sverige med anledning av kriminaliseringen.
              Efter påpekanden av ett antal remissinstanser skriver regeringen
              senare i propositionen att det inte kan uteslutas att vissa lagändringar
              behövs. Gott så! Det är bra att regeringen tar till sig denna
              kritik.
            </seg>
            <seg n="937c1283">
              I dag ser vi dock att man i betänkandet skriver att regeringen
              bedömer att det för att genomföra rambeslutet i Sverige är nödvändigt
              med lagändringar, alltså en förskjutning inte bara i gradskillnad
              utan väsensskilt från hur man avser att behandla detta. Om det
              nu inte är ordentligt utrett och det inte finns några förslag
              på vad det här kan innebära i form av lagändringar, varför går
              man då vidare?
            </seg>
            <seg n="85147fdb">
              Jag skulle vilja ta upp ett annat problem, nämligen att det i
              betänkandet står att en konsekvens av genomförandet av rambeslutet
              just vore att nya regler om terroristbekämpning inom EU fördröjs
              och därmed även den förbättring av det straffrättsliga regelverket
              som rambeslutet förväntas medföra. Vad är det som ska förbättras?
              Vad är det som ska bli så mycket bättre att det inte kan vänta
              tills en genomgripande utredning kan visa på hur effektiva de
              här medlen har varit tidigare?
            </seg>
            <seg n="c7a7e593">
              Regeringen anför ju i propositionen att antagandet av rambeslutet
              avsevärt skulle fördröjas om regeringen före godkännandet skulle
              ta fram ett fullständigt beredningsunderlag beträffande de lagändringar
              som kan krävas för genomförandet av rambeslutet, alltså exakt
              det vi skulle vilja från Miljöpartiets sida. Just fördröjningsproblematiken
              tycker man kan föranleda att inte lägga in sitt veto. Man är från
              regeringens sida väldigt stolt över, vilket jag tycker att man
              ska vara, att man har lyckats få till ett undantag, men vad är
              det undantaget egentligen värt?
            </seg>
            <seg n="481918c0">
              Om vi tittar på de olika remissvar som finns att tillgå kan vi
              se att en del av dem just har tagit upp hur vi i praxis faktiskt
              förlorar det vi i teorin, i lagtexten, tror att vi har vunnit.
              När terroristlagstiftningen och dess tillämpning måste utvärderas
              praktiskt och analyseras innan det straffrättsliga tillämpningsområdet
              utvidgas brukar man i den här typen av fall faktiskt vilja ha
              en grundläggande genomgång av hur effektivt det har varit.
            </seg>
            <seg n="a3436989">
              Om jag nu ska ta upp också ett annat område där man i grunden
              pratar om ett straffansvar kan jag som exempel ta när man talar
              om att försvara kristendomen eller bekämpa de otrogna, vilket
              förekommer i olika typer av texter. Det kan enligt den text som
              vi har att fatta beslut om uppfattas olika beroende på hur mottagaren
              uppfattar uppmaningen. Det kan egentligen aldrig vara korrekt
              i den här typen av beslut att vi har ett väldigt oklart resultat,
              inte beroende på det avsändaren säger, hur han eller hon säger
              detta och vem han eller hon är utan på hur mottagaren hanterar
              budskapet.
            </seg>
            <seg n="f3773b01">
              Plötsligt har vi ett godtycke som jag har hört flera av de borgerliga
              partiernas företrädare säga att vi ska komma bort ifrån, just
              det godtycke som gör att vi faktiskt kommer in på yttrandefrihet
              och grundläggande mänskliga rättigheter, just att det inte ska
              få finnas något godtycke. Det ska inte få finnas godtycke i hur
              människor uppfattar ett meddelande, ett uttalande eller en text.
              Det ska inte få finnas ett godtycke som gör att skillnaden mellan
              det som framförs och hur mottagaren uppfattar det kan vara häkte
              i tre månader.
            </seg>
            <seg n="94c7f6e4">
              Det är det vi har sett den senaste tiden, fru talman, att godtycket
              i sig är en osäkerhetsfaktor när det gäller rättssäkerheten. Vi
              i Sverige ska försvara vårt rättssamhälle och vara tydliga med
              att vi faktiskt inte tycker att metoder som leder till fruktan
              ska användas vare sig av stater eller för den delen mellanstatliga
              organisationer. När vi säger att vi ska skydda hela den grupp
              som kan utsättas för detta och skydda de grundläggande mänskliga
              fri- och rättigheterna genom att stoppa, genom att bekämpa och
              genom att motverka terrorism får vi inte ta till den här typen
              av uttalanden, den här typen av texter, för då gör vi oss skyldiga
              till det vi säger att vi vill övervinna.
            </seg>
          </u>
          <note type="speaker" n="ede9c985">
            Anf. 3 JOHAN LINANDER (c):
          </note>
          <u who="Q5952656" xml:id="i-116ccb58bed3707b-0" n="6144a244">
            <seg n="7817d69d">
              Fru talman! I dag finns det inget reellt terrorhot mot Sverige
              som land. Varför ska vi då hålla på och ändra terroristlagstiftningen
              så att den även ska inkludera offentlig uppmaning till terroristbrott,
              rekrytering och utbildning för terroristsyften?
            </seg>
            <seg n="58a27cb8">
              Sverige är och har länge varit ett land som i princip har varit
              fritt från terrordåd. Ändå kan vi inte sitta still och tycka att
              allting är bra. Det är bevisligen så att människor som har levt
              i Sverige har medverkat till terrordåd i andra länder. Det finns
              också svenskar som rekryterats i Sverige till terrorism. Och vad
              är det som säger att framtiden kommer att vara som dåtiden har
              varit?
            </seg>
            <seg n="dc956d1e">
              För bara ett par år sedan kunde väl ingen tro att Danmark som
              land skulle vara ett hatobjekt för våldsglorifierande islamister.
              Så kom det några bilder som publicerades i en tidning, och med
              ens brändes danska flaggor, ambassader stormades och terrorhotet
              mot Danmark var helt plötsligt ett verkligt hot. Det är väl egentligen
              en tillfällighet att det här hände i Danmark, inte i Sverige.
              Dessa bilder kunde lika gärna ha varit publicerade i en svensk
              tidning. Utöver att samma sak skulle kunna hända i Sverige måste
              vi också ta ett ansvar så att inte terrordåd i andra länder planeras,
              finansieras och organiseras i Sverige.
            </seg>
            <seg n="492bbdca">
              Fru talman! Det förslag som vi i dag debatterar och ska fatta
              beslut om handlar framför allt om tre tillägg till det redan gällande
              rambeslutet om terrorism. Det är offentlig uppmaning till terroristbrott,
              rekrytering för terroristsyften och utbildning för terroristsyften.
            </seg>
            <seg n="b40f9842">
              Detta handlar inte om vaga och oprecisa uppmaningar utan det
              måste finnas ett direkt syfte att terroristbrott ska begås precis
              som är fallet med vår nuvarande lagstiftning om uppvigling, stämpling
              och medverkan till terroristbrott. Det handlar inte heller om
              vilka brott som helst, utan det måste vara mycket grov brottslighet
              som allvarligt kan skada en stat eller mellanfolklig organisation,
              som det står i terroristbrottslagen, och det krävs dessutom att
              brottet har begåtts för särskilda syften som att injaga allvarlig
              fruktan hos befolkningen, tvinga en regering att fatta ett visst
              beslut eller att förstöra grundläggande konstitutionella, ekonomiska
              eller sociala strukturer i samhället.
            </seg>
            <seg n="daa5e439">
              Det ska alltså väldigt mycket till för att ett brott ska definieras
              som ett terroristbrott enligt terroristbrottslagen, och först
              därefter kan man resonera om uppmaning till sådant terroristbrott,
              rekrytering eller utbildning. Man kan utan att vara alltför modig
              påstå att den här lagen kommer att användas mycket sällan i Sverige.
            </seg>
            <seg n="9175ef23">
              Den nuvarande svenska lagstiftningen täcker det allra mesta som
              rambeslutet omfattar. Den preliminära bedömningen som görs från
              departementet är att offentlig uppmaning till terroristbrott helt
              täcks av nuvarande svenska lagstiftning. Men för att ingen ska
              behöva oroa sig för vår grundlagsskyddade tryck- och yttrandefrihet
              har regeringen i förhandlingarna sett till att Sverige fått ett
              uttryckligt undantag som innebär att straffreglerna i tryckfrihetsförordningen
              och yttrandefrihetsgrundlagen inte behöver ändras. Detta är bara
              en säkerhetsåtgärd, men det är viktigt att den finns med.
            </seg>
            <seg n="71e6817e">
              Tyvärr nöjer sig inte Socialdemokraterna med detta undantag utan
              känner sig föranledda att reservera sig till förmån för samma
              sak. Det finns nämligen i sak ingen skillnad mellan Socialdemokraternas
              reservation och alliansens uppfattning, nämligen att tryck- och
              yttrandefriheten inte behöver ändras på grund av rambeslutet.
            </seg>
            <seg n="3c54189d">
              Det är också intressant att konstatera att Socialdemokraterna
              ännu en gång har en politik nu i opposition, och de hade en annan
              när de satt i regeringsställning.
            </seg>
            <seg n="f2b9c341">
              Det nu aktuella rambeslutet bygger nämligen på en Europarådskonvention
              om förebyggande av terrorism, den så kallade Codexterkonventionen.
              I denna konvention står det också att offentlig uppmaning till
              terrorism, rekrytering och utbildning för terrorism ska vara straffbelagt
              i nationell lagstiftning.
            </seg>
            <seg n="cd9dd97d">
              Konventionen antogs i april 2005, och Sverige undertecknade i
              maj 2005. Med andra ord var det en socialdemokratisk regering
              som undertecknade konventionen. Då innehöll konventionen inga
              som helst undantag för grundlagsskyddad tryck- och yttrandefrihet,
              men Socialdemokraterna var beredda att skriva under i alla fall.
              Nu när alliansen har sett till att det finns uttryckliga undantag
              för tryck- och yttrandefriheten räcker inte ens det till för att
              Socialdemokraterna ska vara beredda att godkänna rambeslutet med
              samma innehåll. Snacka om att ha en politik i regeringsställning
              och en annan i opposition. Det skulle vara intressant att höra
              en förklaring från Socialdemokraterna om varför ni kunde underteckna
              Europarådskonventionen utan uttryckligt undantag men inte kan
              godkänna rambeslutet när det finns ett sådant undantag.
            </seg>
            <seg n="2d6d3db6">
              Jag skulle också vilja få svar från Vänsterpartiet och Miljöpartiet
              på vilket sätt rättssäkerheten inte fungerat med 2002 års rambeslut
              mot terrorism, som ni skriver i er reservation. Det har gått sex
              år. Ni borde väl kunna belägga ert påstående om bristande rättssäkerhet
              på något sätt vid det här laget.
            </seg>
            <seg n="945ba015">
              Fru talman! Till sist vill jag yrka bifall till förslaget i betänkandet
              och avslag på reservationerna.
            </seg>
          </u>
          <note n="04535fe2">
            I detta anförande instämde Krister Hammarbergh (m).
          </note>
          <note type="speaker" n="43335a7b">
            Anf. 4 MARYAM YAZDANFAR (s) replik:
          </note>
          <u who="Q3373040" xml:id="i-f83f7333f6f07d7b-0" n="3803ed92">
            <seg n="3293d1d1">
              Fru talman! Johan Linander ställde ett antal frågor. Först vill
              jag göra dem som lyssnar uppmärksamma på att vi väljer att gå
              fram på lite olika sätt. Majoriteten i betänkandet skriver att
              man förutsätter att regeringen tar frågor om våra grundlagsfästa
              mänskliga fri- och rättigheter i beaktande när följdlagstiftningen
              ska utarbetas. Men vi vill göra ett tillkännagivande.
            </seg>
            <seg n="17ca473e">
              Man kan tycka att skillnaden är ganska liten. Med tanke på de
              höga brösttoner som har hörts från den nuvarande majoriteten när
              vi hade en socialdemokratisk regering kan man ställa sig undrande.
              Johan Linander och jag har pratat om det här tidigare. Varför
              kunde inte utskottsmajoriteten gå med på vårt tillkännagivande
              för att göra det enkelt för oss alla? Johan Linander kan ha underhandskontakter
              som gör att han litar på när regeringen säger att enligt regeringens
              preliminära bedömning kommer det inte att vara en inskränkning.
              Men det är klart att det är svårare för mig att lita på det. Om
              vi menar allvar med detta kan vi enas om ett tillkännagivande
              så är saken ur världen.
            </seg>
            <seg n="fe3aadf8">
              Socialdemokraterna har inte bytt position i frågan. Vi tycker
              fortfarande att terroristbekämpning är oerhört viktig för att
              försvara våra mänskliga fri- och rättigheter och att det måste
              ske efter ett noggrant övervägande av frågor som rör den personliga
              integriteten.
            </seg>
          </u>
          <note type="speaker" n="2ea6350f">
            Anf. 5 JOHAN LINANDER (c) replik:
          </note>
          <u who="Q5952656" xml:id="i-116ccb58bed3707b-1" n="6144a244">
            <seg n="8a76ea08">
              Fru talman! Det blir mycket procedurfrågor. Frågan om tillkännagivande
              eller inte är inte svårare än vad Maryam Yazdanfar själv säger.
              Vi i alliansen litar fullständigt på att regeringen genomför detta
              på ett bra sätt. Vi har, så klart, samtal med vårt folk på departementet
              och även med justitieministern.
            </seg>
            <seg n="545ce033">
              Jag kan påminna mig många tillfällen under förra mandatperioden
              när det var en socialdemokratisk regering. Det var inte vid ett
              enda tillfälle som Socialdemokraterna i justitieutskottet då gick
              med på att skicka något tillkännagivande till den dåvarande justitieministern.
              Det är möjligt att vi jobbar på samma sätt, men nu är det en annan
              regering. Vi har fullt förtroende för att den sittande regeringen
              kommer att lägga fram en följdlagstiftning. Den preliminära bedömningen
              från departementen är att vad gäller frågan om offentlig uppmaning
              behövs ingen ytterligare lagstiftning.
            </seg>
          </u>
          <note type="speaker" n="6e595416">
            Anf. 6 MARYAM YAZDANFAR (s) replik:
          </note>
          <u who="Q3373040" xml:id="i-f83f7333f6f07d7b-1" n="3803ed92">
            <seg n="a63d01cb">
              Fru talman! Vi har olika ingångar till sittande regering. Jag
              hade förväntat mig, speciellt av en sådan integritetsivrare som
              Johan Linander och efter de brösttoner som togs till när den nuvarande
              majoriteten satt i opposition, ett annorlunda agerande. Jag förstår
              mycket väl att det är svårt att anta rambeslut och följdlagstiftning
              samtidigt. Det är därför jag ser att vår roll som parlamentariker
              kan utvecklas när lagstiftningsarbetet som rör frågor inom EU
              utvecklas. Det är därför jag tycker att det skulle vara en oerhört
              viktig signal från utskottet till regeringen med ett tillkännagivande.
              Då skulle vi socialdemokrater och Johan Linander vara helt eniga
              i frågan.
            </seg>
          </u>
          <note type="speaker" n="c36ae8bc">
            Anf. 7 JOHAN LINANDER (c) replik:
          </note>
          <u who="Q5952656" xml:id="i-116ccb58bed3707b-2" n="6144a244">
            <seg n="c2bffa53">
              Fru talman! Nu blir det ännu mer procedurfrågor. Det hade varit
              roligare att diskutera politik, men jag tar svaret i alla fall.
            </seg>
            <seg n="ee0ea343">
              Rambeslut och följdlagstiftning är två olika beslut. Jag tycker
              egentligen inte om den ordningen heller. Jag önskar verkligen
              att man kunde fatta besluten vid samma tillfälle. Av samma anledning
              som den förre justitieministern aldrig kom med följdlagstiftning
              samtidigt som vi skulle godkänna rambeslutet har Justitiedepartementet
              samma arbetssituation i dag. Men för att vara tydlig: Jag önskar
              också att vi kunde fatta besluten samtidigt. Det hade varit bättre.
            </seg>
          </u>
          <note type="speaker" n="ef997171">
            Anf. 8 MEHMET KAPLAN (mp) replik:
          </note>
          <u who="Q4822657" xml:id="i-b2483f0e20501481-1" n="283baa82">
            <seg n="d0dff8c0">
              Fru talman! Tack, Johan Linander, för en som vanligt klar redogörelse
              för vad det är vi pratar om i dag.
            </seg>
            <seg n="c89b2fa5">
              Därför är det lite förvånande att det inte finns några som helst
              svar på de frågor jag ställde i mitt anförande. En fråga handlade
              om det som kallas brottsrekvisit. Det heter: För att omfattas
              av lagens tillämpningsområde krävs således att det är fråga om
              allvarliga angrepp utförda i avsikt att rasera de grundläggande
              principerna om en fungerande rättsstat och demokrati. Hur kommer
              brottsrekvisitet i praktiken att tolkas? Kommer det att tolkas
              på det restriktiva sätt som ni ger uttryck för i betänkandet,
              eller kan lagen tillämpas mer enligt sin ordalydelse, vilket innebär
              att det blir godtycke?
            </seg>
            <seg n="6b1cecc5">
              Det var det ena. Det andra är ett försök till svar på det Johan
              Linander frågade från talarstolen, nämligen på vilket sätt det
              inte har fungerat med den tidigare lagstiftningen.
            </seg>
            <seg n="d9ea22f5">
              Jag har egentligen väldigt svårt att ge en omfattande förklaring
              till varför vi skulle behöva utreda en sådan här långtgående lagstiftning
              förutom att räkna upp ett antal namn, människor, individer i Sverige
              som antingen har uppehållstillstånd eller är svenska medborgare
              och som har råkat illa ut på grund av den lagstiftning vi har
              haft. På grund av väldigt oklara omständigheter har de suttit
              fängslade och blivit utvisade. Under den förra regeringsperioden
              med en socialdemokratisk regering såg vi även hur ni med fasa
              själva tog upp de här fallen. Nu har ni blivit väldigt mycket
              tystare.
            </seg>
          </u>
          <note type="speaker" n="80525d30">
            Anf. 9 JOHAN LINANDER (c) replik:
          </note>
          <u who="Q5952656" xml:id="i-116ccb58bed3707b-3" n="6144a244">
            <seg n="c2ce0a0b">
              Fru talman! Nu blir det ytterligare lite procedurfrågor. Det
              Mehmet Kaplan tar upp är grundläggande för det svenska rättssystemet.
              Vi lagstiftare fattar beslut om en lag här. Därefter tolkar domstolarna
              vår lagstiftning. Exakt hur den ska tolkas kan vi inte säga.
            </seg>
            <seg n="c223e0e3">
              Däremot är propositionen och betänkandet en del av de förarbeten
              som domstolen använder för att tolka vad som står i lagstiftningen.
              Om vi skriver saker och förtydliganden i betänkandet och i propositionens
              motiveringar är det självklart att domstolarna ska ha det som
              grund för hur de tolkar lagen.
            </seg>
            <seg n="f401a25f">
              När det gäller personer som har suttit fängslade i Sverige på
              oklara grunder kan jag faktiskt inte påminna mig om vilka fall
              Mehmet Kaplan hänvisar till. Det finns en del fall när personer
              har blivit gripna, anhållna och häktade i andra länder, men då
              är det möjligtvis EU:s rambeslut Mehmet Kaplan kan hävda ha varit
              rättsosäkert tillämpat i de länderna.
            </seg>
            <seg n="656d8e46">
              Svensk lagstiftning och Sveriges terroristbrottslagstiftning
              kan jag dock inte påstå har lett till några rättsosäkra ingripanden.
            </seg>
          </u>
          <note type="speaker" n="8d8c203f">
            Anf. 10 MEHMET KAPLAN (mp) replik:
          </note>
          <u who="Q4822657" xml:id="i-b2483f0e20501481-2" n="283baa82">
            <seg n="fe35f42e">
              Fru talman! Då vill jag påminna om de två somalier som satt inne
              i 105 dagar och som släpptes fria i somras.
            </seg>
            <seg n="5bf8f602">
              Det vi tror att de var misstänkta för vi fick ju inte reda på
              så mycket mer än att de sedan släpptes var att de skulle ha stöttat
              en organisation i Somalia som hade som mål att störta den så kallade
              legitimt valda regeringen eller de som styrde i landet. Man fann
              dock inga bevis, utan man släppte dem fria. De har helt och hållit
              frikopplats från detta, och det finns inte längre några misstankar.
            </seg>
            <seg n="654dc86b">
              Borde det inte vara rimligt att utreda hur lagen kan slå på det
              här sättet? Även om Johan Linander nu säger att denna lag inte
              kommer att tillämpas så ofta räcker det ju med ett enda ärende,
              likt dessa två som suttit på det sätt de gjort, för att det ska
              vara tillräckligt noga och viktigt för de förment liberala och
              i mitt tycke mycket grundläggande värderingar som Centerpartiet
              säger sig försvara att faktiskt sätta rättssäkerhetstänket före
              den restriktiva inställningen att vi ska lyda när EU har befallt.
            </seg>
          </u>
          <note type="speaker" n="1a4ae8f4">
            Anf. 11 JOHAN LINANDER (c) replik:
          </note>
          <u who="Q5952656" xml:id="i-382cb99605726c35-0" n="6144a244" next="i-fb273e1599098937-0">
            <seg n="cdaea612">
              Fru talman! Det exempel som Mehmet Kaplan tar upp är inte konstigare
              än att det tyvärr finns många människor som har suttit häktade
              för mord eller andra brott och som sedan inte har kunnat åtalas,
              eller som kanske har åtalats men inte har kunnat dömas, och därför
              har suttit häktade under en lång tid. Man har inte hittat tillräckligt
              med bevisning för fällande dom eller ens för åtal.
            </seg>
            <seg n="c727d3a3">
              Detta händer inte specifikt för att det finns en terroristbrottslagstiftning,
              utan det kan hända i alla fall. De personer som har suttit häktade
              och sedan inte åtalas och döms har även rätt till skadestånd.
            </seg>
            <seg n="812676d5">
              Man kan säga att detta i grunden är rättsosäkert, men jag kan
              inte se vilket system man skulle kunna ha i ett land där det aldrig
              någonsin grips, anhålls eller häktas någon som sedan inte blir
              dömd. Ett sådant system finns inte någonstans i världen.
            </seg>
          </u>
          <note n="ce61926e">
            Anf. 12 ULRIKA KARLSSON i Uppsala (m):
          </note>
          <u who="Q5952656" xml:id="i-fb273e1599098937-0" n="6144a244" prev="i-382cb99605726c35-0">
            <seg n="5425c2e9">
              Fru talman! Terrorism är inte på något sätt ett nytt fenomen,
              utan tyvärr är det en del av den moderna världen och en del av
              det moderna Europa. Vi har länder i vår omvärld, till exempel
              Tyskland, Frankrike, Storbritannien, Spanien, Grekland och Italien,
              som under de senaste decennierna har drabbats eller drabbas av
              någon form av terroristattentat. Det gäller även Sverige.
            </seg>
            <seg n="22c45cf7">
              Europol har rapporterat att terroristattackerna inom EU ökar.
              Under 2007, alltså i fjol, skedde 583 terroristattacker inom unionen.
              Av dessa kunde 91 procent relateras till separatistiska grupper.
              Majoriteten av attackerna genomfördes av baskiska och korsikanska
              separatister i Spanien och Frankrike.
            </seg>
            <seg n="be9575e8">
              Terrorism, extremism och fundamentalism bär olika kostymer. Förtecknen
              är ideologiska, religiösa, etniska eller geografiska. Jag vill
              särskilt betona att terrorism och religionen islam som sådan inte
              hänger ihop. Däremot kan islamistiska fundamentalister och extremister
              utgöra ett precis lika stort hot som vänster- och högerextremister
              eller för den delen fundamentalistiska separatister. Som jag sade
              inspireras terrorism av många olika faktorer: ideologiska, religiösa,
              etniska eller geografiska.
            </seg>
            <seg n="285585c5">
              Sedan 70-talet har Sverige tack och lov förskonats från storskaliga
              terroristattentat, men även om det direkta terroristhotet i dag
              bedöms vara relativt lågt här i Sverige är det ingen som helst
              garanti för att Sverige eller svenskar på resor eller i tjänstgöring
              utomlands inte kan drabbas i framtiden. Faktum är att svenskar
              har funnits bland offren för terroristattentat i flera delar av
              världen.
            </seg>
            <seg n="4bf0ff61">
              Vi kan inte blunda för verkligheten. Terrorismen finns i vår
              omvärld och är ett gränsöverskridande fenomen. Framför allt är
              risken stor för att Sverige utnyttjas som bas för rekrytering,
              logistiskt stöd och finansiering. Det finns också en risk att
              Sverige används som bas för att planera attentat utanför landets
              gränser.
            </seg>
            <seg n="2a5aa615">
              Fru talman! Kampen mot terrorismen innebär i grund och botten
              att vi måste arbeta förebyggande för att förhindra attentat. Men
              det innebär också att förhindra att attentat planeras och stöds
              från Sverige. Man ska inte kunna gömma sig i Sverige eller samla
              in pengar i Sverige som är avsedda att användas för terrorism,
              oavsett om det är i Sverige eller andra delar av världen. Sverige
              ska inte heller användas som bas för rekrytering, utbildning eller
              logistiskt stöd.
            </seg>
            <seg n="c767f966">
              Målet måste, som jag sade, först och främst vara att förhindra
              och förebygga terrorism i det långsiktiga perspektivet. Primärt
              handlar det om att vi ska förebygga och mota grogrunden för terrorism.
              I det arbetet handlar det mycket om hur vi använder internationella
              samfund, för både EU och Sverige behöver titta mer på grogrunderna
              som leder till terrorism, det vill säga utanförskapet.
            </seg>
            <seg n="d95e1fa2">
              I ett långsiktigt perspektiv behöver vi bistå mer och mer effektivt
              vid konfliktlösning för att undvika att människor rekryteras till
              terroristorganisationer. Det handlar om att lösa väpnade konflikter,
              skapa fred och bekämpa fattigdom.
            </seg>
            <seg n="14b9861a">
              Vi behöver öka handeln med tredje världen, och vi behöver stärka
              demokratier. Därför är det så bra med det demokratiarbete som
              biståndsministern nu har dragit i gång, som stärker demokratier.
              De främsta förebyggande åtgärderna i kampen mot terrorismen är
              när stater går från en icke-demokrati till en demokrati.
            </seg>
            <seg n="92a95fbc">
              Terrorismen har förändrats. Hotbilden har blivit alltmer komplex
              de senaste åren. Det är nätverk och strukturer som ibland har
              bara ideologiska samband sinsemellan. Det är svårt att se dem
              och göra dem kända. De har varit okända också av de europeiska
              säkerhetstjänsterna vid många tillfällen. Det har också visat
              sig att attentatsmännen är uppvuxna i det samhälle som de i ett
              senare skede har vänt sig mot. Det handlar ofta om unga, radikaliserade
              personer som drivs av våldsglorifiering, personligt utanförskap
              i samhället och upplevda orättvisor.
            </seg>
            <seg n="5aa5f6a2">
              Det är därför avgörande att Sverige, som alla andra stater, ingår
              i det internationella samarbetet för att utbyta information och
              kunskap för att lösa de problem som är gemensamma för Europa och
              EU, och EU är den viktigaste organisationen i kampen mot terrorismen.
              Den gränsöverskridande terrorismen är ett gemensamt problem inom
              Europa. Därför måste vi och de rättsvårdande instanserna inom
              Europa samarbeta i kampen mot terrorismen.
            </seg>
            <seg n="ce65df13">
              Den här regeringens ståndpunkt inför EU-förhandlingarna har varit
              att kampen mot terrorism måste föras på ett sätt som hör hemma
              i ett öppet, demokratiskt och rättssäkert samhälle. Åtgärder som
              vidtas måste respektera de mänskliga rättigheterna och rättsstatens
              principer samt ta hänsyn till utövandet av grundlagsfästa fri-
              och rättigheter såsom yttrandefriheten och tryckfriheten och även
              andra särskilda grundlagsregleringar.
            </seg>
            <seg n="760ef6c3">
              Den svenska regeringen har varit pådrivande i arbetet med att
              förändra kommissionens förslag, där man har fått in en ändring,
              ett undantag. Kommissionen föreslår att definitionen av offentlig
              uppmaning till terroristbrott, rekrytering för terroristsyften
              och utbildning för terroristsyften förs in i rambeslutet. Med
              Sveriges och Sveriges regerings arbete innehåller förslaget numera
              grundlagsundantag som innebär att Sverige kan behålla sitt särskilda
              system för ansvar enligt tryckfrihetsordningen och yttrandefrihetsgrundlagen.
              Vidare har skrivningar införts som ökar möjligheterna att ta hänsyn
              till proportionaliteten vid genomförandet av rambeslutet.
            </seg>
            <seg n="8d4596ee">
              Fru talman! I huvudsak innebär det här betänkandet att vi föreslår
              en ändring av det sedan tidigare liggande rambeslutet från 2002,
              om bekämpande av terrorism. Jag vill betona att det rör sig om
              ett godkännande av rambeslutet och inte ett genomförande. I huvudsak
              innebär detta rambeslut tre punkter, nämligen att offentlig uppmaning
              till terroristbrott, rekrytering för terroristsyften och utbildning
              för terroristsyften införs i 2002 års rambeslut.
            </seg>
            <seg n="e264c57f">
              Fru talman! Avslutningsvis vill jag säga att kampen mot terrorism
              bara får föras på ett sätt som hör hemma i ett öppet, demokratiskt
              och rättssäkert samhälle och att de åtgärder som vidtas måste
              respektera mänskliga rättigheter och rättsstatens principer. Vi
              har en skyldighet att förhindra att terrorattentat planeras eller
              stöds från Sverige. Man ska inte kunna gömma sig och samla in
              pengar som är avsedda att användas för terrorism. Sverige ska
              inte kunna användas för rekrytering, utbildning eller logistiskt
              stöd.
            </seg>
            <seg n="eb67d529">
              I detta rambeslut sägs uttryckligen att inget i rambeslutet får
              tolkas som om avsikten är att inskränka eller begränsa grundläggande
              rättigheter eller friheter, yttrandefriheten, mötesfriheten och
              föreningsfriheten, rätten till skydd för privat- och familjeliv,
              inklusive rätten till respekt för brevhemligheten. Vid genomförande
              av en kriminalisering måste kriminaliseringen stå i proportion
              till brottets art och omständigheter med hänsyn till legitima
              mål som eftersträvas och deras nödvändighet i ett demokratiskt
              samhälle. Varje form av godtycke och diskriminering ska undvikas.
              Det står uttryckligen i rambeslutet.
            </seg>
          </u>
          <note n="f41382ca">
            Med anledning av detta vill jag yrka bifall till utskottets förslag
            i betänkandet JuU5 och avslag på samtliga motioner.
          </note>
          <note type="speaker" n="0c373f82">
            Anf. 13 JOHAN PEHRSON (fp):
          </note>
          <u who="Q6039678" xml:id="i-a5f7ebfc8e9b4bf9-0" n="78c138f7">
            <seg n="310f7e14">
              Fru talman! Det ska vara förbjudet att offentligt uppmana, rekrytera
              och utbilda till terroristsyften i Sverige. Detta har vi stöd
              för genom arbete i Förenta nationerna, Europarådet och EU, och
              jag tror att det finns ett ganska brett stöd för detta hos hela
              svenska folket. Det känns inte som om detta skulle vara en särskilt
              kontroversiell fråga. Men vi kan notera att vi ändå inte är överens
              i den här riksdagen.
            </seg>
            <seg n="3a9090ab">
              Jag tillstår gärna att systemet med ramlagar, som vi hörde i
              ett tidigare inlägg här, verkligen inte är idealiskt. Det har
              tydliga brister, och en del av detta försöker vi råda bot på genom
              samarbetet i Europeiska unionen, genom att vi hittar på en ny
              process för att samarbeta om dessa viktiga rättsfrågor.
            </seg>
            <seg n="156120d5">
              Om man ser det historiskt har partierna agerat olika. För Folkpartiet
              har det alltid varit viktigt att fokusera på de reella möjligheter
              som finns att påverka verkligheten och på sikt påtala brister
              och söka en förändring, såsom nu sker.
            </seg>
            <seg n="97dfbbb6">
              Det är också viktigt att vara tydlig med att det finns undantag
              som vi från svensk sida har fått in. Det framgår i betänkandet,
              artikel 2 på s. 26, att de medborgerliga fri- och rättigheterna
              skyddas såsom de tolkas i Sverige när det gäller yttrandefrihet,
              tryckfrihet och så vidare. Socialdemokraternas reservation faller
              därför lite platt. Det står ju i själva undantaget att just detta
              ska värnas. Att man är orolig för detta må så vara, men jag väljer
              att betona vår stora bredd och enighet hos de många. Det stora
              flertalet av riksdagens ledamöter står bakom detta självklara
              att det inte ska vara tillåtet att offentligt uppmana, rekrytera
              eller utbilda för terroristverksamhet i vårt land.
            </seg>
            <seg n="cea7e846">
              Vi var inne på huruvida det finns risk för stora terrorangrepp
              i vårt land eller inte. Jag tycker att det inte är det avgörande.
              Vi har inte bara en rättighet utan faktiskt en direkt skyldighet
              att försvara demokratiska värden och mänskliga rättigheter. Det
              är så att säga motpolen till terrorismen. Vi har ett stort ansvar
              för att se till att detta sker också i hela världen.
            </seg>
            <seg n="2a31bdb6">
              Det gläder mig alltså att det finns ett bifall från fem partier
              till propositionens sakliga innehåll. Det tycker jag är värt att
              lyfta fram.
            </seg>
            <seg n="7a8a6aff">
              Man ska också komma ihåg att det mesta trots allt redan är kriminaliserat.
              Vi är ju inte hur naiva som helst i Sverige, utan en hel del av
              den här verksamheten är faktiskt inte tillåten.
            </seg>
            <seg n="a191027b">
              För Folkpartiet är det också viktigt att man lyfter fram att
              terrorismens moder alltid är den fattigdom, den hopplöshet, det
              utanförskap och den brist på egenmakt och kunskap som finns i
              stora delar av världen och som mixas med allsköns galningar, som
              med olika ideologiska förtecken utnyttjar detta och kan få människor
              att mer eller mindre frivilligt ställa upp och spränga sig själva
              och andra i luften. Detta elände och denna misär möter man inte
              alltid bäst med en lagstiftning mot terrorism i Sverige, genom
              att vi förstärker de tvångsmedel som kan vara nödvändiga, genom
              fler poliser, förstärkt säkerhetspolis eller mer svensk militär
              i andra delar av världen.
            </seg>
            <seg n="c91a253a">
              Man måste också fokusera på att det handlar om långsiktigt bistånd,
              inte minst med inriktning på demokrati. Svensk handel, svenska
              organisationer, företag och enskilda individer gör fantastiska
              insatser för att försöka komma till rätta med den grogrund för
              terrorism som finns.
            </seg>
            <seg n="be6a7ed1">
              Då kan man nämna till exempel Svenska Afghanistankommitténs arbete
              på plats i Afghanistan för en bättre värld för människor där.
              De gör fantastiska insatser tillsammans med det som svenska staten
              i övrigt gör vad gäller både bistånd och, faktiskt, militära insatser.
            </seg>
            <seg n="0f1d883f">
              Men, som sagt, man måste också komma ihåg att det här och nu
              ändå förekommer ganska obehagliga aktiviteter i världen, i Europa
              men också i Sverige.
            </seg>
            <seg n="0e8dd5c3">
              Det är i alla fall för mig väldigt konstigt att se hur människor
              från Sverige dyker upp i alla möjliga sammanhang, till exempel
              i konflikterna i Irak, och dödas i strider. Det är jättemärkligt
              att det är svenska personer som dyker upp där. Jag trodde att
              vi inte skulle vara inblandade i det där kriget, men det är vi
              tydligen. Hur kan det komma sig?
            </seg>
            <seg n="54a98db2">
              Då gäller det att fundera på vad det är för verksamhet som finns
              i det här landet. Det här utskottet, Sveriges justitieutskott
              i Sveriges riksdag, har fått exklusiva föredragningar från ansvariga
              myndigheter där man har berättat om hur tufft och allvarligt läget
              faktiskt till viss del är och att det finns verksamhet i vårt
              land som är direkt obehaglig. Och vi, ingen annan, har ett ansvar
              att se till att detta blir svårt.
            </seg>
            <seg n="7f559f3f">
              Fru talman! Vi i Folkpartiet är mycket glada över att vi nu kan
              gå vidare. Jag tycker att den proposition som ligger och det här
              betänkandet är tydliga när det gäller att tala om vilka begränsningar
              som finns. Så den oron ska man naturligtvis kunna stilla när man
              kommer med en konkret lagstiftning. Denna kommer vi naturligtvis
              också nogsamt att bereda i utskottet för att se till att den uppfyller
              kraven på proportionalitet och respekt för de friheter som faktiskt
              är unika i ett europeiskt perspektiv i Sverige vad gäller inte
              minst tryck- och yttrandefrihet.
            </seg>
            <seg n="e5fb49d8">
              Men det borde vara rätt okontroversiellt att man inte offentligt
              ska få uppmana till eller rekrytera eller utbilda för terrorism
              i vårt land, oavsett om det ska drabba och slå ut och mörda svenska
              människor eller människor i Europa eller människor någon annanstans
              i världen.
            </seg>
            <seg n="e3b693d6">
              Vi har ett ansvar att vara tydliga här, att värna de rättigheter
              som vi har kämpat oss till under många århundraden. Vi har inte
              bara en skyldighet, utan vi måste faktiskt aktivt försvara de
              mänskliga rättigheterna.
            </seg>
          </u>
          <note type="speaker" n="bdfc8424">
            Anf. 14 KJELL ELDENSJÖ (kd):
          </note>
          <u who="Q5708107" xml:id="i-a748ab32169620b4-0" n="b16d6c0d">
            <seg n="6a8b9498">
              Fru talman! Vi lever tyvärr i dag i en tid där hatfylld terrorism
              är en fasansfull företeelse världen över. Inte minst under det
              senaste decenniet har man vid många tillfällen på ett förskräckligt
              sätt massakrerat människogrupper och enskilda vid vidriga terrorattentat.
              Många oskyldiga människor har på ett förödande sätt drabbats hårt,
              direkt och indirekt.
            </seg>
            <seg n="4a008710">
              Terrorattacker är som vi alla vet gränslösa, fanatiska, oberäkneliga
              och oftast oförutsägbara, och de kan i princip drabba oskyldiga
              människor i vilket land som helst. Därför är det nödvändigt att
              i alla länder, också i Sverige, ha hög skyddsberedskap.
            </seg>
            <seg n="a77e5d01">
              Människor från länder där terrorismen gror och växer har möjlighet
              att lätt ta sig till västvärlden, till Europa och USA och så vidare.
              Den internationella rörligheten medför en potentiell risk för
              att terrorister infiltrerar länder som annars inte så ofta är
              utsatta för terrorism. Men det kan naturligtvis också ske sådana
              saker i framtiden i Europa och i Sverige för övrigt.
            </seg>
            <seg n="46ca0398">
              Jag börjar med de här hemskheterna och uppräkningarna. När de
              värsta terrorangreppen i Europa och USA har sjunkit undan lite
              grann ser vi ju det här längre bort, så att säga. Det blir väl
              gärna så att det inte bara är terrorism som vi talar om. Det blir
              också teorism av något slag när vi talar om hur den här lagförändringen
              kommer till stånd.
            </seg>
            <seg n="e842c567">
              Det är naturligtvis nödvändigt att länder över hela världen samarbetar
              i kampen mot terrorismen, så också i Europa och i EU-länderna.
            </seg>
            <seg n="32f62274">
              När det gäller remissyttranden som har kommit in kommer naturligtvis
              det som inte redan är klart när det gäller den saken upp i följdlagstiftningen.
              Det har redan betonats. Betänkandet handlar om ändringar av ett
              rambeslut och om att regeringen i propositionen påtalat att ytterligare
              lagstiftning senare kan behövas för att fullt ut möta rambeslutets
              kriminaliseringskrav.
            </seg>
            <seg n="584e95d3">
              I betänkandet framgår det tydligt att det är tre punkter som
              är aktuella, speciellt vid det här tillfället. Det är offentlig
              uppmaning till terroristbrott och utbildning för terroristsyften.
              Dessa brott ska införas i 2002 års rambeslut. Jag kanske glömde
              rekrytering för terroristsyften. Det finns med där också.
            </seg>
            <seg n="7adcc328">
              I betänkandet framgår också klart att Sverige i förhandlingsarbetet
              tagit initiativ till bestämmelser med innebörden att rambeslutet
              inte ställer krav på lagstiftningsåtgärder som på något sätt berör
              den särskilda regleringen i Sveriges tryckfrihetsförordning respektive
              yttrandefrihetsgrundlagen eller den praxis som har utvecklats
              i anslutning till dessa grundlagar. Därmed ställs heller inga
              krav på åtgärder som står i strid med den särskilda reglering
              för straffrättsligt ansvar som följer av dessa.
            </seg>
            <seg n="e82ec13e">
              Det här tycker jag är värt att särskilt notera och betona.
            </seg>
            <seg n="e6ee8548">
              Mina kolleger i alliansen har sagt mycket, så jag ska inte förlänga
              detta, för det blir en upprepning. Men vi kristdemokrater ställer
              oss tillsammans med övriga allianspartier bakom förslaget i det
              föreliggande betänkandet. Jag yrkar därför bifall till förslaget
              i betänkandet och avslag på reservationerna.
            </seg>
          </u>
          <note type="speaker" n="3bc5f610">
            Anf. 15 LENA OLSSON (v):
          </note>
          <u who="Q4971169" xml:id="i-54f43951767da583-0" n="d07cb2a2" next="i-56b9faaa1bcd52e0-0">
            <seg n="74e875f5">
              Fru talman! Så här går det när man är lite slarvig och glömmer
              av att anmäla sig till talarlistan, men det är helt och hållet
              mitt fel.
            </seg>
            <seg n="5244b8ca">
              Det är mycket som har sagts i kammaren i dag om det nya förslaget
              när det gäller rambeslut om terroristbekämpning och det nya som
              man stoppar in.
            </seg>
          </u>
          <note n="84557181">
            Fru talman! Även jag vill yrka bifall till reservation nr 1.
          </note>
          <u who="Q4971169" xml:id="i-56b9faaa1bcd52e0-0" n="d07cb2a2" prev="i-54f43951767da583-0">
            <seg n="c0b0e0e2">
              Efter den 11 september 2001 kom Sveriges regering överens med
              regeringar i de övriga EU-länderna om att lagstifta mot terrorbrott.
            </seg>
            <seg n="8b18b49b">
              Tidigare hade man haft stora problem med att finna en definition
              som var klar och invändningsfri av vad som bör anses som ett sådant
              brott. Det lyckades man inte heller med denna gång. Ändå togs
              ett hastigt beslut.
            </seg>
            <seg n="9f584345">
              Den definition som finns i vår svenska lagstiftning från den
              1 juli 2003 för att uppfylla det som den föregående regeringen
              kommit överens om i EU har också denna svaghet och uppfyller inte
              rimliga krav på rättssäkerhet och legalitet.
            </seg>
            <seg n="526c15e7">
              Mycket är redan sagt, men jag vill säga att just bristen på kvalitet
              i beslutsprocessen återigen manifesteras genom att man nu återigen
              föreslår en utvidgning av rambeslutet, trots att det inte skett
              en offentlig analys värd namnet av vad det tidigare beslutet har
              inneburit, hur effektivt det har varit och vilka negativa konsekvenser
              det har haft. Detta tycker vi är skäl nog att avslå det här förslaget.
            </seg>
            <seg n="6d5e5b5d">
              Jag är bekymrad över att man inte analyserar förslag som man
              tidigare har tagit för att verkligen se: Vad har vi haft för nytta
              av det här? Hur effektivt har det varit?
            </seg>
            <seg n="e90a15d4">
              Det är alltid så att vi ska bekämpa brott, och vi ska naturligtvis
              bekämpa den terrorism som finns, men vi ska också se till att
              det finns en rättssäkerhet när det gäller att komma åt det här
              problemet.
            </seg>
            <seg n="4f6f9fe8">
              Det är alltså det förstnämnda, kriminalisering av offentlig uppmaning,
              som vi anser är det största problemet i det nya rambeslutet. Man
              ska till att börja med vara medveten om en sak. Det låter här
              som att det aldrig har funnits några lagar och regler för det
              här med direkta uppmaningar. Det betraktas ju som brott redan
              i dag, och så bör det förbli, så att säga. Det är inte så att
              vi går från ingenting till någonting.
            </seg>
            <seg n="f0dfa82c">
              Vi tycker att man använder sig av en väldigt bred och oprecis
              definition, vilket är olyckligt. När det handlar om vad en person
              kan tycka till om eller skriva om är det olyckligt att man vill
              göra sådana här inskränkningar i tryck- och yttrandefriheten.
              Det krävs nämligen ingen direkt uppmaning till terrorism, utan
              endast en persons yttrande kan framkalla fara för att terrordåd
              begås.
            </seg>
            <seg n="36cc2207">
              Man riskerar att kriminalisera vad som kan tyckas Mehmet Kaplan
              var inne på mottagaren vara radikala åsikter. Det handlar om hur
              man ska tolka sådant. Vi tycker att detta står i direkt konflikt
              med de svenska grundlagarna. Det har också regeringen insett efter
              påbackning från remissinstanserna.
            </seg>
          </u>
          <note type="speaker" n="aee19a6e">
            Anf. 16 THOMAS BODSTRÖM (s):
          </note>
          <u who="Q3141607" xml:id="i-301e49d6434b13e5-0" n="c0444ddb">
            <seg n="6fe9ff69">
              Fru talman, ärade ledamöter! Först vill jag tacka för en, tycker
              jag, bra debatt med intressanta synpunkter. Två saker vill jag
              framhålla.
            </seg>
            <seg n="5b361fa7">
              För det första gäller det detta med undantag för tryck- och yttrandefriheten,
              någonting som är oerhört välkänt. Jag som har förhandlat om de
              här sakerna kan säga att det inte är fråga om någon större insats
              därför att detta är väl känt. Alla länder har sitt, och vi har
              vårt. Jag tror att vi inte någon enda gång har behövt ändra när
              det gäller tryck- och yttrandefriheten, och så ska vi fortsätta.
              Där har vi alltid haft en stor enighet. Sedan kan vi, som Johan
              säger, diskutera procedurfrågor. Jag vill bara klargöra att detta
              är oerhört väl känt.
            </seg>
            <seg n="ee4dcd2d">
              För det andra gäller det detta med följdlagstiftning. Där vill
              jag lite grann rekapitulera när det gäller vad som är ursprunget
              till hela den här diskussionen. Förra gången rambeslutet diskuterades
              var alla partier utom Vänsterpartiet och Miljöpartiet från början
              med på detta. Sedan under våren blev det minst sagt lite kaotiskt.
              Säkert hade det lite betydelse att det då var valår. Dessutom
              har alltid frestelsen funnits för en opposition att lite grann
              sätta krokben för regeringen detta oavsett sida.
            </seg>
            <seg n="45ed664c">
              Resultatet blev att Folkpartiet, Kristdemokraterna och Socialdemokraterna
              ville gå fram med lagstiftning. Vi hade då majoritet, och på så
              sätt var vi tillsammans med de andra länderna överens om att se
              till att vi fick den här överenskommelsen. Vänsterpartiet och
              Miljöpartiet hade tidigt deklarerat att de inte ville ställa upp
              på det här, bland annat av det principiella skälet om följdlagstiftning.
            </seg>
            <seg n="819bd985">
              Moderaterna med min företrädare Fredrik Reinfeldt ändrade sig
              under tidens gång. Hur det var med Centern är jag lite osäker
              på. I slutändan var man i alla fall inte med, men det är möjligt
              att man i början reserverade sig; det kommer jag inte ihåg.
            </seg>
            <seg n="358685ab">
              Det blev väldigt snabba kast. I december 2001 hade man varit
              med på det här. Men samma dag som vi i mars 2002 lade fram propositionen
              gick Moderaterna ut och sade: Nej, vi ställer inte upp på det
              här därför att vi kräver följdlagstiftning.
            </seg>
            <seg n="a44a3bf4">
              Nu har det gått så lång tid att jag tycker att detta egentligen
              inte är något att älta. Som jag sagt hade nog också ett annat
              parti kunnat göra detsamma. Problemet för Moderaterna är att man
              sedan försöker hålla en konsekvens i det här. Man säger: Vi vill
              egentligen ha en följdlagstiftning. Jag vet att Beatrice Ask många
              gånger har sagt: Egentligen vill vi ha det. Egentligen ska vi
              införa det.
            </seg>
            <seg n="3264bfcb">
              Det är bara det att det inte kommer att bli något införande.
              Men jag tror att vi som arbetat med det här, vilket Moderaterna
              nu gör, skulle tjäna på det. Dock går det inte med den ordning
              som finns, av det enkla skälet att det inte inryms i den procedur
              som finns. Vi har ganska snäva ramar för att hinna med rambeslutet
              som det är. Så enkelt är det. Alla skulle vi vilja ha en följdlagstiftning
              om det var möjligt. Det är bara det att det vi kände till, det
              Folkpartiet kände till och det Kristdemokraterna kände till och
              som Moderaterna nu känner till kanske ansluter sig också Centern
              är att det inte går.
            </seg>
            <seg n="4402c983">
              Jag tror att vi alla skulle tjäna på att Moderaterna sade: Nej,
              det går inte under nuvarande ordning. Vi får se vad det blir för
              ordning med Lissabonfördraget, om det går igenom. Vi ska inte
              försöka hålla oss kvar vid att vi egentligen vill, att vi kommer
              att försöka, att vi nog ska se till att nästa lag
            </seg>
            <seg n="3c7c3dd4">
              Det kommer inte att gå därför att vi inte hinner med hela den
              utredningsprocedur som finns och som vi ska vara rädda om när
              det gäller svensk lagstiftning. Vi behöver utreda saker, ha saker
              ute på remiss, få saker till Lagrådet och så vidare. Det går alltså
              inte med de snäva ramar som finns. Vi hinner inte.
            </seg>
            <seg n="65ceed11">
              Alternativet vore att vi när vi har en överenskommelse i EU skulle
              säga: Ni andra länder kan ta två år på er, men vi behöver fyra
              eller fem år därför att vi ska ha en följdlagstiftning. Detta
              är inte acceptabelt under en ordning där vi ska samarbeta.
            </seg>
            <seg n="54e8decd">
              Låt oss i stället säga: Ja, det hade varit bra. Men det är inte
              möjligt under nuvarande ordning.
            </seg>
            <seg n="8e2b2bb2">
              Jag är i alla fall beredd att släppa det svek som vi uppfattade
              år 2002; det kan vi inte älta hur länge som helst.
            </seg>
          </u>
          <note type="speaker" n="d2810343">
            Anf. 17 JOHAN PEHRSON (fp) replik:
          </note>
          <u who="Q6039678" xml:id="i-a5f7ebfc8e9b4bf9-1" n="78c138f7">
            <seg n="bd1236ea">
              Fru talman! Det är mycket glädjande att ordföranden i justitieutskottet
              försöker se till att inte vara bitter över det som han själv som
              justitieminister fick erfara när det i mycket viktiga frågor blev
              svettigt med det parlamentariska underlaget här i riksdagen.
            </seg>
            <seg n="72b07fac">
              Jag tillhör ett parti, Folkpartiet, där man är van att ta ansvar.
              Oavsett om man regerar eller opponerar måste man, menar jag, ha
              Sveriges bästa för ögonen och hela tiden vara beredd att vara
              konstruktiv. Det finns en liten sådan fläkt i Thomas Bodströms
              anförande här. Jag hoppas att den kan bestå. Det kan ju bli diskussioner
              framöver om hur regeringsalternativen ska se ut.
            </seg>
            <seg n="62eaff1d">
              Vi rör oss på ett så viktigt område som det för rättssäkerhet,
              brottsbekämpning och människors trygghet. Jag har noterat att
              Socialdemokraterna i opposition ofta får vara lite ensamma. Det
              är lite svårt att samarbeta med Vänsterpartiet och Miljöpartiet.
              Man har lite olika syn. Någon vill, åtminstone i opposition, satsa
              mer på rättsväsendet och ska då jobba med några som kraftigt vill
              sänka anslagen för detsamma.
            </seg>
            <seg n="0747d7b7">
              Svensk säkerhetspolis har ju ansvaret för att just värna vår
              trygghet och vår frihet mot yttre hot, till exempel terrorism,
              eller för den delen mot inre hot. Kanske kan Thomas Bodström utveckla
              hur han mer positivt ska se till att vi jobbar för en bra sak,
              för Sveriges bästa, i stället för att gräva ned sig i en kortsiktig
              opposition.
            </seg>
          </u>
          <note type="speaker" n="b2fbc707">
            Anf. 18 THOMAS BODSTRÖM (s) replik:
          </note>
          <u who="Q3141607" xml:id="i-301e49d6434b13e5-1" n="c0444ddb">
            <seg n="ed754794">
              Fru talman! Tack för det, Johan Pehrson! Att man har olika uppfattning
              och olika budgetar i opposition är väl inte så konstigt. Så var
              det också med de borgerliga. Jag tror att det skilde 1 miljard
              mellan Moderaterna och det parti som under förra mandatperioden
              ville satsa minst. Sedan, inför valet, hade man dels egna, dels
              gemensamma budgetar. Det skilde då betydligt mindre.
            </seg>
            <seg n="199b0e04">
              Jag känner en oerhört stark oro för situationen inom rättsväsendet
              som ju just nu närmast är konkursmässigt. Jag ser gärna satsningar
              över gränserna alltså att alla sju partierna är med. Men det handlar
              inte bara om några hundra miljoner hit och dit, utan det handlar
              också om att få tillbaka kontrollen över rättsväsendet. Där tror
              jag att du, Johan Pehrson, kan göra en hel del nytta.
            </seg>
            <seg n="791e7ece">
              När man, som jag, är ute och träffar representanter för rättsväsendet
              och träffar arbetsgivare och facket märker man att regeringen
              här helt har tappat kontrollen. Den 15 december har vi en budgetdiskussion.
              Då ska Beatrice Ask få möjlighet att svara. Jag vill inte kritisera
              henne när hon inte är här.
            </seg>
            <seg n="5be54957">
              Situationen är akut; det är ett faktum. Kom gärna med förslag,
              men försök inte få det till att det skiljer med ett par hundra
              miljoner mellan oppositionens tre partier! På olika sätt försöker
              vi få regeringen att förstå. Under ett års tid har vi talat om
              detta. Vi hade ju en kris förra året när det gäller rikspolischefen
              och den organisationen. Det slutade med att rikspolischefen avgick.
              Under ett års tid har jag sagt att det kommer att bli ekonomisk
              kris om man inte återtar kontrollen. I en budget om 17 miljarder
              handlar det inte om ett par hundra miljoner hit eller dit.
            </seg>
            <seg n="04aca56b">
              Kom alltså gärna med konkreta förslag, Johan! Vi ska ställa upp
              i den mån vi kan därför att här är det på väg mot en katastrof.
              Då kan vi inte ägna oss bara åt partipolitik. Det här är mycket
              viktigare än så.
            </seg>
          </u>
          <note type="speaker" n="19fdcb85">
            Anf. 19 JOHAN PEHRSON (fp) replik:
          </note>
          <u who="Q6039678" xml:id="i-a5f7ebfc8e9b4bf9-2" n="78c138f7">
            <seg n="262f90a1">
              Fru talman! Justitieutskottets ordförande Thomas Bodström borde
              kanske ha lite perspektiv på tillvaron. Kris och katastrof har
              man i andra länder. Man måste vara lite försiktig med orden.
            </seg>
            <seg n="69f8391e">
              Det är klart att den här regeringen, som jag gillar så mycket,
              har gjort en rejäl ambitionshöjning. Jag kommer ihåg att ni pratade
              om 3 000 nya poliser. Nu håller vi på att få 3 000 fler poliser.
              Det är stor skillnad jämfört med att byta ut gamla mot nya.
            </seg>
            <seg n="1f973c57">
              Självfallet frestar detta på. Hela tiden är det en ekonomisk
              styrning, för vi är väldigt noga med att inte slösa med skattepengar.
              Det ska bli rejält med poliser, och de poliserna ska komma ut
              och ska synas. Vi pratar alltså om fler poliser. Ni pratar om
              nya poliser ett trick som ni trodde skulle gå hem.
            </seg>
            <seg n="85500683">
              Naturligtvis följer vi budgetutvecklingen mycket noga.
            </seg>
            <seg n="9a0c1c5e">
              Min oro gäller inte om ni ska komma överens om några hundra miljoner
              hit och dit med tanke på att ni inte kommer överens om hundra
              miljarder i oppositionen. Min oro gäller snarare att det finns
              olika syn i oppositionen på narkotikabekämpning, hur polisen ska
              få jobba och våra fängelser. Vi har nått lite längre vad gäller
              minskat antal rymningar, och vi fortsätter att fokusera på innehåll.
            </seg>
            <seg n="65bf286c">
              Här finns det stora glapp och skillnader. Jag är glad att Socialdemokraterna
              i dag står bakom propositionen, fast jag tycker att man är bättre
              själv, och det kommer jag att fortsätta att göra.
            </seg>
          </u>
          <note type="speaker" n="a2b806db">
            Anf. 20 THOMAS BODSTRÖM (s) replik:
          </note>
          <u who="Q3141607" xml:id="i-53a864292eedc060-0" n="c0444ddb">
            <seg n="b8ecbc98">
              Fru talman! Jag tror också att Johan Pehrson kommer att fortsätta
              att göra det. Det skulle oroa mig om det var motsatsen.
            </seg>
            <seg n="910a5a72">
              Fakta är följande, Johan, och det känner du väl till. Vi sade
              att vi skulle utbilda 4 000 poliser. Det gjordes 2001. Enkelt
              räknat från 16 000 till 18 000, och den borgerliga regeringen
              har sagt från 18 000 till 20 000. Problemet är att vi satsade
              5 miljarder, den borgerliga har hittills satsat 3 miljarder. Vi
              vill satsa en halv miljard mer än den borgerliga regeringen.
            </seg>
            <seg n="8fc7fc74">
              Det är inte det som är det huvudsakliga problemet. Det huvudsakliga
              problemet är att man har tappat kontrollen. Vi såg det på åklagarna
              i våras. Rättegångar ställdes in, vittnen fick gå hem, målsäganden
              blev svikna. Vi ser det nu inom polisen.
            </seg>
            <seg n="1fdf468d">
              Det handlar alltså inte om hundra miljoner hit och dit, utan
              det handlar om att återfå kontrollen. Det här säger jag för första
              gången i riksdagens talarstol, och jag tror tyvärr att jag även
              i opposition kommer att få upprepa det många gånger, och det är
              inte en önskvärd situation för en opposition heller. Det skulle
              kunna hända att vi övertar ansvaret 2010, och då har den borgerliga
              regeringen som du gillar, och jag förstår att du gör det gått
              från en budget i balans på varje rättsområde till en budget som
              är katastrofal, och jag tycker att det är katastrofalt. Vi har
              det största underskottet i Sveriges historia vid utgången av 2010.
              Och märk väl att det är budgetar som lades fram före finanskrisen.
              Hur ska det inte bli nu? Du ska veta, och det vet du säkert, hur
              orolig man är från högsta ledningen i alla delar av vårt rättsväsen.
              När man fick så här lite pengar före en finanskris, hur kommer
              det att se ut efter finanskrisen? Beatrice Ask sade häromdagen
              att inga löften kan ges.
            </seg>
            <seg n="30b7e108">
              Om du inte kallar det här för en kris i rättsväsendet då vet
              jag inte riktigt vad som är en kris i rättsväsendet. Men låt oss
              i stället jobba med detta tillsammans därför att här är det stora
              problem som väntar.
            </seg>
          </u>
          <note n="9df6ce03" type="speaker">
            Anf. 21 ANDRE VICE TALMANNEN:
          </note>
          <u who="unknown" xml:id="i-e6fc23e7a5156646-0" n="c0444ddb">
            <seg n="6d249cc6">
              Jag får erinra om att talare ska hålla sig till ämnet. Det handlade
              om rambeslut.
            </seg>
          </u>
          <note n="12339cdf">
            Överläggningen var härmed avslutad.
          </note>
          <note n="9dfa065a">
            5 § Dataskyddsrambeslutet
          </note>
          <note n="e574d19a">
            Föredrogs
          </note>
          <note type="speaker" n="36dec453">
            Anf. 22 MARYAM YAZDANFAR (s):
          </note>
          <u who="Q3373040" xml:id="i-f83f7333f6f07d7b-2" n="3803ed92">
            <seg n="f07e4180">
              Fru talman! Det handlar alltså om dataskyddsrambeslutet, och
              jag vill börja med att yrka bifall till reservationen från Socialdemokraterna,
              Vänsterpartiet och Miljöpartiet.
            </seg>
            <seg n="aecb879d">
              I grunden menar jag att dataskyddsrambeslutet är bra för det
              rättsliga samarbetet inom EU. I takt med att samarbetet blir tätare
              måste också system för skydd av personuppgifter utvecklas.
            </seg>
            <seg n="6aa30922">
              Det finns dock en hel del frågeställningar kvar, som bland annat
              Datainspektionen pekar på i sitt yttrande över rambeslutet. Vi
              menar att regeringen ska ta initiativ till att utröna dessa och
              förbättra där. De här frågorna rör bland annat tillämpningsområdet,
              principen om ändamålsbegränsning, frågor som rör uppgifternas
              kvalitet, gallring och tillsyn. Här menar vi oppositionspartier
              att regeringen bör ta initiativ. Datainspektionen som yttrandepart
              har en tyngd i de här frågorna, och vi menar att det bör beaktas.
            </seg>
          </u>
          <note type="speaker" n="e7b4084a">
            Anf. 23 LENA OLSSON (v):
          </note>
          <u who="Q4971169" xml:id="i-a4d8aef97e719892-0" n="d07cb2a2">
            <seg n="fd5c0b40">
              Fru talman! Vi ska fatta beslut om att godkänna dataskyddsrambeslutet.
              I takt med att EU-samarbetet har fördjupats i fråga om utbyte
              av personuppgifter på det rättsliga området är det viktigt att
              trygga ett gott skydd för uppgifterna. Vänsterpartiet välkomnar
              därför dataskyddsrambeslutet, men vi tycker samtidigt att det
              finns vissa brister. Dessa brister har lyfts fram av Datainspektionen
              och den europeiska datatillsynsmannen. Vi lyfter fram några av
              dessa.
            </seg>
            <seg n="c5537e0e">
              Fru talman! I hela världen finns en oroande utveckling som innebär
              att man gör undantag från rättssäkerheten på allt fler områden.
              I rambeslutet märks detta genom det undantag som säger att rambeslutet
              inte är tillämpligt på nationell säkerhetstjänst. Att det bör
              ställas upp rättssäkerhetsgarantier även på detta område är för
              oss självklart.
            </seg>
            <seg n="fb426d98">
              Vidare finns det i rambeslutet en otydlighet vad gäller ändamålsprincipen,
              samtidigt som det anges att uppgifter endast får användas för
              de syften för vilka de samlats in. Det finns ett undantag som
              säger att om ett land som har lämnat en uppgift till ett annat
              land som godkänner ett utvidgat användningsområde är detta tillåtet.
              Det är mycket problematiskt, tycker vi, eftersom ändamålsprincipen
              är grundläggande för dataskydd. Denna formulering bör regeringen
              försöka att ändra.
            </seg>
            <seg n="3cfbb13d">
              Datainspektionen har lyft fram problemen med att personer som
              anser sig felaktigt registrerade kommer att få problem om uppgifter
              sänds till ett annat land. I dessa fall kan man tvingas att driva
              processer i andra länder, vilket självklart är väldigt svårt.
              I stället anser inspektionen att man ska kunna vända sig till
              sitt eget lands myndighet.
            </seg>
            <seg n="c3bc1279">
              Slutligen finns i rambeslutet varken regler eller uppgifter som
              ska åtskiljas med hänsyn till tillförlitligheten eller när det
              gäller registrerade personer, beroende på om det exempelvis är
              misstänkta eller brottsutsatta. Inte heller finns det bestämmelser
              om gallring av uppgifter, vilket är en annan grundläggande dataskyddsprincip.
              I stället sägs att uppgifter får lagras så länge de behövs för
              ändamålet. Det vill vi i Vänsterpartiet att regeringen också ska
              jobba vidare med.
            </seg>
            <seg n="eb765136">
              Även om vi inte är helt nöjda med förslaget konstaterar vi att
              alla länder inom EU även fortsättningsvis är bundna av de regler
              som följer av Europakonventionen, och vi förutsätter att den följs.
            </seg>
            <seg n="73037be2">
              Vi i Vänsterpartiet tycker att det här i alla fall är en bra
              start och ger ett visst skydd. Det är bättre än hur det var innan,
              men det finns vissa invändningar. Man kanske ska försöka jobba
              med detta.
            </seg>
            <seg n="07eb90f2">
              Det finns de som säger att det här handlar om att godkänna eller
              inte godkänna. Vi tycker att det är att gå för långt att avslå
              förslaget på grund av det. Det kan inte vara så, utan regeringen
              måste kunna arbeta med detta vidare för att föra in det som vi
              och remissinstanserna har kommit fram till.
            </seg>
          </u>
          <note type="speaker" n="ea993b09">
            Anf. 24 MEHMET KAPLAN (mp):
          </note>
          <u who="Q4822657" xml:id="i-b2483f0e20501481-3" n="283baa82">
            <seg n="d7d97300">
              Fru talman! Efter denna utmärkta genomgång finner jag inte några
              ytterligare saker att lägga till utan yrkar bifall till den reservation
              som vi har tillsammans med Socialdemokraterna och Vänsterpartiet.
            </seg>
          </u>
          <note type="speaker" n="30a60f6d">
            Anf. 25 KRISTER HAMMARBERGH (m):
          </note>
          <u who="Q5786666" xml:id="i-376f0ff0f7ca0e3e-0" n="0e30f104">
            <seg n="f1879fef">
              Fru talman! I dessa tider då vi får ett allt öppnare Europa,
              men tyvärr i takt med det också en alltmer gränsöverskridande
              brottslighet där människor tjänar pengar på narkotika, vapen,
              människohandel, är det naturligtvis väldigt viktigt att vi fortsätter
              med det rättsliga samarbetet och får möjligheter att se till att
              de människor som tjänar pengar på andras olycka inte ska få fortsätta
              att göra det.
            </seg>
            <seg n="2cdc54ac">
              Där har Europasamarbetet delvis varit framgångsrikt. Vi har Europol
              som innebär att poliser mycket lättare kan samarbeta. Det finns
              klarare möjligheter. Vi har Prümsamarbetet för poliser för samverkan
              mellan de olika medlemsstaterna, och vi har Eurojust, det europeiska
              rättsliga nätverket, med mera. Schengenavtalet innebar en möjlighet
              för polisen att förfölja någon över en gräns. Och Prümsamarbetet,
              som jag nyss nämnde, har varit så pass lyckosamt att även Norge
              och Island nu gärna vill ansluta sig till Prümrådsbeslutet.
            </seg>
            <seg n="8da32636">
              Det är klart att det här också innebär en del problem, därför
              att en hel del i samarbetet innebär per automatik att information
              måste kunna överföras mellan polisen i de olika medlemsländerna.
              Det finns naturligtvis en stor risk att man samlar på sig stora
              mängder information och inte har ett gemensamt ramverk som innebär
              att informationen behandlas på ett sätt som känns säkert vad gäller
              personskydd och integritet.
            </seg>
            <seg n="10ba2075">
              Nu får vi tack och lov äntligen detta dataskyddsrambeslut, vilket
              innebär ett stärkande av integriteten och det personliga rättsskyddet.
              Det så kallade dataskyddsdirektivet, som tidigare har införlivats
              i svensk rätt, finns nu huvudsakligen i personuppgiftslagen. Till
              stora delar kommer det att vara tillämpligt också i fortsättningen.
              Problemet har varit att det tidigare direktivet inte tog upp det
              polisiära och straffrättsliga området. Det rättas nu till.
            </seg>
            <seg n="1ec3e6e4">
              Nu ska man veta, fru talman, att förhandlingarna inte har varit
              någon lätt resa. Det finns de ute i Europa som har varit motståndare
              till direktivet.
            </seg>
            <seg n="2646d557">
              Oktober 2005 lade kommissionen fram ett förslag om hur det här
              skulle gå till. Man kom ingen vart. Man lyckades inte lösa detta
              i förhandlingarna. Det räcker ju att en medlemsstat säger nej
              så är det stopp, åtminstone med det fördrag som gäller för närvarande.
            </seg>
            <seg n="1a97fe2d">
              Slutligen blev det, tack och lov, en öppning under det tyska
              ordförandeskapet. Våren 2007 startade diskussionen som ledde till
              att vi i slutet av förra året fick en överenskommelse. Det är
              därför vi nu har det här utkastet.
            </seg>
            <seg n="0c70e5d4">
              Jag ska bara kort nämna förändringarna. Det är 30 artiklar som
              reglerar hur man får tillämpa den här typen av uppgifter i de
              olika medlemsstaterna. Det är begränsningar i rätten att behandla
              uppgifter, så att man inte gör det hur som helst. Det är begränsningar
              för hur man ska kunna vidarebehandla en uppgift som används i
              ett adb-system, alltså en automatiserad databehandling, så att
              man i huvudsak ska använda uppgiften för det ändamål som det lämnas
              över eller samlas in för. Det innebär att man reglerar rätten
              att överföra en uppgift till tredjeland eller en gemensam polisorganisation
              som till exempel Interpol, så att det inte sker på vilket sätt
              som helst och så att uppgifterna inte fortsätter att spridas.
              Det reglerar att man ska gallra uppgifter, dock med vissa undantag
              som har pekats ut, men det finns en klar artikel som reglerar
              gallringen. Uppgifterna ska gallras när de inte längre behövs.
              Det reglerar vilken information den registrerade faktiskt har
              rätt till. Den som har registrerats ska veta att det skett. Det
              reglerar de rättelser som måste göras om det finns felaktiga uppgifter
              och hur man ska stoppa användandet av en felaktig uppgift. Det
              reglerar möjligheten för en registrerad att föra talan mot en
              stat, i det fall man har blivit registrerad på ett felaktigt sätt.
            </seg>
            <seg n="49d1c48c">
              Det här välkomnar uppenbarligen alla sju partier i riksdagen.
              Det är bra.
            </seg>
            <seg n="df5ac286">
              Det här kommer att påverka svensk lagstiftning, inte på något
              genomgripande sätt. Huvudsakligen kommer de förändringar i personuppgiftslagen
              som vi tidigare har beslutat att gälla. Men det kommer att behöva
              ske en del förändringar i förordningstexten vad gäller myndigheters
              sätt att tillämpa sina regelverk men eventuellt också en del lagändringar.
            </seg>
            <seg n="1820f822">
              Det är viktigt att slå fast att de regelförändringar som kommer
              att göras kommer att innebära att integriteten och skyddet av
              personuppgifter kommer att stärkas även i Sverige jämfört med
              i dag. Det är positivt.
            </seg>
            <seg n="a89d3a92">
              Det känns skönt att vi i den här majoriteten nu kan få igenom
              ett beslut här i riksdagen som innebär att vi får en balans mellan
              repressiv lagstiftning, som i vissa fall behövs för bekämpande
              av terrorism och annan brottslighet, och ett stärkande av rättssäkerheten.
              Det var det som den tidigare regeringen många gånger fick kritik
              för att man hade svårt att få igenom i förhandlingarna i Europa.
            </seg>
            <seg n="ed179920">
              Nu vill oppositionen göra det här, som de tycker är bra, bättre.
              Det är ju lovvärt. Samtidigt tycker jag att det är lite synd att
              de kastar in jästen efter degen. De synpunkter de kommer med är
              viktiga. Frågan är varför de inte har framfört dem förrän allting
              är klart, i ett skede där det är slutförhandlat.
            </seg>
            <seg n="c2bda58e">
              Jag sitter i EU-nämnden nu. Jag gjorde det inte när det här behandlades,
              men det fanns andra som gjorde det. Den 6 november gjorde EU-nämnden
              ett ställningstagande i ärendet och partierna hade möjlighet att
              lämna sina synpunkter. Närvarande då var från Vänsterpartiet Lena
              Olsson, från Miljöpartiet Mehmet Kaplan och från Socialdemokraterna
              Maryam Yazdanfar. Och vad sade de? Enligt protokollet sade de
              ingenting, utan ordföranden konstaterade att det fanns ett stöd
              för regeringens uppfattning och regeringens sätt att föra förhandlingarna.
              Det var bra att de gav regeringen det stödet. Men det är klart
              att om uppfattningar och information då hade framförts till regeringen
              kanske det hade varit lättare att genomföra just det som oppositionen
              nu i efterhand säger sig vilja ha genomfört.
            </seg>
            <seg n="4aade865">
              Den 30 november kom återrapporteringen i EU-nämnden. Då hade
              de kunnat ta upp detta med tanke på vad som blev det faktiska
              slutresultatet. Då var inte Lena Olsson närvarande, däremot Mehmet
              Kaplan och Maryam Yazdanfar. Vilka synpunkter hade de då på det
              uppnådda förhandlingsresultatet? Inga, enligt protokollet.
            </seg>
            <seg n="bdc526d1">
              Så kan man naturligtvis arbeta. Vi har ett arbetssätt när det
              gäller EU-frågor i riksdagen som innebär att vi får kontinuerlig
              information och ibland saksamråd i utskotten. Inför ett rådssammanträde
              fattar vi ett faktiskt beslut och partierna deklarerar sina ställningstaganden
              i EU-nämnden. Det är för att ta reda på om regeringen har stöd
              eller inte.
            </seg>
            <seg n="0cb1c24b">
              Jag tycker mycket väl att vi ska fortsätta arbeta för att få
              igenom detta, det är jätteviktigt. Då är frågan vad oppositionen
              vill. På vilket sätt ska vi ta ett initiativ här? Är det så att
              de menar det som den svenska justitieministern tillsammans med
              Tyskland, Portugal, Slovenien, Frankrike, Tjeckien och kommissionen
              sade den 6 september i en artikel i Dagens Nyheter? Det var i
              stor utsträckning ett initiativ för att göra just det som oppositionen
              nu i efterhand vill göra. Jag hoppas att man med initiativet inte
              menar att vi ska försöka göra om det här rådsbeslutet. Då ser
              jag en risk för att det blir stopp i maskineriet igen, och det
              skulle inte skydda integriteten.
            </seg>
            <seg n="77785800">
              Jag välkomnar era uppfattningar, och jag tar dem tillsammans
              med andra gärna innan.
            </seg>
          </u>
          <note type="speaker" n="cecd77fb">
            Anf. 26 LENA OLSSON (v) replik:
          </note>
          <u who="Q4971169" xml:id="i-a4d8aef97e719892-1" n="d07cb2a2">
            <seg n="fe5a45c4">
              Fru talman! Jag ska ge dig rätt, Krister Hammarbergh. Du har
              faktiskt rätt i det du säger, att vi inte har påpekat det här
              förut. Det tar jag på mig. De andra får tala för sig. Men där
              har du en poäng.
            </seg>
            <seg n="33860cb9">
              Jag kan väl säga att det kanske är lite bättre sent än aldrig,
              för vi råkar ju vara ganska överens om det här. Jag har hört i
              bakgrunden att det är förhandlat och klart och att då kan man
              inte göra någonting åt det. Men när det var förhandlat och klart
              skickade man ut det på remiss för att få in synpunkter.
            </seg>
            <seg n="ad6c36fb">
              Fru talman! Vi kom ur rytmen lite med rambeslutet. Men det här
              är en ändring av ett rambeslut när det gäller terrorsyften. Där
              gick det jättebra att stoppa in tre nya saker, att förändra någonting
              som vi har haft förut. Det tror jag är helt möjligt att göra också
              i det här förslaget.
            </seg>
            <seg n="33dd8838">
              Jag tar till mig av kritiken. Vi borde ha reagerat. Vi gjorde
              inte det, och det tar jag på mig. Vi tycker att det här är ett
              rimligt förslag. Vi föreslår inte att det ska avslås. Jag hoppas
              att regeringen jobbar vidare med att få till det som remissinstanserna
              har tyckt till om för att förbättra det här. Det är ju en förbättring
              för den personliga integriteten.
            </seg>
          </u>
          <note type="speaker" n="7b78dc9b">
            Anf. 27 KRISTER HAMMARBERGH (m) replik:
          </note>
          <u who="Q5786666" xml:id="i-376f0ff0f7ca0e3e-1" n="0e30f104">
            <seg n="ae6d6a3f">
              Fru talman! Jag uppskattar att Lena Olsson inte vill kasta grus
              i maskineriet. Det skulle motverka syftet. Det är bra att vi är
              överens på den punkten.
            </seg>
            <seg n="0b6f4713">
              Helena Bargholtz kommer nog att nämna lite närmare vad ministrarna
              från de olika länderna egentligen uttryckte redan innan riksdagen
              startade. Det visar nog att vi är överens i grunden.
            </seg>
            <seg n="83ebf7d4">
              Jag tror också att det är viktigt när vi nu blir ordförandeland
              att alla partier samarbetar och inte för en debatt för debattens
              egen skull för att försöka få någon annan att tro att här hade
              vi kunnat göra mer eller här hade vi kunnat göra mindre.
            </seg>
            <seg n="e848ae48">
              Förhandlingar är svåra. Oavsett vilka partier som ingår i regeringen
              det må vara allianspartierna nu och efter kommande val så är det
              viktigt att de som representerar regeringen får stöd i riksdagen.
              Annars skadar vi Sveriges sak. I grunden är vi överens i dessa
              frågor.
            </seg>
          </u>
          <note type="speaker" n="cea28976">
            Anf. 28 JOHAN LINANDER (c):
          </note>
          <u who="Q5952656" xml:id="i-116ccb58bed3707b-4" n="6144a244">
            <seg n="86f7590c">
              Fru talman! I dag kan vi äntligen godkänna ett rambeslut om skydd
              av personuppgifter som behandlas inom ramen för polissamarbete
              och straffrättsligt samarbete. Detta borde ha varit på plats för
              länge sedan, men precis som Krister Hammarbergh sade tidigare
              har det tyvärr funnits andra länder som inte har varit lika angelägna
              som vi i Sverige. Vi är, trots allt, eniga över partigränserna
              om att det är bra att dataskyddsrambeslutet nu är på plats.
            </seg>
            <seg n="2fe8e7fa">
              Det har varit ett rättssäkerhets- och integritetsproblem att
              EU antagit ett stort antal andra rambeslut om till exempel överförande
              av personuppgifter utan att det har funnits övergripande dataskyddsregler.
              Det har i varje enskilt rambeslut tagits fram dataskyddsregler,
              men det är såklart mycket bättre att ha ett rambeslut som gäller
              övergripande. Inte minst är det rättssäkrare eftersom medborgarna
              på ett enklare sätt kan veta vad det är som egentligen gäller.
            </seg>
            <seg n="e4554af6">
              Eftersom tidigare talare redan gått igenom vad rambeslutet innehåller,
              och kanske inte innehåller, så tänker jag inte orda mer om det.
              Vi har också hört vad representanter från oppositionen anser.
              De tycker att det är bra, men de skulle vilja ha ett ännu bättre
              dataskyddsrambeslut.
            </seg>
            <seg n="102defa3">
              Fru talman! Jag håller med. Jag skulle också vilja ha ett ännu
              mer heltäckande dataskyddsrambeslut. Det är ingen tvekan om saken.
              Nu är det dock inte Sverige som självt tar fram rambeslut, utan
              det handlar om ett samarbete mellan 27 självständiga stater. Hade
              vi haft Lissabonfördraget på plats hade det varit enklare att
              få fram ett vassare förslag, men det är en förändring som Miljöpartiet
              och Vänsterpartiet säger nej till. De vill ha vassare förslag
              men säger nej till att ge EU verktygen för att ta fram vassare
              förslag.
            </seg>
            <seg n="ae6e78a6">
              Jag måste också ta upp, precis som Krister Hammarbergh, att det
              är en mycket märklig ordning att nu när rambeslutet är på plats
              säga att regeringen ska ta initiativ till att återuppta förhandlingarna
              för att förbättra förslaget. Det hade givetvis varit enklare att
              ta upp frågan när förhandlingarna pågick. Men då gjorde socialdemokraterna,
              vänsterpartisterna och miljöpartisterna ingenting.
            </seg>
            <seg n="d8ad88b0">
              Det var inte bara vid två tillfällen under 2007. Jag har också
              gått igenom EU-nämndens stenografiska uppteckningar. Det var vid
              hela fem tillfällen under 2007 som justitieminister Beatrice Ask
              tog upp dataskyddsrambeslutet i EU-nämnden. Inte vid ett enda
              av dessa tillfällen begärde oppositionen ordet. Man höll bara
              med om att de förhandlingar som skedde och de resultat som uppnåddes
              var bra.
            </seg>
            <seg n="984f5b02">
              Jag ska dock inte strö ytterligare salt i såren. Det är bra när
              oppositionen tar på sig att den inte har gjort sin oppositionella
              uppgift så bra som den kanske själv hade velat.
            </seg>
            <seg n="77e686a1">
              Med det, fru talman, vill jag yrka bifall till förslaget i betänkandet
              och avslag på reservationen.
            </seg>
          </u>
          <note type="speaker" n="8a7cd1fb">
            Anf. 29 HELENA BARGHOLTZ (fp):
          </note>
          <u who="Q4937530" xml:id="i-4bdcd8155f361d03-0" n="edf29da2">
            <seg n="b329cedb">
              Fru talman! En av EU:s absolut viktigaste uppgifter är att minska
              brottsligheten inom EU. Det är vi alla överens om. Därför är vi
              i Folkpartiet så angelägna om att få till stånd gemensamma insatser
              för att möta den organiserade brottsligheten. Vi vill skapa ett
              europeiskt FBI.
            </seg>
            <seg n="692cb1d0">
              Brottsligheten är i hög grad global och gränsöverskridande. Det
              handlar om den ekonomiska brottsligheten, om handeln med narkotika
              och om människohandel för sexuella och andra ändamål. Det är en
              trist utveckling för oss globaliseringsanhängare och en utveckling
              som vi måste sätta stopp för. Den organiserade brottsligheten
              ligger alltid ett steg före brottsbekämparna. Det får vi aldrig
              acceptera.
            </seg>
            <seg n="b041fb12">
              De kriminella organisationerna tar minsann ingen hänsyn till
              människors integritet. Det måste dock de rättsvårdande myndigheterna
              göra. Ett effektivare polissamarbete måste balanseras mot grundläggande
              rättigheter som rätten till privatliv och rätten till skydd för
              personuppgifter.
            </seg>
            <seg n="c48f7e61">
              Dataskyddsrambeslutet är ett komplement till olika instrument
              för ett utvidgat polisiärt samarbete och ett rättsligt samarbete
              inom EU som är inriktat på ett utökat gränsöverskridande informationsutbyte.
            </seg>
            <seg n="d7e7ef1a">
              Genom att ta fram gemensamma normer för behandling och skydd
              av personuppgifter bidrar man till ett effektivare samarbete som
              värnar om grundläggande rättigheter. Det handlar om rätten till
              privatliv och rätten till skydd för personuppgifter.
            </seg>
            <seg n="14f38159">
              Balansen mellan integritet och rättssäkerhet å ena sidan och
              effektiv brottsbekämpning å den andra sidan är en fråga som regeringen
              prioriterar mycket högt. Det är en fråga som Sverige driver med
              framgång i EU.
            </seg>
            <seg n="82988c05">
              Krister Hammarbergh nämnde att jag skulle säga ett par ord om
              vad regeringen faktiskt gör. Det framgår av en DN-artikel i september
              där Beatrice Ask tillsammans med fem andra justitieministrar och
              EU-kommissionen kräver en oberoende dataskyddsmyndighet. De pekar
              på att dagens EU-arbete inom rättvisa, frihet och säkerhet är
              osynligt och ineffektivt.
            </seg>
            <seg n="53235b2d">
              Man skriver också att skyddet för känsliga personuppgifter måste
              stärkas. Vi måste arbeta för att minska de risker som är förenade
              med elektronisk lagring av personuppgifter. Ett starkt skydd för
              personliga uppgifter är fundamentalt för rätten till privatliv,
              vilket är en grundläggande rättighet i ett demokratiskt samhälle.
              För att säkerställa detta krävs reglering av frågor som exempelvis
              rätt till information om vilka uppgifter som lagrats och möjlighet
              att ta bort och korrigera felaktiga uppgifter, kompensation till
              personer vars uppgifter missbrukats, inrättande av en oberoende
              dataskyddsmyndighet liksom ett effektivt dataskydd som förhindrar
              att obehöriga kan skaffa sig tillgång till personliga uppgifter.
            </seg>
            <seg n="143acb1a">
              Som ni hör pågår det mycket arbete. Det är en fråga som den svenska
              regeringen prioriterar högt och uppenbarligen driver med framgång
              i EU. Det är viktigt att regeringen får stöd av oss i riksdagen.
            </seg>
            <seg n="72ff10d7">
              Jag instämmer i den kritik som Krister Hammarbergh framförde
              mot oppositionens reservation. Jag uppfattade dock att Lena Olsson
              delvis backade från den. Det vore kanske en idé att överväga att
              avstå från den. Vi tycker uppenbarligen lika i grund och botten.
            </seg>
          </u>
          <note n="af4da32e">
            Med detta, fru talman, vill jag yrka bifall till utskottets förslag
            som innebär att riksdagen ska godkänna det inom Europeiska unionen
            upprättade utkastet till rambeslut om skydd av personuppgifter
            som behandlas inom ramen för polissamarbete och straffrättsligt
            samarbete, alltså det som kallas dataskyddsrambeslutet.
          </note>
          <note type="speaker" n="5ee702c4">
            Anf. 30 OTTO VON ARNOLD (kd):
          </note>
          <u who="Q5559774" xml:id="i-c76ba61f225827cd-0" n="13d76aee">
            <seg n="cdd6ae4e">
              Fru talman! Att skydda Sverige mot terrorism har vi berört. Det
              är också viktigt att den grova brottsligheten inom Europa bekämpas
              på ett effektivt sätt. Samtidigt har vi en integritetsfråga som
              ska balanseras.
            </seg>
            <seg n="8cdc0222">
              I dag har vi äntligen kommit fram till att fatta beslut om dataskyddsrambeslutet.
              Det har varit på tapeten länge. Sverige har varit drivande på
              ett föredömligt sätt. Även de nya tankar som alliansregeringen
              och vår justitieminister har tagit fram om att få fram en europeisk
              dataskyddsmyndighet är positiva. Detta är i alla fall ett steg
              på vägen.
            </seg>
            <seg n="2bb5c1db">
              Den övergripande reglering som vi nu får på plats inom EU är
              viktig. Samtidigt har vi en ganska stor förändring inom den svenska
              integritetslagstiftningen. Det pågår ett reformarbete inom polisen,
              tullen, Kustbevakningen med flera. Därför kanske det är svårt
              att få fram en kompletterande lagstiftning i det här fallet redan
              nu, men det kommer.
            </seg>
            <seg n="ed40cc47">
              Det är positivt att vi kan häva vår parlamentariska reservation
              och gå vidare. Det gläder mig också att vi ser en samsyn med oppositionen
              och att de tycker att det här är bra. Vi ska givetvis gå vidare
              och stärka integriteten så långt vi kan. Vi måste framför allt
              ha en effektivitet i det straffrättsliga och polisiära samarbetet
              inom Europa.
            </seg>
          </u>
          <note n="d0c67cea">
            Jag yrkar bifall till förslagen i betänkandet och avslag på motionen.
          </note>
          <note n="12339cdf">
            Överläggningen var härmed avslutad.
          </note>
          <note n="dc160902">
            6 § Ändring i lagen om elcertifikat
          </note>
          <note n="e574d19a">
            Föredrogs
          </note>
          <note type="speaker" n="9a8d57e5">
            Anf. 31 ALF ERIKSSON (s):
          </note>
          <u who="Q4721670" xml:id="i-8e36ef2837d11a0d-0" n="06a81820" next="i-6ce4c28a08c73dc9-0">
            <seg n="68de71f2">
              Fru talman! Nu ska vi debattera något så upphetsande som ändring
              i lagen om elcertifikat. Det kan låta tekniskt och komplicerat,
              men skenet bedrar här finns viktiga energipolitiska avväganden.
            </seg>
            <seg n="6ded165f">
              Lagen om elcertifikat trädde i kraft 2003. Den syftar ytterst
              till att stimulera framställning av förnybar energi. Den förändring
              som vi nu ska ta ställning till gäller vilka som ska undantas
              från kvotplikten för elcertifikat och därmed få lägre energikostnader.
              Det handlar närmare bestämt om definitionen av vilka som är elintensiva
              företag.
            </seg>
            <seg n="14051a41">
              Den nya definitionen innebär att elintensiteten för en industri
              ska beräknas i förhållande till förädlingsvärdet av produktionen.
              I dag beräknas elintensiteten i förhållande till försäljningsvärdet.
            </seg>
            <seg n="084cf8e8">
              Fru talman! I stort kan vi dela regeringens bedömning och definition,
              men det finns några mindre lyckade gränsdragningar som kan få
              allvarliga konsekvenser. Den internationellt konkurrensutsatta
              industrin kan inte ta ut de ökade kostnaderna genom prisökningar
              eftersom systemet bara finns i Sverige och inte hos konkurrenterna.
            </seg>
            <seg n="b5a00999">
              Utskottet har uppvaktats om problemen. Vi socialdemokrater tycker
              att utskottet skulle ta större hänsyn till framför allt stålindustrins
              påpekanden. Det handlar om var de framtida investeringarna ska
              genomföras. Det är en bit i denna bedömning som kan få konsekvenser
              för var förädlingen och jobben kommer att hamna i framtiden.
            </seg>
            <seg n="d119945a">
              Mot den bakgrunden anser vi att riksdagen bör begära att regeringen
              återkommer med förslag till justeringar av bestämmelserna om undantag
              från kvotplikten där företagens konkurrensförhållanden beaktas
              i högre utsträckning än vad som görs i det förslag som nu läggs
              fram. Det finns i reservation nr 2, och jag yrkar bifall till
              den.
            </seg>
            <seg n="16cf29aa">
              Fru talman! Utskottet är däremot enigt i ett tillkännagivande
              till regeringen om att se över effekterna av de olika klimat-
              och energipolitiska styrmedlen för den internationellt konkurrensutsatta
              industrin. En sådan översyn görs ju inte på några dagar och får
              därför inte någon direkt betydelse för de närstående investeringsbesluten
              i stålindustrin.
            </seg>
            <seg n="11c7c8b9">
              Det viktigaste som skulle ha varit med i detta betänkande saknas.
              Det handlar om utvidgning av systemet med elcertifikat. Enligt
              Svensk energi kan så mycket som 25 terawattimmar åstadkommas till
              2020. Svensk vindenergi bedömer att vi kan ha så mycket som 30
              terawattimmar från vindkraften till 2020.
            </seg>
            <seg n="1dd95670">
              Målet för oss socialdemokrater är 30 terawattimmar till 2020,
              men då måste industrin få planeringsförutsättningar. I annat fall
              kommer inte dessa nödvändiga bidrag till klimatpolitiken att komma
              till stånd.
            </seg>
            <seg n="9ba6ff1b">
              Vi har begärt i en motion att regeringen snarast ska återkomma
              till riksdagen med ett förslag om hur elcertifikatssystemet ska
              kunna utformas för att uppfylla målet 30 terawattimmar förnybar
              energi till 2020.
            </seg>
            <seg n="b954746a">
              Den frågan fick vi inte behandlad i utskottet eftersom regeringspartiernas
              majoritet röstade ned oss. Den frågan ska skjutas på framtiden.
              Därmed förlorar vi ytterligare tid, och marknaden kan inte få
              några besked om framtida spelregler.
            </seg>
            <seg n="be7cf2ac">
              Detta har vi utvecklat i ett särskilt yttrande till betänkandet.
              Det är ytterligare ett exempel på den nonchalans som vi upplever
              att regeringspartierna uppvisar i de energipolitiska frågorna.
            </seg>
            <seg n="016b0b2f">
              Det finns nog inte någon, utom regeringen, som inte efterlyser
              besked om den framtida energipolitiken. Ingen vet vad som ska
              gälla om ett par år. Krav på en blocköverskridande överenskommelse
              kommer från många håll, men regeringen skjuter bara frågan framför
              sig.
            </seg>
            <seg n="0c8d08ee">
              Senast i går kväll träffade delar av utskottet Svenska kraftnät.
              Där fick vi klart besked. Man kan inte bygga några kraftledningar
              på spekulation. Det är säkert sant. Man bygger heller inga vindkraftverk
              om man inte vet vilka spelregler som ska gälla de närmaste åren.
              Vi måste ha ett besked när det gäller certifikatfrågan för att
              de här investeringarna ska komma till stånd.
            </seg>
          </u>
          <note n="20766cca">
            Fru talman! Jag yrkar därmed bifall till reservation nr 2.
          </note>
          <note n="76811616">
            Ajournering
          </note>
          <note n="01b4a589">
            Kammaren beslutade kl. 13.47 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="Q4721670" xml:id="i-6ce4c28a08c73dc9-0" n="06a81820" prev="i-8e36ef2837d11a0d-0">
            <seg n="723a89ef">
              Återupptagna förhandlingar
            </seg>
            <seg n="ed28057d">
              Vi ska övergå till dagens frågestund med delar av regeringen.
              Jag vill hälsa statsråden välkomna.
            </seg>
            <seg n="083f04bc">
              Stöd till varslade i Arvika
            </seg>
          </u>
          <note n="a63ec07b">
            Förhandlingarna återupptogs kl. 14.00.
          </note>
          <note n="d546472c">
            7 § Frågestund
          </note>
          <note n="fb0145f8" type="speaker">
            Anf. 32 TALMANNEN:
          </note>
          <note type="speaker" n="5ea11ada">
            Anf. 33 BERIT HÖGMAN (s):
          </note>
          <u who="Q3375804" xml:id="i-5e34fc7d099486e0-0" n="a727b01c">
            <seg n="a89e4e2d">
              Herr talman! Min fråga går till statsrådet Littorin. I måndags
              besökte jag två av de företag i Arvika där det är väldigt stora
              varsel lagda. Arvika Gjuteri med drygt 300 anställda blir av med
              100 av dessa nu. Medan deras systerföretag i Tyskland får ett
              statligt stöd till utbildning på arbetsplatsen som täcker uppemot
              60 procent av kostnaden har ledningen för Arvika Gjuteri inga
              som helst besked att ge till sina anställda om vilket stöd de
              kan förvänta sig från vare sig Arbetsförmedlingen eller regeringen.
            </seg>
            <seg n="7cce55bc">
              De resurser som statsrådet i debatten i går morse sade sig ha
              är ingenting som företagsledning, fack eller kommunledning i Arvika
              har hört talas om över huvud taget. Däremot är företagsledning
              och fack väldigt överens om att vad som behövs är satsningar på
              utbildning under en period i väntan på att konjunkturen vänder.
            </seg>
            <seg n="3bce88f5">
              Vad kan företaget, de varslade och de redan arbetslösa räkna
              med från den borgerliga regeringen? Vilka besked kan statsrådet
              Littorin ge Arvikaborna när han besöker dem den 3 december?
            </seg>
          </u>
          <note type="speaker" n="fc7caa88">
            Anf. 34 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-0" n="40a6aa2c">
            <seg n="52f45a32">
              Herr talman! Jag beklagar att Berit Högman inte var närvarande
              i går, när vi hade den här debatten och gav de tydliga besked
              som Berit Högman efterfrågar.
            </seg>
            <seg n="c45dddf4">
              Det är naturligtvis så att vi ser varslens numerär, men vi vet
              ännu inte vilka fysiska personer, vilka individer som kommer att
              bli berörda. Det pågår förhandlingar nu om turordningskretsar
              och annat. Det är först den dag när vi har klart för oss vilka
              personer det är fråga om som de individuella insatserna kan sättas
              in.
            </seg>
            <seg n="f90fdd81">
              Men Berit Högman torde veta att vi har trygghetsavtal som täcker
              halva arbetsmarknaden. Framför allt är det kommunal sektor som
              inte har det. Till det kommer Arbetsförmedlingens 38 miljarder,
              varav 1 ½ miljard finns omedelbart redo för just den typ av insatser
              som Berit Högman efterlyser.
            </seg>
            <seg n="79df9611">
              Nästa år har vi mer än fördubblat antalet platser utöver garantierna
              för dem som är under kort tid i arbetslöshet för att få den typen
              av utbildning och annat som behövs och efterfrågas. Det motsvarar
              att 60 000 personer kan få tremånadersutbildningar för att ta
              ett CNC-operatörsbevis, ett truckförarbevis, ett lastbilskörkort
              eller vad som behövs.
            </seg>
          </u>
          <note type="speaker" n="adda95a9">
            Anf. 35 BERIT HÖGMAN (s):
          </note>
          <u who="Q3375804" xml:id="i-5e34fc7d099486e0-1" n="a727b01c">
            <seg n="b711270d">
              Herr talman! Jag kan berätta att det är åtskilliga i Arvika och
              runt om i Sverige som redan har drabbats av arbetslöshet utan
              varsel. Det handlar om alla tillfälligt anställda, inhyrd personal,
              mindre företag och firmor som ganska snabbt tvingas stänga luckan
              till följd av tvärstopp i orderingången. Att enbart mäta varsel
              ger ett väldigt dåligt mått och ger en dålig bild av verkligheten.
            </seg>
            <seg n="5cd8a340">
              Varken på Region Värmland, i Arvika kommun, på företagen eller
              på Arbetsförmedlingen ligger det några högar av pengar och väntar
              på att bli förbrukade. Det finns ingen av företrädarna för dessa
              organisationer eller företag som i dag kan beskriva för de anställda
              hur vägen framåt ser ut för dem med varsel och de redan arbetslösa.
            </seg>
            <seg n="aa9956ad">
              Vilket stöd kan exempelvis Arvika kommun räkna med när kön till
              socialkontoret börjar bli väldigt lång? Den blir ännu längre efter
              nyår, när kunderna från Försäkringskassan kommer till socialkontoret.
            </seg>
          </u>
          <note type="speaker" n="6d404400">
            Anf. 36 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-1" n="40a6aa2c">
            <seg n="ecfd4144">
              Herr talman! Först och främst har vi utsett samordningsmän, till
              exempel i Värmland. Landshövdingen Eva Eriksson är en av dem.
              Deras uppgift är att samordna alla de resurser som finns. Det
              finns resurser inom Arbetsförmedlingen, 38 miljarder, varav 1
              ½ miljard är omedelbart redo för den nationella samordningsorganisation
              som Arbetsförmedlingen har ställt upp för att göra den typ av
              åtgärder som Berit Högman efterlyser. Det är ingen brist på resurser.
              Det är brist på kunder och krediter hos de företag som är drabbade.
            </seg>
            <seg n="1d72c3e4">
              Däremot är jag naturligtvis väldigt glad över att vi nu inte
              har en socialdemokratisk regering, som till exempel skulle göra
              det 20 miljarder dyrare att anställa ungdomar. Det skapar inte
              ett enda jobb. Det skapar en kraftigt höjd arbetslöshet.
            </seg>
            <seg n="c1be14ce">
              Handlingsplanen mot våld mot kvinnor
            </seg>
          </u>
          <note type="speaker" n="16d19d53">
            Anf. 37 HENRIK VON SYDOW (m):
          </note>
          <u who="Q5716610" xml:id="i-64b6efb3b1d6fc37-0" n="1afde6c2">
            <seg n="bf9b398f">
              Herr talman! Jag har en fråga till justitieminister Beatrice
              Ask.
            </seg>
            <seg n="f130029f">
              Snart visas filmatiseringen av författaren Stieg Larssons bok
              Män som hatar kvinnor på våra biografer. Berättelsen är fiktion,
              men vi känner alla till fakta från verkligheten om våldet mot
              kvinnor i Sverige.
            </seg>
            <seg n="98976e85">
              Stödtelefonen Kvinnofridslinjen rapporterar att jouren i år under
              tio månader har tagit emot 31 000 samtal från kvinnor eller anhöriga
              till kvinnor som utsatts för våld.
            </seg>
            <seg n="93a4c791">
              Regeringen fattade ett tidigt beslut om en handlingsplan för
              att bekämpa våld mot kvinnor med 56 konkreta punkter som syftar
              till att minska antalet övergrepp och öka kvinnors trygget.
            </seg>
            <seg n="fd2f5710">
              Jag vill fråga justitieministern hur hon följer arbetet med handlingsplanens
              genomförande och hur hon försäkrar sig om att rättsväsendet och
              andra berörda organisationer tar sitt ansvar för att genomföra
              de åtgärder som listas i regeringens handlingsplan mot kvinnovåld.
            </seg>
          </u>
          <note type="speaker" n="322598ff">
            Anf. 38 Justitieminister BEATRICE ASK (m):
          </note>
          <u who="Q297850" xml:id="i-5f126e5c8c8f9227-2" n="81d38e16">
            <seg n="a39d59ed">
              Herr talman! Det är riktigt att regeringen har lagt ned stor
              energi på att försöka förstärka och bredda arbetet när det gäller
              mäns våld mot kvinnor och övergrepp generellt. I den handlingsplan
              som vi har lagt fram finns åtgärder av många olika slag, inte
              minst stöd till olika jourer och allt vad det nu kan vara.
            </seg>
            <seg n="4510e490">
              Det som ligger mig närmast när det gäller ansvar är naturligtvis
              att försäkra att polis och rättsväsende har den kompetens som
              krävs för att möta kvinnor som anmäler brott. Det handlar om kravet
              att det i varje polismyndighet ska finnas folk som är ansvariga
              för brottsoffer och som har den kompetens som krävs. Det handlar
              om insatser för att sjukvården runt om i hela Sverige ska ha den
              kunskap som krävs för att på rätt sätt möta kvinnor som har blivit
              utsatta för våld. Där har vi tillsammans med Kvinnocentrum i Uppsala
              tagit fram ett underlag och genomför nu utbildningar. Jag försöker
              följa detta så noga som det går. Det går sakta framåt, och det
              är otroligt viktigt att allt görs.
            </seg>
          </u>
          <note type="speaker" n="b5402c75">
            Anf. 39 HENRIK VON SYDOW (m):
          </note>
          <u who="Q5716610" xml:id="i-64b6efb3b1d6fc37-1" n="1afde6c2">
            <seg n="878b4614">
              Herr talman! Jag tackar justitieministern för svaret. Moderaterna
              i riksdagens justitieutskott har besökt Kvinnocentrum i Uppsala
              och där diskuterat det viktiga och angelägna i att ge utsatta
              upprättelse. Vi måste höja skyddsvärdet för utsatta människor.
            </seg>
            <seg n="2cc4c801">
              Ett sätt att göra det är att skärpa tillämpningen av straffskalor
              för brott som misshandel, våldtäkt och kvinnofridskränkning. Nu
              har regeringen precis fått en utredning på bordet om detta, Straff
              i proportion till brottets allvar . Jag undrar när det kommer
              en proposition från regeringen till riksdagen som ger skärpta
              straff för våldtäkt, misshandel och kvinnofridskränkningar.
            </seg>
          </u>
          <note type="speaker" n="0b858033">
            Anf. 40 Justitieminister BEATRICE ASK (m):
          </note>
          <u who="Q297850" xml:id="i-5f126e5c8c8f9227-3" n="81d38e16">
            <seg n="3453dbc6">
              Herr talman! Vi kommer att skärpa straffen för grova våldsbrott.
              En del av de brott som drabbar kvinnor i det här sammanhanget
              är just grova våldsbrott. Vi kommer också i nästa steg att göra
              en översyn av påföljderna generellt, eftersom det finns en del
              ojämnheter och obalanser som för gemene man kan verka orimliga
              i straffsystemet. Det är viktigt.
            </seg>
            <seg n="e590ae8f">
              Det viktigaste för att de som har blivit utsatta för brott ska
              få upprättelse är att uppklaringen ökar. Det måste klarläggas
              vad som har hänt, och den som har begått ett brott ska dömas.
              Där är det fortfarande långt ifrån en nivå som vi kan acceptera.
            </seg>
            <seg n="8c9880cd">
              Nu är den här typen av brottslighet oerhört svår att bevisa.
              Men vi måste arbeta väldigt enträget för att öka kompetensen när
              det gäller vittnesförhör, vittnesmål, teknisk bevisning och mycket
              annat. Vi kommer också att se över lagstiftningen för att se om
              det är någonting man kan göra där för att få ännu bättre underlag,
              så att vi kan klara upp fler av de här brotten, som tyvärr fortfarande
              har för låg uppklaring.
            </seg>
            <seg n="99e430f2">
              Exploatering av orörda älvsträckor
            </seg>
          </u>
          <note type="speaker" n="d31816dc">
            Anf. 41 JAN LINDHOLM (mp):
          </note>
          <u who="Q5956750" xml:id="i-fc6bd62ad46e3af1-0" n="6ced3eb9">
            <seg n="e581a241">
              Herr talman! Min fråga riktar sig till näringsminister Maud Olofsson.
            </seg>
            <seg n="678b4cba">
              Jag tror att många uppfattat att Centerpartiet tidigare värnat
              orörda älvsträckor. Hur kan det då komma sig att statliga Vattenfall
              tillåts planera för att leda bort Vojmåns vatten till ett nytt
              vattenkraftverk i strid med riksdagens uppsatta och även uppnådda
              mål om högst 66 terawattimmar normalårsproduktion av vattenkraft
              utan att regeringen reagerar?
            </seg>
            <seg n="2b1702ca">
              Många frågar sig vilket motiv näringsministern har för att tillåta
              att statliga Vattenfall kastar bort 15 miljoner på planering för
              det hittills längsta tunnelbygget, det mellan Vojmsjön och Malgomajsjön
              i Vilhelmina kommun. Projektet berör ett Natura 2000-reservat,
              och en miljöprövning måste ändå rimligen resultera i ett avslag.
            </seg>
            <seg n="6604689f">
              Tar näringsministern inte ansvar för Vattenfalls planer när de
              strider mot tidigare riksdagsbeslut?
            </seg>
          </u>
          <note type="speaker" n="1c024806">
            Anf. 42 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-0" n="e287418b">
            <seg n="a4c75747">
              Herr talman! Projektet har inte kommit så långt som till en ansökan
              om tillstånd. Det som nu pågår är en diskussion i Vilhelmina kommun
              om man över huvud taget ska gå vidare med projektet. Det ska vara
              en folkomröstning alldeles nyligt, och det pågår en mycket intensiv
              diskussion i Vilhelmina kommun.
            </seg>
            <seg n="5c2c12e8">
              Det är också viktigt att säga att när detta prövas kommer det
              att prövas mot den lagstiftning som finns. Naturskyddsområden,
              miljöprövning och annat kommer att prövas mot de projekt som finns.
              Det råder lite delade meningar om vilken naturpåverkan som överledningen
              har.
            </seg>
            <seg n="9c4426ff">
              Jag kommer att invänta och se vad befolkningen i Vilhelmina tycker
              och i nästa steg studera vad det får för effekter på naturen,
              fisket och allt vad det kan vara i det här sammanhanget.
            </seg>
          </u>
          <note type="speaker" n="9f2fc656">
            Anf. 43 JAN LINDHOLM (mp):
          </note>
          <u who="Q5956750" xml:id="i-fc6bd62ad46e3af1-1" n="6ced3eb9">
            <seg n="22cdb880">
              Herr talman! Det rådde fullständig politisk enighet när riksdagen
              antog energipropositionen år 1975, och Centerpartiet var med då.
              Det var då man fastslog ett tak för vattenkraftsutbyggnad i Sverige.
              Beslutet byggde på de avvägningar som hade gjorts i en utredning
              som hette Vattenkraft och miljö där man provade de sakerna mot
              varandra.
            </seg>
            <seg n="485c69b5">
              Sedan har Centerpartiet varit med i partiöverenskommelsen år
              1991 om energipolitiken där man också bekräftade taket. Man gjorde
              det också genom att rösta på naturresurslagen samma år. Det upprepades
              sedan år 1997 och även år 2002.
            </seg>
            <seg n="acb46f52">
              Det finns alltså ingen tvekan om att uppgörelsen och målet för
              vattenkraften ligger fast. Det finns inga senare beslut i riksdagen
              för det. Riksdagens energipolitiska inriktningsnivå är mycket
              klarlagd. Därför måste man fråga om regeringen driver en energipolitik
              som inte är förankrad i riksdagsbeslut när man nu ser att detta
              pågår.
            </seg>
            <seg n="58a56c29">
              Det är inte bara en miljöfråga. Det finns ett inriktningsbeslut
              för vattenkraft i Sverige.
            </seg>
          </u>
          <note type="speaker" n="0674e980">
            Anf. 44 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-1" n="e287418b">
            <seg n="0e494948">
              Herr talman! Det råder ingen politisk oenighet om att skydda
              de älvar som vi har pekat ut i Sverige. Där tror jag att det finns
              en väldigt bred politisk enighet om att skydda till exempel Vindelälven.
            </seg>
            <seg n="3324c89b">
              När det gäller effektiviteten i våra vattenkraftsverk har både
              den förra regeringen och den här regeringen tillåtit en ökad effektivisering
              i våra befintliga vattenkraftsverk. Det är en viktig del för att
              få ut så mycket som möjligt av de utbyggnader som redan har skett
              och de exploateringar som redan har varit.
            </seg>
            <seg n="0eebd2b5">
              Jag kan inte heller påminna mig att Miljöpartiet har protesterat
              mot en ökad effektivisering i befintliga vattenkraftsverk. Jag
              kan ha fel, men jag kan inte påminna mig det. Vi övriga partier
              har tyckt att när det redan är exploaterat finns det anledning
              att göra det.
            </seg>
            <seg n="c2cd27f5">
              Det är olika hur man ser på överledningen. Jag menar att det
              finns rätt många politiska grupperingar i kommunen som tycker
              att det vore en bra sak. Men vi ska naturligtvis som vanligt pröva
              det utifrån den lagstiftning som finns i nästa del.
            </seg>
            <seg n="6488add0">
              Innovationer inom den offentliga sektorn
            </seg>
          </u>
          <note type="speaker" n="c30824a8">
            Anf. 45 PER ÅSLING (c):
          </note>
          <u who="Q6255956" xml:id="i-01fd0f70ada3ce03-0" n="b6450bc9">
            <seg n="bb7852de">
              Herr talman! Jag vill ställa en fråga till näringsminister Maud
              Olofsson.
            </seg>
            <seg n="0c369eb5">
              För en tid sedan fick vi på riksdagens bord den så kallade forskningspropositionen,
              Ett lyft för forskning och innovation . Det är klart att det är
              en angelägen fråga. Vårt välstånd bygger på att universitet och
              högskolor har en framtidsinriktad forskning. Det är alltmer viktigt
              i en globaliserad värld.
            </seg>
            <seg n="fbb5de02">
              När det gäller det privata näringslivet görs det riktade insatser.
              Det är värdefullt. Den stimulans av ekonomin som det innebär resulterar
              i en ekonomisk utveckling och tillväxt.
            </seg>
            <seg n="abc91003">
              Min fråga till näringsministern är: Vilka åtgärder är regeringen
              beredd att vidta? Vilka samlade grepp är man beredd att vidta
              när det gäller den offentliga sektorn för att även där nå utvecklingsinriktade
              syften?
            </seg>
          </u>
          <note type="speaker" n="3ff2ef1a">
            Anf. 46 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-2" n="e287418b">
            <seg n="f2b4ba85">
              Herr talman! Tack för frågan. Det är en väldigt viktig fråga.
              Ofta talar vi om innovationer bara i den privata sektorn. Också
              inom den offentliga sektorn finns det många anställda som har
              mycket bra idéer. Men vi har inte haft ett samlat grepp för att
              möta detta.
            </seg>
            <seg n="7b34c528">
              Nu har regeringen fattat ett beslut om att tillskjuta 20 miljoner
              kronor tillsammans med Vinnova, Innovationsbron, Almi och SKL.
              Vi planerar nu att genomföra ett projekt där vi ska följa upp
              de innovationer som kommer fram inom den offentliga sektorn.
            </seg>
            <seg n="ae6c1520">
              Ibland kan man använda de innovationerna för att förbättra den
              offentliga sektorn. Det handlar om effektivare användning av resurser,
              nya idéer när det gäller vård och omsorg och ny teknisk utveckling
              och så vidare. I en del fall kan det leda till kommersiella produkter
              i nästa steg.
            </seg>
            <seg n="c5c60310">
              Jag tror att det är ett väldigt bra sätt att nu satsa också på
              kvinnors innovationer. Många kvinnor är anställda i den offentliga
              sektorn. Jag kan glädja Per Åsling med att regeringen nu tillför
              20 miljoner kronor till den typen av satsningar. Vi hoppas mycket
              på det framtida samarbetet kring det.
            </seg>
          </u>
          <note type="speaker" n="aa90b569">
            Anf. 47 PER ÅSLING (c):
          </note>
          <u who="Q6255956" xml:id="i-01fd0f70ada3ce03-1" n="b6450bc9">
            <seg n="b12bc906">
              Herr talman! Jag tackar näringsministern för svaret. Det är värdefullt
              att den riktade satsningen görs mot den offentliga sidan för effektivisering
              och bättre resursutnyttjande men också för att skapa en bättre
              service för den allmänhet som nyttjar denna viktiga del av vår
              samhällsekonomi.
            </seg>
            <seg n="38ed9602">
              Till syvende och sist är det också viktigt för den enskilda människan
              som jobbar inom den offentliga sektorn att utvecklingen och innovationen
              kan leda till kompetenshöjande insatser och därmed en bättre framtidsutsikt
              för den enskilde. Jag tackar för svaret.
            </seg>
          </u>
          <note type="speaker" n="633e700d">
            Anf. 48 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-3" n="e287418b">
            <seg n="76321c25">
              Herr talman! Det är viktigt att se att om vi ska klara oss igenom
              den här krisen och också satsa framöver måste vi vara innovativa.
              Då gäller det också att se att den offentliga sektorn spelar en
              roll i detta.
            </seg>
            <seg n="b1e45a7f">
              Vi är duktiga på mycket av vård och omsorg, äldreomsorg, skolområdet
              och så vidare. Men vi har tyvärr inte varit tillräckligt duktiga
              på att stödja innovativa personer som finns i den här sektorn.
            </seg>
            <seg n="3d2b1ac0">
              Med de här pengarna försöker vi nu gå in och stödja den här typen
              av processer. Vi får då också en mer jämbördig syn på: Vad är
              innovationer? Är innovationer bara en produkt? Kan innovationer
              vara också andra saker?
            </seg>
            <seg n="c651352c">
              I projektet ligger väldigt mycket av nytänkande. Jag är också
              glad över att vi på det sättet lyfter fram all den personal som
              finns i offentlig sektor som verkligen bidrar till att hitta nya
              lösningar så att det blir en bättre balans mellan privat och offentlig
              sektor.
            </seg>
            <seg n="be2c3591">
              Nu kan många kvinnor som länge har varit innovativa också få
              ett stöd i sitt innovationstänkande.
            </seg>
            <seg n="1a31beeb">
              Stöd till varslade lågutbildade
            </seg>
          </u>
          <note type="speaker" n="f49a7519">
            Anf. 49 AGNETA GILLE (s):
          </note>
          <u who="Q3375136" xml:id="i-7de13cf0010f23f5-0" n="9b76ea2a">
            <seg n="b5bb406f">
              Herr talman! Jag besökte i förra veckan Scan i Uppsala. Det är
              ett företag som varslar 69 personer. Jag träffade livsmedelsarbetarna
              där. Många var väldigt oroliga.
            </seg>
            <seg n="110ae593">
              Många frågor ställdes, och jag lovade att ta med mig dem till
              arbetsmarknadsministern. De främsta frågorna var: Hur många år
              krävs det för att jag ska få vara kvar? Hur ser det ut med varsellistor
              och så vidare?
            </seg>
            <seg n="2d97f73d">
              Efter mötet kom många fram till mig och sade att de var lågutbildade
              och hade svårighet att se att det fanns några industrijobb i Uppsala,
              vilket det dessvärre inte gör. Dessutom har Arbetsförmedlingen
              fått neddragna resurser.
            </seg>
            <seg n="3c54d8c2">
              De frågor som jag har tagit med mig till ministern är: Varför
              gör inte regeringen någonting för att underlätta för företagen
              att ha arbetare kvar? Vad kan Arbetsförmedlingen bidra med för
              de lågutbildade nu när man har minskade resurser? Vad händer från
              första dagen på min arbetslöshet när jag har fru, barn och hus
              utanför Uppsala? Vad händer med mig då? Måste jag flytta långt
              bort någonstans i övriga landet?
            </seg>
          </u>
          <note type="speaker" n="b1d6da88">
            Anf. 50 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-4" n="40a6aa2c">
            <seg n="363df3d6">
              Herr talman! Tack för frågan. Jag tror att det är många som ställer
              den typen av frågor. Det gör man naturligtvis när man ser hur
              den internationella finanskrisen nu slår över på arbetsmarknaden.
            </seg>
            <seg n="78958933">
              Under perioden när vi nu vet antalet varslade men inte vet vilka
              individer som till slut får uppsägningsbeskedet är naturligtvis
              oron stor bland alla som finns på dessa arbetsplatser runt om
              i landet.
            </seg>
            <seg n="4034c704">
              Det allra första som händer när man får beskedet är naturligtvis
              att man sätter sig ned och diskuterar och förhandlar turordningskretsar
              och annat. När man får beskedet finns också trygghetsråd, trygghetsfond
              och en arbetsförmedling som trots allt har 38 miljarder i sin
              kassa. Det finns 1 ½ miljard redo just nu för att hantera precis
              de personer som berörs.
            </seg>
            <seg n="de82bafe">
              I omställningsavtalen finns det också kontanta medel som kan
              utbetalas. Jag tittade på Metalls omställningsavtal i går. Där
              får man mellan 25 000 och 40 000 kronor i en engångsutbetalning
              under uppsägningstiden för att kunna hitta nytt arbete.
            </seg>
          </u>
          <note type="speaker" n="0dda5145">
            Anf. 51 AGNETA GILLE (s):
          </note>
          <u who="Q3375136" xml:id="i-7de13cf0010f23f5-1" n="9b76ea2a">
            <seg n="3a9e06f2">
              Herr talman! Medskicket är också att resurserna inte riktigt
              räcker. I måndags hade vi i finansutskottets opposition en offentlig
              utfrågning. Där hade vi bland andra med oss Arbetsförmedlingens
              prognoschef Tord Strannefors. Det var oroväckande siffror att
              se.
            </seg>
            <seg n="6c02fe89">
              Precis som på Scan och på andra arbetsplatser är det de ungdomar
              som nu har kommit in i arbetslivet och fått arbete som lika snabbt
              åker ut nu. Det var också det budskap vi fick från den offentliga
              utfrågningen; ungdomarna har ingen chans på dagens arbetsmarknad.
              Det är jättebesvärligt.
            </seg>
            <seg n="093b29a7">
              Regeringen har valt att finansiera alla ungdomars arbetsgivaravgifter.
              Vi vill prioritera de arbetslösa ungdomarna och tycker att detta
              ska gälla bara dem. Det ger rätt instans.
            </seg>
            <seg n="b371f731">
              Vad säger arbetsmarknadsministern angående Strannefors oro? Han
              säger att så här negativa tal inger stor oro.
            </seg>
          </u>
          <note type="speaker" n="e317ba3c">
            Anf. 52 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-4a801c63f4b3eab1-0" n="40a6aa2c">
            <seg n="855254a6">
              Herr talman! Jag delar naturligtvis den bedömningen. Därför är
              det så glädjande att vi har mer än fördubblat antalet helårsutbildningsplatser
              inför nästa år. Det innebär att om vi bara gör tremånadersutbildningar
              är det 60 000 personer som kan gå den här typen av kortare utbildningar
              för att få ett CNC-operatörsbevis, ett lastbilskörkort, ett truckförarbevis
              eller något annat.
            </seg>
            <seg n="bcdf4139">
              Om vi tittar upp på läktaren, herr talman, ser vi kanske 200250
              ungdomar som sitter där uppe. Jag tror att det skulle vara intressant
              också för dem att få höra varför Socialdemokraterna vill göra
              det dubbelt så dyrt att anställa dem. Ni vill ju fördubbla arbetsgivaravgifterna.
              Det blir 20 miljarder dyrare att anställa.
            </seg>
            <seg n="2ed65a80">
              (TALMANNEN: Det ska inte ställas några frågor till oppositionen
              nu.)
            </seg>
            <seg n="c99e8eac">
              Herr talman! Vi måste ändå ha kontrasterna, eftersom frågan alldeles
              nyss togs upp i frågeställningen.
            </seg>
            <seg n="9988c6d4">
              Jag vill påminna om att vi inte vill göra det dyrare. Svaret
              är att göra det billigare att anställa genom sänkta arbetsgivaravgifter,
              som vi föreslår, och som kommer att träda i kraft den 1 januari.
              Ni vill göra det 900 miljoner billigare att anställa långtidsarbetslösa.
              Vi säger nej till 20 miljarder i ökade kostnader.
            </seg>
          </u>
          <note n="b8947b04" type="speaker">
            Anf. 53 TALMANNEN:
          </note>
          <u who="unknown" xml:id="i-bbac7d8368fd183e-0" n="40a6aa2c">
            <seg n="443c7632">
              Detta är en frågestund om regeringens ledamöters tjänsteutövning
              och ingen debatt. Jag vill bara förtydliga det.
            </seg>
            <seg n="bf8c5248">
              Socialtjänstens arbete med barn
            </seg>
          </u>
          <note type="speaker" n="944c9215">
            Anf. 54 EVA JOHNSSON (kd):
          </note>
          <u who="Q4957198" xml:id="i-87ec31743f03158c-0" n="2a93cbe8">
            <seg n="b85c44a5">
              Herr talman! Jag har en fråga till justitieminister Beatrice
              Ask. För ett par veckor sedan kunde vi läsa i en av våra större
              dagstidningar om hur domstolarna brister i bedömningar som rör
              vård och boende för barn.
            </seg>
            <seg n="b3632655">
              Ny forskning vid Lunds universitet visar på brister i socialtjänstens
              arbete, där man i ca 40 procent av fallen avstår från åtgärder
              trots stark misstanke om våld inom familjen. Att dessa utredningar
              sedan används som underlag i domstolarna gör bristerna extra allvarliga.
              Många experter anser också att rättsväsendets kunskap om barn
              och vårdnadstvister är bristfälliga.
            </seg>
            <seg n="fa664806">
              Min fråga till statsrådet är därför: Hur ser statsrådet på de
              här forskningsresultaten, som visar allvarliga brister i rättsväsendet?
              Och på vilket sätt avser regeringen att åtgärda bristerna när
              det gäller den här utsatta gruppen?
            </seg>
          </u>
          <note type="speaker" n="edd76419">
            Anf. 55 Justitieminister BEATRICE ASK (m):
          </note>
          <u who="Q297850" xml:id="i-5f126e5c8c8f9227-5" n="81d38e16">
            <seg n="63de2df9">
              Herr talman! Fördelen och nyttan med forskning är just att vi
              får kvalificerat underlag för bedömningar av hur det ser ut i
              olika verksamheter. Jag tror att vi har en hel del kvar att göra
              för att barns röst ska höras ordentligt i olika rättsprocesser.
            </seg>
            <seg n="cc8320ff">
              Just när det gäller ärenden om vård och boende finns det flera
              saker att göra också när det handlar om barns rättigheter och
              annat. Jag ska inte gå in på det. Men en sak som jag tycker att
              vi har gjort bra är att vi har skapat barnahus runt om i Sverige,
              och det skapas fler och fler. Barn som är föremål för utredning
              och som ska vittna eller förhöras får där i en lugnare miljö möta
              myndighetspersoner av olika slag. Det är ett sätt att försöka
              möta barnen.
            </seg>
            <seg n="bc338fdf">
              Det handlar också om att utbilda personal inom rättsväsendets
              olika delar för att bättre förstå vad barn berättar men också
              för att få barn att berätta rätt saker. Det är ibland annorlunda
              att tala med barn än med vuxna, och man måste möta barn på ett
              särskilt sätt.
            </seg>
            <seg n="ba95c099">
              Vi jobbar med frågorna. Vi hade nu senast en stor internationell
              konferens som Sverige stod värd för. Det var Europarådet som var
              ansvarigt i grunden, tror jag. Den handlade just om barn i rättsprocessen.
              Jag tror att vi kan dela med oss länderna emellan av erfarenheter.
            </seg>
          </u>
          <note type="speaker" n="3b5ab327">
            Anf. 56 EVA JOHNSSON (kd):
          </note>
          <u who="Q4957198" xml:id="i-87ec31743f03158c-1" n="2a93cbe8">
            <seg n="bdbac806">
              Herr talman! Tack för svaret! Jag vill ändå understryka att redan
              för två år sedan kom en lagändring som skulle förstärka riskperspektivet
              vid domstolsbeslut i vårdnadstvister. Trots det finns det fortfarande
              allvarliga brister. Ingen översikt har ännu gjorts av hur lagen
              tillämpas. Många domstolar sätter uppenbarligen frågan om medling
              mellan föräldrarna före barnskyddet.
            </seg>
            <seg n="6389335f">
              Det verkar faktiskt finnas en rädsla hos domstolarna att skriva
              att en förälder är olämplig. Barnet offras.
            </seg>
            <seg n="21daef8f">
              Min följdfråga blir därför: På vilket sätt och när kommer regeringen
              att göra den här nödvändiga uppföljningen av lagen?
            </seg>
          </u>
          <note type="speaker" n="22f05e64">
            Anf. 57 Justitieminister BEATRICE ASK (m):
          </note>
          <u who="Q297850" xml:id="i-5f126e5c8c8f9227-6" n="81d38e16">
            <seg n="0f8978ee">
              Herr talman! Jag vågar inte svara på när vi kommer att göra en
              uppföljning av just den delen. Men det som frågeställaren pekar
              på är också lagstiftningsfrågor och regelverk för hur domstolarna
              ska agera när det gäller barn och vårdnadstvister. När det handlar
              om frågan om var barnen ska bo och hur det hela ska delas upp
              blir det tyvärr ofta, som också sägs här, diskussion föräldrarna
              emellan och barnet blir ett slags tredjehandsalternativ.
            </seg>
            <seg n="94b175c0">
              Riksdagen har flera gånger tydliggjort under de senaste åren
              att man ska ta större hänsyn till barnperspektivet. Vi har också
              en utredning där vi arbetar med remissvaren och annat. Den handlar
              om ifall det ska vara möjligt att bestämma att en förälder bestämmer
              i viktiga frågor om barnet medan man sliter tvisten. I dag finns
              det barn som kanske inte får besked om i vilken skola de ska gå,
              eller så kan man inte komma överens om att de ska få söka sjukvård
              därför att föräldrarna tvistar. Det är naturligtvis helt otillständigt.
              Vi jobbar med en del av frågorna, men det finns mer kvar att göra.
            </seg>
            <seg n="9a25aafc">
              Stöd till Island i finanskrisen
            </seg>
          </u>
          <note type="speaker" n="dd193a29">
            Anf. 58 MARIA STENBERG (s):
          </note>
          <u who="Q4980261" xml:id="i-0dc013a4faa9f7b1-0" n="6ca09ebf">
            <seg n="418227ac">
              Herr talman! Min fråga går till utrikesminister Carl Bildt.
            </seg>
            <seg n="4f219c3a">
              Rapporter om varsel och kris står som spön i backen. Människor
              som oroar sig över sin framtid finns både här hemma och i våra
              grannländer. Som bekant är den isländska ekonomin i mycket djup
              kris. När Nordiska rådet samlades till session för någon vecka
              sedan i Helsingfors uttryckte mina parlamentariska kolleger från
              Island sin oro över den ekonomiska krisen och därmed effekterna
              för det isländska folket.
            </seg>
            <seg n="d27ea5d1">
              Med den öppna arbetsmarknad som finns i Norden i dag drabbar
              varsel och uppsägningar på Island inte bara islänningarna. På
              ön finns det också gott om arbetskraft från de övriga nordiska
              länderna. På så sätt blir också Islands sak vår sak.
            </seg>
            <seg n="53f2ca2f">
              Från Nordiska rådets sessions talarstol vädjade islänningarna
              om nordisk samling och nordiskt stöd. Hittills verkar det vara
              endast Norge som har hörsammat deras vädjan.
            </seg>
            <seg n="10bff72c">
              Jag vill därför fråga utrikesminister Carl Bildt, som också närvarade
              vid sessionen, hur han och den övriga regeringen ser på Islands
              situation och Sveriges eventuella roll i den.
            </seg>
          </u>
          <note type="speaker" n="4cba0991">
            Anf. 59 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-7" n="0a022aa0">
            <seg n="4ae19808">
              Herr talman! Tack för frågan! Den är viktig. Islands sak är vår
              av flera olika skäl. Några av de skälen gav vi uttryck för vid
              Nordiska rådets session. Ett annat är det faktum att vi är finansiellt
              och i andra hänseenden beroende av andra.
            </seg>
            <seg n="f7b00904">
              Sverige har i dag ledningen i de samtal som sker från de nordiska
              ländernas sida med de isländska myndigheterna för att försöka
              få en lösning på krisen. Det råder ingen oenighet. Även om norrmännen
              har lyckats göra några uttalanden som får dem att framstå som
              något annorlunda är det en enig linje mellan de olika länderna
              som gäller i detta sammanhang.
            </seg>
            <seg n="99b96399">
              Vad vi hoppas är att Island så snabbt som möjligt ska fullfölja
              de samtal man har om en överenskommelse med IMF. Överenskommelser
              med IMF öppnar dörren till de stödpaket som vi har förberedda
              från de olika nordiska länderna och från andra länders sida Polen
              har till exempel ställt upp i sammanhanget för mycket betydande
              summor. Det handlar om att göra detta paket. Vi kan inte undvika
              alla problem i den isländska ekonomin; det går inte. Fel har varit
              begångna där också. Men paketet gör det möjligt att undvika några
              av de synnerligen allvarliga konsekvenser som annars kommer att
              inträffa.
            </seg>
            <seg n="12dfe68f">
              Ju snabbare vi får den önskade överenskommelsen mellan Island
              och IMF, desto snabbare kommer de samlade nordiska stödpaketen
              att kunna bli verksamma för att hjälpa Island.
            </seg>
          </u>
          <note type="speaker" n="e70e5e96">
            Anf. 60 MARIA STENBERG (s):
          </note>
          <u who="Q4980261" xml:id="i-0dc013a4faa9f7b1-1" n="6ca09ebf">
            <seg n="736f0b98">
              Herr talman! Tack så mycket för svaret! Men jag undrar om mina
              isländska kolleger håller med utrikesministern när han hänvisar
              till att Sverige har tagit ledningen i samtalen. Av de rapporteringar
              som kommer från Island att döma verkar det vara så att man i det
              här sammanhanget ser det närmaste brödraskapet med Norge.
            </seg>
            <seg n="288b7d06">
              Eftersom vi i ett nordiskt sammanhang brukar betona vårt långa
              och framgångsrika samarbete och eftersom den nordiska samhörigheten
              är så stark blir frågan igen: Hur ser den svenska regeringen på
              det nordiska samarbetet? När det är kris brukar man ju säga att
              det är då vännerna verkligen prövas.
            </seg>
          </u>
          <note type="speaker" n="fef051b2">
            Anf. 61 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-8" n="0a022aa0">
            <seg n="826325e3">
              Herr talman! Så är det. På den tekniska nivån är det så att det
              är det svenska Finansdepartementet som för den nordiska förhandlingen
              också å Norges vägnar med Island. Den förhandlingen sker på det
              sätt som jag angav.
            </seg>
            <seg n="bd116ecd">
              Island är inte unikt. Det har varit många sådana här fall genom
              historien. Vi har några fall aktuella i andra delar av Europa
              just nu också. En förutsättning i alla sådana här situationer
              är en överenskommelse med Internationella valutafonden. En överenskommelse
              med Internationella valutafonden ger alltid den ram som öppnar
              för andra länder och för den internationella kapitalmarknaden
              att hjälpa. Det handlar också om att hjälpa till i de andra rätt
              segslitna tvister som finns i det här sammanhanget, nota bene
              med Storbritannien.
            </seg>
            <seg n="6dc40615">
              Det isländska finansväsendet expanderade till en storlek som
              var nio gånger den samlade isländska bruttonationalprodukten.
              Det var en förfärlig massa pengar, en förfärlig massa tillgångar
              och en förfärlig massa skulder spridda över världen. Att sortera
              ut det är inte alldeles enkelt. I viss utsträckning kommer det
              att kräva också våra pengar för att sortera ut isländska misstag.
              Vi är beredda att göra detta, och det är viktigt. Det gäller också
              de andra nordiska länderna och även andra länder, men det förutsätter
              att det sker inom ramen för en politik som har förutsättningar
              att vara framgångsrik.
            </seg>
            <seg n="69062208">
              Det är inte alldeles enkelt jag förstår det isländska politiska
              systemet att acceptera allt som måste göras. Krissituationer är
              svåra och kräver svåra beslut. Det kan ta sin tid att nå fram
              till dem. Men jag vill vädja till Island att så snabbt som möjligt
              fullfölja samtalen med IMF för att därmed också öppna möjligheten
              för det mycket omfattande nordiska stöd som vi har förberett för
              Island.
            </seg>
            <seg n="6af8fb3c">
              Stimulanspaket med anledning av lågkonjunkturen
            </seg>
          </u>
          <note type="speaker" n="75ed5895">
            Anf. 62 ULF HOLM (mp):
          </note>
          <u who="Q520956" xml:id="i-a21bc32ebaa73660-0" n="f8294509">
            <seg n="d7740870">
              Herr talman! Min fråga går till arbetsmarknadsministern. I dag
              fick vi besked om att Sahlgrenska sjukhuset i Göteborg ska varsla
              ca 500 personer om uppsägning. Man behöver spara 260 miljoner.
            </seg>
            <seg n="06230ed0">
              I dag kom också OECD med nya siffror inför det kommande G 20-mötet
              i New York. De siffrorna var ganska dystra. OECD efterfrågade
              ytterligare stimulanspaket runt om i världen.
            </seg>
            <seg n="c61db79e">
              I går hade vi en debatt här i kammaren med anledning av de ökade
              varslen, och då sade Littorin att det inte skulle komma någonting
              mer. Han hade inga nya besked alls att ge om den svenska situationen.
              Efter debatten däremot, när arbetsmarknadsministern pratade med
              journalister, gav han beskedet att det kan bli aktuellt med ytterligare
              insatser och att det absolut inte ska uteslutas.
            </seg>
            <seg n="1e11f713">
              Min fråga är: När kommer de här stimulanserna i Sverige och i
              vilken form?
            </seg>
          </u>
          <note type="speaker" n="1bb27cdc">
            Anf. 63 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-9" n="40a6aa2c">
            <seg n="ed467325">
              Herr talman! Låt mig först be om ursäkt för att jag hamnade i
              interpellationsdebattläge vid den förra frågan lite för snabbt.
              Det är lätt hänt. Jag ber om ursäkt för det.
            </seg>
            <seg n="a65d8ee0">
              Ulf Holms fråga är viktig och intressant. Jag tror att det är
              varje regerings uppgift att vara beredd att göra de saker som
              krävs när man får ett bättre underlag efter hand. Det måste vara
              en grundläggande inställning.
            </seg>
            <seg n="bdb48e2d">
              I det här läget är det vår bedömning att den offensiva budget
              som vi lade på riksdagens bord för någon månad sedan och som är
              den näst mest expansiva i hela Europa innehåller just mycket av
              det som vi behöver och som efterlyses för att kunna skapa förutsättningar
              för nya jobb. Det handlar om investeringar i infrastruktur, investeringar
              i forskning och utveckling, utbildning och annat.
            </seg>
            <seg n="12b00953">
              Det är samtidigt väldigt svårt i det här läget att göra goda
              prognoser eftersom siffrorna förändras dag från dag. Men ingen
              regering kan säga att om kartan och verkligheten inte stämmer
              överens är det kartan som gäller, utan då är det nog verkligheten
              man får anpassa sig till.
            </seg>
            <seg n="9e6f03e7">
              Vi behöver hela tiden jobba vidare med att analysera och gå djupare
              in för att vara beredda att göra det som krävs.
            </seg>
          </u>
          <note type="speaker" n="56a94276">
            Anf. 64 ULF HOLM (mp):
          </note>
          <u who="Q520956" xml:id="i-a21bc32ebaa73660-1" n="f8294509">
            <seg n="fe94f8b4">
              Herr talman! Arbetsmarknadsministern menar alltså att det inte
              finns någon lågkonjunktur. Det finns inte tillräckligt många institut
              som har sagt motsatsen. Senast i måndags sade ju Konjunkturinstitutet
              att det skulle bli nolltillväxt och att vi skulle kunna räkna
              med en mycket högre arbetslöshet än den regeringen har som underlag
              för sin budgetproposition.
            </seg>
            <seg n="aac3e64b">
              Eftersom arbetsmarknadsministern i går, till journalisterna i
              alla fall, sade att det skulle komma ett stimulanspaket framöver
              vore det ganska bra om vi redan nu fick besked om när i tiden
              detta skulle ske och även om inriktningen.
            </seg>
            <seg n="48a1be13">
              I debatten i går gav vi besked om att vi gärna ser investeringar
              ganska snart, bland annat när det gäller klimatsatsningar för
              att se till att vi blir av med de fossila bränslena, och satsar
              på vindkraftverk och utbyggnad av hela den sektorn. Det behovet
              finns ju nu när vi ska möta både klimathotet och den finansiella
              krisen. Jag hoppas att arbetsmarknadsministern kan ta till sig
              detta.
            </seg>
          </u>
          <note type="speaker" n="b63bd2df">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-10" n="40a6aa2c">
            <seg n="abd357dd">
              Herr talman! Jag tackar för det inlägget. Läget på arbetsmarknaden
              är väldigt allvarligt. Om det var en enda sak vi möjligen var
              överens om i går så var det just det.
            </seg>
            <seg n="66b02c72">
              Däremot är det min utgångspunkt att det vi hittills har sett
              av varsel är sådant som vi har möjlighet att hantera med den budget
              vi presenterade för någon månad sedan. Vi gör det med våra samordningsmän,
              som är utsedda, tillsammans med alla de aktörer som finns och
              som har olika skyddsnät runt omkring sig. Det handlar om företagens
              ansvar, de omställnings- och trygghetsavtal som finns och Arbetsförmedlingens
              insatser. Det handlar om kommuner, regioner, andra myndigheter
              och andra som är berörda.
            </seg>
            <seg n="8f03fe21">
              Men samtidigt har vi inte sett slutet på den internationella
              finanskrisen, och vi har inte sett slutet på dess härjningar i
              den reala ekonomin. Man kan naturligtvis aldrig utesluta att det
              behöver göras mer. Hur det kommer att se ut eller när någon sådan
              sak eventuellt skulle komma kan jag dock inte berätta i dag. Det
              är någonting man får jobba med i takt med att prognoserna kommer
              in.
            </seg>
            <seg n="4f6482ac">
              EU:s förhandlingar med Ryssland om ett partnerskapsavtal
            </seg>
          </u>
          <note type="speaker" n="f729de58">
            Anf. 66 MARIETTA DE POURBAIX-LUNDIN (m):
          </note>
          <u who="Q4973390" xml:id="i-15aecff7b2d0d332-0" n="a8aa7dd6">
            <seg n="d6bcbd4c">
              Herr talman! Efter kriget mellan Georgien och Ryssland i augusti
              i år avbröt EU sina förhandlingar om ett nytt partnerskapsavtal
              med Ryssland. Sverige och utrikesminister Carl Bildt var väldigt
              aktiva i denna markering mot Ryssland. Det var nog inte bara jag
              som blev förvånad när vi fick veta att EU nu har beslutat att
              återuppta förhandlingar med Ryssland trots att Ryssland inte har
              infriat sin del av överenskommelsen när det gäller fredsavtalet,
              det vill säga att dra tillbaka alla trupper från georgiskt territorium.
            </seg>
            <seg n="cea3e116">
              Min fråga är: Vad är det som har gjort att Sverige och utrikesminister
              Carl Bildt har ändrat sin inställning och gått med på att EU ska
              återuppta förhandlingarna med Ryssland?
            </seg>
          </u>
          <note type="speaker" n="b872d999">
            Anf. 67 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-11" n="0a022aa0">
            <seg n="35ef1a38">
              Herr talman! Vi inställde det möte i de då inledda förhandlingarna
              om ett partnerskapsavtal med Ryssland som var planerat för att
              lägga en ökad politisk press på Ryssland. Den politiska pressen
              lägger vi på Ryssland i en lång rad andra hänseenden som måhända
              är mer effektiva än så.
            </seg>
            <seg n="6936c9ce">
              Vi har för närvarande en mer omfattande politisk dialog med Ryssland
              än med något annat land i världen, skulle jag vilja säga. Denna
              politiska dialog är huvudsakligen koncentrerad kring just kravet
              att de fullt ut ska respektera avtalet från den 12 augusti. Det
              har de ännu icke gjort, och det upprepar vi.
            </seg>
            <seg n="bac02330">
              Däremot innebär detta inte att vi avbryter alla förhandlingskontakter
              med Ryssland i olika frågor. De fortsätter när det gäller WTO-förhandlingarna,
              PCA-förhandlingarna och åtskilliga andra förhandlingar. Men de
              politiska samtalen, som är det viktiga i det här sammanhanget,
              domineras, och kommer att fortsätta att domineras, av den georgiska
              krisen. Det gäller också det toppmöte mellan Europeiska unionen
              och Ryssland som kommer att äga rum i Nice i södra Frankrike i
              morgon. Jag kan försäkra att denna fråga kommer att dominera diskussionen
              där.
            </seg>
          </u>
          <note type="speaker" n="0781195b">
            Anf. 68 MARIETTA DE POURBAIX-LUNDIN (m):
          </note>
          <u who="Q4973390" xml:id="i-15aecff7b2d0d332-1" n="a8aa7dd6">
            <seg n="108ae250">
              Herr talman! Jag tror i och för sig att Ryssland kommer att uppfatta
              att det är business as usual när EU nu börjar prata med Ryssland
              igen. De kommer förmodligen inte att känna samma press att dra
              bort alla trupper från georgiskt territorium.
            </seg>
            <seg n="86e4d7bf">
              Sverige är ordförandeland i Europarådet och Carl Bildt är ordförande
              i Europarådets ministerkommitté, och så är det i 14 dagar till.
              Den 27 november ska vi lämna över till Spanien. Vilket medskick
              får Spanien när det gäller konflikten mellan Ryssland och Georgien
              i ett Europarådsperspektiv?
            </seg>
          </u>
          <note type="speaker" n="14fb973d">
            Anf. 69 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-12" n="0a022aa0">
            <seg n="4552837a">
              Herr talman! Det är ett rätt omfattande medskick. Låt mig först
              bara säga att det inte är så att vi börjar tala med Ryssland.
              Vi har talat med Ryssland hela tiden. Vi har haft mer samtal med
              Ryssland sedan Georgienkrisen än med USA eller andra länder över
              huvud taget. Jag har själv haft samtal med dem, och det gäller
              nästan alla andra utrikesministrar vi har. Vi har haft trojkaöverläggningar.
            </seg>
            <seg n="38e7db46">
              Sedan kan man gärna erkänna att den politiska dialogen har haft
              lite karaktären av skyttegravskrig. Det har inte förändrats så
              mycket. Den ryska positionen är rätt hård och rätt oförändrad.
              Det finns inga tecken som tyder på att de kommer att göra det
              de har lovat att göra.
            </seg>
            <seg n="5620ebc7">
              Det är inget skäl för EU att ändra sin ståndpunkt. Vi kommer
              att fortsätta i de dialoger som följer. PCA-förhandlingarna är
              förhandlingar på tjänstemannanivå som är långsiktiga precis som
              många andra förhandlingar förut. Jag tror inte att man ska blanda
              ihop de två.
            </seg>
            <seg n="029ee570">
              I Europarådet ger vi ett betydande medskick. Den spanske utrikesministern
              Miguel Moratinos var här för några dagar sedan, och vi gick igenom
              den agenda som vi överlämnar till Spanien när det gäller både
              Georgienkonflikten och det omfattande arbete som Europarådet gör
              i övrigt för både demokrati och mänskliga rättigheter, och inte
              minst den viktiga roll som Europadomstolen för mänskliga rättigheter
              spelar.
            </seg>
            <seg n="a65b2b8a">
              IT-infrastrukturen i Norrbotten
            </seg>
          </u>
          <note type="speaker" n="0d3afc29">
            Anf. 70 HANNAH BERGSTEDT (s):
          </note>
          <u who="Q4938643" xml:id="i-77e68d99f773fa52-0" n="4ce1aa7a">
            <seg n="de0009ea">
              Herr talman! I ett län som Norrbotten, där en av utmaningarna
              är de stora avstånden, är det särskilt viktigt med en väl utbyggd
              IT-infrastruktur. Det ger möjlighet att erbjuda en likvärdig service
              inom skola, vård och omsorg. Det kan handla om allt från rätten
              till hemspråksundervisning till en effektiv medicinbedömning.
            </seg>
            <seg n="1edfafd7">
              I dag saknar närmare en tredjedel av hushållen i landet tillgång
              till en god IT-infrastruktur, och det här duger inte. Därför vill
              jag ställa min fråga till infrastrukturministern: Vad avser regeringen
              att göra för att snabba på utbyggnaden av bredband?
            </seg>
          </u>
          <note type="speaker" n="ecb24f1a">
            Anf. 71 Statsrådet ÅSA TORSTENSSON (c):
          </note>
          <u who="Q271235" xml:id="i-5f126e5c8c8f9227-13" n="1d999eda">
            <seg n="dcfc07a5">
              Herr talman! Tack för frågan! Infrastruktursatsningar är väldigt
              avgörande för att skapa livskraftiga miljöer i hela landet, vägar
              likaväl som järnvägar och modern IT-infrastruktur. I dagsläget
              har regeringen två utredningar på sitt bord som berör just IT-infrastruktur.
              Det är dels Bredband 2013 och utredningen om hur vi ska använda
              frekvensutrymmet. De två utredningarna arbetar nu regeringen med,
              just i syfte att hitta rätt åtgärder för att vi ska ha en bra
              infrastruktur i alla delar av landet.
            </seg>
            <seg n="e2b51498">
              Inte desto mindre tror jag att det också är avgörande att de
              åtgärder vi nu vidtar också skapar incitament för att marknaden
              också ska sköta utbyggnaden av IT-infrastruktur i alla delar av
              landet. Vi har därmed stora förhoppningar om att marknaden också
              sköter sitt ansvar här.
            </seg>
          </u>
          <note type="speaker" n="1d561a15">
            Anf. 72 HANNAH BERGSTEDT (s):
          </note>
          <u who="Q4938643" xml:id="i-77e68d99f773fa52-1" n="4ce1aa7a">
            <seg n="24e8e468">
              Herr talman! Jag lade märke till i propositionen att regeringen
              har lagt ned lite nya pengar på det här där man tidigare har fryst
              sina satsningar. Men jag tycker att det i någon mån liknar regeringens
              övriga politik. Man tar lite grann, och sedan kastar man in en
              50-lapp och kallar det för storsatsningar.
            </seg>
            <seg n="2db74a93">
              Av budgetpropositionen kan man också utläsa, precis som ministern
              säger, att det är marknaden som ska se till att bredbandet byggs
              ut i hela landet. Det jag frågar mig är då om regeringen anser
              att det är marknadens uppgift att se till att grunden för likvärdig
              samhällsservice finns för dem som bor i Norrbotten.
            </seg>
          </u>
          <note type="speaker" n="11db597d">
            Anf. 73 Statsrådet ÅSA TORSTENSSON (c):
          </note>
          <u who="Q271235" xml:id="i-5f126e5c8c8f9227-14" n="1d999eda">
            <seg n="fc92b616">
              Herr talman! Regeringen är mycket angelägen om de infrastruktursatsningar
              som vi gör vad gäller alla former av kommunikation och att de
              just kommer alla delar av landet till del, inte minst Norrbotten.
              Det framgår mycket tydligt av budgetpropositionen.
            </seg>
            <seg n="bcda341c">
              Inte desto mindre finns det naturligtvis ett ansvar hos marknaden
              att i infrastruktursatsningar det är också mycket viktigt möta
              sin marknad på ett mycket offensivt sätt. Därtill har vi två utredningar
              som analyserar vikten av detta och hur och när staten ska vara
              en part i detta för att skapa fullständig infrastruktur så att
              alla företag och de flesta hushåll runt om i landet ska kunna
              ha en bra och tillgänglig infrastruktur. Jag tror att det är en
              förutsättning för att fullfölja det som regeringen är så noga
              med, att skapa livskraftiga miljöer för företagande och för människor
              i alla delar av landet.
            </seg>
            <seg n="f729e962">
              Arbetsmarknaden i Helsingforssregionen
            </seg>
          </u>
          <note type="speaker" n="d8787ec7">
            Anf. 74 YILMAZ KERIMO (s):
          </note>
          <u who="Q3055894" xml:id="i-8c2942d1f89dc29a-0" n="7f444748">
            <seg n="0611e3ae">
              Herr talman! Jag skulle vilja ställa en fråga till näringsministern
              och vice statsministern om regeringen avser att göra något för
              att bemöta den snabbt försämrade arbetsmarknaden i Helsingforssregionen.
            </seg>
            <seg n="8dcf77f6">
              Den här regionen har normalt stark tillväxt och en bra arbetsmarknad,
              men nu vänder det snabbt nedåt. Företagskonkurserna ökade med
              hela 19 procent under oktober månad. Bara i Helsingforss län ökade
              konkurserna med 53 procent jämfört med samma månad föregående
              år. Varslen ökar rekordsnabbt i Helsingfors och närmar sig nu
              3 000. Inom byggverksamhet, finanssektorn, data, postorderföretag
              och små företag överallt ökar varsel och konkurser. Jag möter
              stor oro på de företag som jag är ute och besöker. Byggsektorn
              är särskilt hårt drabbad, och här upprörs många över regeringens
              handlingsförlamning.
            </seg>
            <seg n="2cb57d6a">
              Den budget regeringen lade för några månader sedan är anpassad
              för en helt annan arbetsmarknadssituation och är nu helt överspelad
              av verkligheten. Jag förstår inte att regeringen kan sitta med
              armarna i kors i det här läget. Vad tänker näringsministern göra
              för att bemöta den hårda situationen i Helsingforss län?
            </seg>
          </u>
          <note type="speaker" n="1ca60d49">
            Anf. 75 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-4" n="e287418b">
            <seg n="f3c09500">
              Herr talman! Tack för frågan! Regeringen vidtar mycket kraftfulla
              åtgärder för att möta den nedgång i konjunktur som drabbat Helsingforss
              län och många andra delar av landet. Låt mig påminna om att vi
              i en närtidssatsning satsar 10 miljarder kronor på infrastruktur.
              En stor del av de här infrastruktursatsningarna kommer att komma
              Helsingforss län till del. Det är väldigt bra att satsa på infrastruktur
              just i tider när lågkonjunkturer kommer, därför att då kan vi
              få efterfrågan på arbetskraft, och många av företagen kan också
              köpa maskiner och anställa människor.
            </seg>
            <seg n="b0db0499">
              Vi sänker arbetsgivaravgifterna med 1 procent och särskilt för
              ungdomar så att det blir 12 procent billigare att anställa. Vi
              sänker bolagsskatten och expansionsfondsskatten. Vi ser till att
              satsa på yrkesutbildning så att vi kan möta de önskemål som finns
              från en hel del företag om yrkesutbildad arbetskraft. Vi satsar
              på forskning och innovation, och vi har vässat våra organisationer
              så att vi kan möta alla dem som blir arbetslösa med att få nya
              jobb, med att få utbildning, med att starta eget. Vi ska finnas
              där för dem som blir arbetslösa, och våra organisationer ska funka
              när det är skarpt läge.
            </seg>
          </u>
          <note type="speaker" n="864f4c1b">
            Anf. 76 YILMAZ KERIMO (s):
          </note>
          <u who="Q3055894" xml:id="i-8c2942d1f89dc29a-1" n="7f444748">
            <seg n="a4e92f03">
              Herr talman! Det är glädjande att höra att regeringen i alla
              fall tänker. Sedan får vi se när något händer. Det sker mycket
              snabbt, och snabba åtgärder behövs nu.
            </seg>
            <seg n="37f2ba26">
              Jag kan bara konstatera att näringsministern och regeringen tyvärr
              inte tycks ta företagarnas och löntagarnas oro på allvar. Det
              är faktiskt inte bara vi i oppositionen som är oroade av regeringens
              passivitet. Även Helsingforss handelskammare rekommenderar snabba
              insatser i form av rejäla satsningar bland annat på infrastruktur
              för att få i gång hjulen igen. Men även här står regeringen tomhänt.
              Vi har hört ord, men vi får se om resurserna kommer till de instanser
              som behöver dem.
            </seg>
            <seg n="27a06feb">
              Ni har dragit ned på arbetsmarknadsutbildningar, utbildningsmöjligheterna
              och komvux. De som nu kommer att drabbas har inte möjligheter.
              Inte heller Arbetsförmedlingen har möjlighet att hjälpa dessa
              människor.
            </seg>
          </u>
          <note type="speaker" n="f6386454">
            Anf. 77 Näringsminister MAUD OLOFSSON (c):
          </note>
          <u who="Q253640" xml:id="i-0704498c73736ece-0" n="e287418b">
            <seg n="c574b581">
              Herr talman! Jag vet inte om man kan kalla det tomhänt att vi
              satsar 10 miljarder på infrastruktur utöver den planperiod som
              finns. 10 miljarder är väldigt mycket pengar. Det är den mest
              kraftfulla infrastruktursatsning som någonsin gjorts vid sidan
              av den ordinarie planperioden.
            </seg>
            <seg n="c8f5a224">
              Detsamma gäller forskning och innovation. Vi satsar 15 miljarder
              kronor fram till 2012 med en nivåhöjning på 5 miljarder 2012.
              Vi har, precis som Sven Otto Littorin har sagt här tidigare, 1
              ½ miljard kronor över inom arbetsmarknadspolitiken därför att
              vi har minskat arbetslösheten. De pengarna kan vi nu använda för
              att möta dem som behöver utbildning och dem som behöver insatser.
              Vi har precis fattat beslut om extra resurser till Almi, 2 miljarder
              kronor, och 5,2 miljarder till exportkrediter för att hjälpa företag
              som i dag inte får låna pengar på den ordinarie marknaden när
              de ska exportera eller expandera. Vi satsar på sänkta arbetsgivaravgifter
              och sänkta kostnader, inte minst för unga. Det blir 12 procent
              billigare från den 1 januari att anställa unga.
            </seg>
            <seg n="2a3b21f7">
              Om 32 miljarder, som det ligger i den här budgeten, är att vara
              tomhänt föreligger en missuppfattning om vad vi har för betydelse
              i ord. Men 32 miljarder är för mig väldigt mycket pengar. Och
              inte en enda krona är ännu använd av dessa.
            </seg>
            <seg n="91cb0a9f">
              Fallande oljepriser och Rysslands ekonomi
            </seg>
          </u>
          <note n="e5a41f93" type="speaker">
            Anf. 78 GUNNAR ANDRÉN (fp):
          </note>
          <u who="Q5556677" xml:id="i-dce9269cfcb00cbf-0" n="e287418b">
            <seg n="61b4140e">
              Herr talman! Den finansiella turbulensen går över hela världen.
              Jag har en fråga som berör Ryssland.
            </seg>
            <seg n="fd295390">
              Oljepriset har fallit från som högst 147 dollar per fat till
              50 dollar per fat. Jag skulle vilja fråga utrikesministern vilken
              bedömning han gör av detta. Det gäller dels hur det påverkar den
              svenska exporten, för vi måste ha några som kan köpa våra varor,
              dels och framför allt hur detta påverkar Rysslands ekonomi och
              därmed även Östersjöprojektet.
            </seg>
          </u>
          <note type="speaker" n="df270c45">
            Anf. 79 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-15" n="0a022aa0">
            <seg n="f3a734c7">
              Herr talman! Just oljepriser är en av mina bästa grenar, så jag
              tar mig gärna an frågeställningen.
            </seg>
            <seg n="d992b0f6">
              Det är alldeles uppenbart att det för Ryssland är bättre om oljepriset
              är 140 dollar per fat än 50 dollar per fat. Det är to state the
              obvious . Vilken inverkan detta får överlåter jag till dem som
              kanske är något mer sakkunniga än jag att bedöma. Det Gunnar Andrén
              är inne på gäller lönsamheten för olika pipelineprojekt, som ju
              mer är beroende av gaspriset. Gaspriset är dock med viss tidsfördröjning
              relaterat till oljepriset.
            </seg>
            <seg n="ab405d08">
              Jag kan inte säga så mycket mer om detta än vad som är rätt uppenbart,
              nämligen att vi befinner oss i en situation där man på ett eller
              annat sätt åter kommer att behöva titta på åtskilliga investeringsprojekt,
              också inom energisektorn, som är mycket kapitalkrävande. I de
              olika energiföretagen sker löpande en sådan prövning, och jag
              noterar att Internationella Energiagenturen i sin världsprognos,
              som offentliggjordes i går, uttalar en mycket stark oro för den
              neddragning av investeringsaktiviteten som just nu sker inom energisektorn
              i världen. Den är orsakad av den finansiella krisen, och det riskerar
              att förvärra energisituationen längre fram.
            </seg>
            <seg n="d591a8d1">
              Mer än så ankommer det icke på en fattig utrikesminister att
              uttala sig om.
            </seg>
          </u>
          <note n="251f2b86" type="speaker">
            Anf. 80 GUNNAR ANDRÉN (fp):
          </note>
          <u who="Q5556677" xml:id="i-659bec309b1148a1-0" n="67ee5fdc">
            <seg n="e80b1822">
              Herr talman! Det kan jag förstå, men min fråga var ställd mot
              bakgrund av att vi måste öka efterfrågan i hela världen på bland
              annat svenska produkter. Då är det skiftande oljepriset, Carl
              Bildts specialitet, en mycket viktig faktor för att vi runt om
              i världen ska få i gång efterfrågan på Volvos hjullastare och
              vad det nu kan vara.
            </seg>
            <seg n="b0b3e78e">
              Vi har hört om många ställen, Arvika och andra platser, där man,
              med all rätt, är mycket bekymrad över den vikande efterfrågan
              på våra produkter. Ytterst handlar det nämligen om hur vi ska
              få mer fart på ekonomin runt om i världen.
            </seg>
          </u>
          <note type="speaker" n="a08988f6">
            Anf. 81 Utrikesminister CARL BILDT (m):
          </note>
          <u who="Q52922" xml:id="i-5f126e5c8c8f9227-16" n="0a022aa0">
            <seg n="583d8b97">
              Herr talman! Man måste se på detta från olika utgångspunkter.
              Det är som Gunnar Andrén säger att om vi har fallande energipriser
              är det inte negativt för ekonomierna. Tvärtom skulle det vara
              positivt för ekonomierna. Det gäller i synnerhet efterfrågan från
              fordonsindustrin där det även finns andra problem. Det har också
              att göra med världshandeln som ju är beroende av att transportkostnaderna
              inte blir alldeles orimliga.
            </seg>
            <seg n="337c7ca6">
              Mot detta ska ställas andra målsättningar som vi har, till exempel
              när det gäller klimat- och miljöpolitiken, där vi i någon utsträckning
              är beroende av att vi får en sådan prissättning på framför allt
              fossila bränslen att det gynnar övergången till andra bränslen.
              Nu hoppas vi att vi ska ha en svensk fordonsindustri som gör en
              relativt snabb omställning till fordon och bränslen som är mer
              förenliga med våra långsiktiga klimatkrav.
            </seg>
            <seg n="5a6413c4">
              Kortsiktigt är det ingen tvekan om att fallande energipriser
              är bra för en nation som är mer energiimporterande än energiexporterande,
              såsom Sverige. Långsiktigt handlar det om en omställning av vårt
              transportsystem som gör att vi kan förena både våra ekonomiska
              och våra miljömässiga krav.
            </seg>
            <seg n="3b666c09">
              Det ökande antalet varsel
            </seg>
          </u>
          <note type="speaker" n="3535a18c">
            Anf. 82 TOMAS ENEROTH (s):
          </note>
          <u who="Q5711551" xml:id="i-e7400f3b97c01fb0-0" n="aa30394c">
            <seg n="1ee9605b">
              Herr talman! Jag vill rikta min fråga till arbetsmarknadsminister
              Littorin.
            </seg>
            <seg n="03ccd2da">
              Inte på 15 år har vi haft så många varsel under en månad som
              nu. Senast det hände var väl när vi hade en borgerlig regering.
              I mitt hemlän Kronoberg tror jag att det var ungefär 700 personer
              som varslades under oktober månad. Det kan jämföras med de 27
              som varslades året innan under samma period. Det innebär att det
              i lilla Kronobergs län nu varslats ungefär 1 600 personer.
            </seg>
            <seg n="edb9c6af">
              Därtill ska vi komma ihåg att vi har många som går direkt ut
              i arbetslöshet även om regeringen i stor utsträckning talar om
              att det bara är fråga om varsel och att vi ännu inte sett effekterna
              av varslen. Det gäller bemanningsanställda, visstidsanställda
              och också direkta konkurser, såsom Trivselhus och båtindustrin
              i Ryd. Arbetslösheten ökar, och den kommer under mandatperioden
              att öka så mycket att den blir större än när regeringen tillträdde.
              Dessutom går dessa människor ut till den lägsta a-kasseersättningen
              i mannaminne. Knappt 50 procent av lönen är vad de får räkna med.
            </seg>
            <seg n="570af4d8">
              Vi har en budget som är överspelad och där regeringens största
              satsning snarast är sänkt skatt för dem som redan har ett arbete.
              Allvarligt talat, är det verkligen statsrådets uppfattning att
              den budgetprognos som alla andra dömt ut fortfarande är den som
              regeringen ska anpassa sin politik efter?
            </seg>
          </u>
          <note type="speaker" n="b4457bdd">
            Anf. 83 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-17" n="40a6aa2c">
            <seg n="d8aad301">
              Herr talman! Låt mig konstatera att situationen för de enskilda
              som berörs naturligtvis är oerhört allvarlig. Problemet med de
              många varslen är att de enskilda som berörs knappt vet om de berörs
              eller inte. I dag vet vi nämligen volymerna, men det är också
              nu man förhandlar om turordningskretsar och turordningslistor.
              Det gör att många som så småningom kanske inte kommer att bli
              uppsagda just nu är nervösa.
            </seg>
            <seg n="06042222">
              Det första man kan säga är att det är tur att vi lyckats så bra
              med vår politik som vi gjort, att 180 000 personer lämnat utanförskapet
              och kommit in och tillbaka på arbetsmarknaden. Det gör att vi
              nu står i ett mycket bättre läge än någonsin tidigare. Aldrig
              tidigare har så många arbetat på svensk arbetsmarknad som nu.
              Vi fick i dag på förmiddagen uppgifter från AKU som visar att
              arbetslösheten inte ökat ännu. Det gör att vi står redo att göra
              just den typ av hjälpinsatser som behövs för att de enskilda som
              så småningom får besked om att de blir uppsagda ska veta vad som
              gäller, att vi står beredda, att vi gör allt vi kan för att de
              ska komma tillbaka i nytt arbete.
            </seg>
          </u>
          <note type="speaker" n="be41766e">
            Anf. 84 TOMAS ENEROTH (s):
          </note>
          <u who="Q5711551" xml:id="i-e7400f3b97c01fb0-1" n="aa30394c">
            <seg n="51630f59">
              Herr talman! Jag är förvånad och besviken över att arbetsmarknadsministern
              fortfarande säger att det bara är varsel. Det är inte bara varsel.
              Människor blir arbetslösa, och en stor del av de inneliggande
              varslen kommer att leda till att människor blir uppsagda. Trots
              det skjuter regeringen inte till några nya resurser, utan bygger
              hela sin politik på bedömningar som gjordes i juli eller augusti.
              Alla andra dömer ut regeringens prognoser i budgetpropositionen
              utom regeringen själv.
            </seg>
            <seg n="7ad290db">
              Jag tror att Sven Otto Littorin i någon debatt häromdagen sade
              att nu är det slut med det här, och då menade han arbetsmarknadspolitiken
              och en a-kassa värd namnet. Jag tycker att det nu får vara slut
              med en regering som blundar för det som sker i verkligheten. Nu
              får det vara slut med en regering som inte inser att a-kassan
              är viktig för människor som går ut i arbetslöshet.
            </seg>
            <seg n="6a6a3a02">
              Återigen: Avser statsrådet verkligen inte att skjuta till några
              extra resurser med anledning av den utveckling vi nu ser på arbetsmarknaden?
            </seg>
          </u>
          <note type="speaker" n="6b1cf1d5">
            Anf. 85 Arbetsmarknadsminister SVEN OTTO LITTORIN (m):
          </note>
          <u who="Q3504785" xml:id="i-5f126e5c8c8f9227-18" n="40a6aa2c">
            <seg n="8d6280a0">
              Herr talman! Jag kan bara beklaga att Tomas Eneroth tydligen
              inte var med på varseldebatten i går när vi belyste den här frågan
              under en timme och en kvart.
            </seg>
            <seg n="a19415d6">
              32 miljarder i budgeten är nya resurser. Vi har den näst mest
              expansiva budgeten i hela Europa. I den ingår precis de saker
              som i en lågkonjunktur är extra viktiga för att se till att skapa
              förutsättningar för nya jobb infrastruktursatsningar, som nämndes
              tidigare, satsningar på utbildning, forskning och utveckling och
              annat som behövs just för att skapa förutsättningar för nya jobb.
            </seg>
            <seg n="90c6aeec">
              Inte bara varsel, sade Tomas Eneroth. Nej, det är det naturligtvis
              inte, men arbetskraftsundersökningen som publicerades i dag visar
              att arbetslösheten än så länge inte har ökat. Den kommer att öka,
              det är helt riktigt, och därför är det viktigt och bra att vi
              har 38 miljarder i Arbetsförmedlingens resurslåda. Vi har 1 ½
              miljard redo just nu för att möta dem som blir uppsagda när varslen
              omsätts i uppsägningar, vilket kommer att ske på det nya året.
            </seg>
            <seg n="1a6a16b4">
              Ungas situation på bostadsmarknaden
            </seg>
          </u>
          <note type="speaker" n="79f36e6e">
            Anf. 86 FREDRIK LUNDH (s):
          </note>
          <u who="Q5966830" xml:id="i-7ab2aab88d99578b-0" n="4b1bd7c8">
            <seg n="2956f02a">
              Herr talman! Min fråga går till vice statsminister Maud Olofsson.
            </seg>
            <seg n="3dc35c25">
              I dag larmar regeringens egen myndighet Boverket om ungas situation
              på bostadsmarknaden. Det är en mycket oroande och mörk bild som
              målas upp. Majoriteten av kommunerna i storstadsregionerna uppger
              att det råder bostadsbrist. De stora utförsäljningarna av allmännyttan
              har ökat bristen på hyresrätter. Bostadsbyggandet minskar markant,
              och minskningen förväntas fortsätta även under nästa år. Om man
              frågar de unga hur de ser på sin bostadssituation uppger de som
              saknar en egen bostad att de efterfrågar framför allt hyresrätter
              och ett eget kontrakt. Regeringens bostadspolitik går uppenbart
              stick i stäv med de ungas behov.
            </seg>
            <seg n="3364dd3d">
              Min fråga till statsrådet är, herr talman: Vilket råd vill vice
              statsminister Maud Olofsson ge alla de unga som i dag efterfrågar
              eget hyreskontrakt och står utanför bostadsmarknaden?
            </seg>
          </u>
          <note type="speaker" n="edc89456">
            Anf. 87 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-5" n="e287418b">
            <seg n="e55cbe90">
              Herr talman! Det populistiska svaret skulle vara att rösta på
              alliansregeringen så att vi får en bostadspolitik värd namnet,
              men nu ska jag försöka vara lite mer konkret än så.
            </seg>
            <seg n="d5fe0c98">
              Till att börja med handlar det om att vi just måste få en bostadspolitik
              värd namnet och öka byggandet. Hur ska vi få det? Jo, vi måste
              få en förbättrad konkurrens inom byggsektorn. Konkurrensverket
              har tittat på hur byggsektorn fungerar, och det är ett av de områden
              där Sverige inte står särskilt högt i rang utan vi behöver förbättra
              den konkurrensen. Det innebär också att vi måste få ett förändrat
              byggande som gör att det blir billigare att bo. Den industriella
              produktion som vi nu ser växa fram på byggmarknaden är mycket
              positiv, för det håller nere kostnaderna. Det i sin tur gör det
              möjligt för unga att flytta hemifrån och ha råd att bo i en egen
              bostad.
            </seg>
            <seg n="bd636a38">
              Sedan tror jag att vi har en del att lära från andra delar av
              världen om hur vi i större utsträckning får en marknad som fungerar
              också på det här området. Men jag håller med om att vi behöver
              både bostadsrätter och hyresrätter. Vi behöver både stora och
              små lägenheter, och vi behöver en förbättrad konkurrens så att
              vi får ned kostnaden för att hyra en lägenhet.
            </seg>
          </u>
          <note type="speaker" n="3876b6c8">
            Anf. 88 FREDRIK LUNDH (s):
          </note>
          <u who="Q5966830" xml:id="i-7ab2aab88d99578b-1" n="4b1bd7c8">
            <seg n="faf12ed1">
              Herr talman! Om det är vice statsministerns svar får hon gärna
              vara populist för min del. För Boverket konstaterade också att
              andra- och tredjehandsmarknaden troligen kommer att fortsätta
              att vara omfattande åren framöver. Så länge som bristen kvarstår
              kommer många unga att vara hänvisade till att bo i andra hand.
            </seg>
            <seg n="5fd8229b">
              Boverket säger också i dag i sin rapport att olagligheter som
              att ta ut överhyra och att hyra ut utan värdens tillstånd även
              fortsättningsvis kommer att vara vanligt i storstadsregionerna.
              Det kommer också att bli mer omfattande när konkurrensen ökar.
            </seg>
            <seg n="7bc49036">
              De ungas situation på bostadsmarknaden kommer därmed att fortsätta
              att vara mycket osäker, långt ifrån önskemålet om ett eget kontrakt.
              Regeringen har dessutom spätt på utvecklingen genom att ta bort
              stödet för nyproduktionen av hyresrätter, vilket fått bostadsbyggandet
              att rasa när vi jämför 2007 med 2006.
            </seg>
            <seg n="3d299858">
              Därför vill jag upprepa min fråga: Vilket råd vill vice statsminister
              Maud Olofsson i dag ge en bostadslös ung människa i Helsingforssregionen?
            </seg>
          </u>
          <note type="speaker" n="411e67e7">
            Anf. 89 Näringsminister MAUD OLOFSSON (c):
          </note>
          <u who="Q253640" xml:id="i-cb3e1093d47d70e4-6" n="e287418b">
            <seg n="c4a3e88a">
              Herr talman! Om mer subventioner och planekonomi skulle vara
              svaret skulle det ha funnits ett överskott av lägenheter på marknaden,
              eftersom Socialdemokraterna ju har styrt Sverige i tolv år. Så
              är inte fallet. Det är de felaktiga ingångarna som har skadat
              marknaden.
            </seg>
            <seg n="c96dd864">
              Det visar också Konkurrensverket när de granskar bostadssektorn
              och byggsektorn. Vi behöver mer av konkurrens. Vi behöver mer
              av öppna gränser så att vi får en ökad konkurrens. Vi behöver
              mer av industriellt byggande så att vi får ned kostnaderna. I
              slutänden handlar det alltid om kunden. Det är klart att ungdomar
              har minst pengar att spendera på ett boende. Det gör att det är
              svårast för dem.
            </seg>
            <seg n="39c501ea">
              Men möjligheten att få en bostad är kopplad till möjligheten
              att få ett jobb. Det är därför som vi har inriktat vår jobbpolitik
              på att unga ska få jobb. Det är därför som det är alarmerande
              att Socialdemokraterna tänker införa en straffskatt på unga efter
              den 1 januari.
            </seg>
            <seg n="919ee221">
              Vi sänker kostnaden för att anställa en ung. Det ökar möjligheterna
              för unga att få ett jobb och därmed också en bostad.
            </seg>
          </u>
          <note type="speaker" n="75c65b81">
            Anf. 90 TALMANNEN:
          </note>
          <u who="unknown" xml:id="i-5f126e5c8c8f9227-19" n="1d999eda">
            <seg n="82b573d5">
              Därmed var dagens frågestund med regeringen avslutad. Vi tackar
              deltagande statsråd och ledamöter.
            </seg>
          </u>
          <note n="91a9fbfd">
            8 § (forts. från 6 §) Ändring i lagen om elcertifikat (forts.
            NU8)
          </note>
          <note type="speaker" n="f4c07965">
            Anf. 91 JAN LINDHOLM (mp):
          </note>
          <u who="Q5956750" xml:id="i-fc6bd62ad46e3af1-2" n="6ced3eb9">
            <seg n="f09df96e">
              Herr talman! Många pratar numera om klimatfrågan. Det påstås
              vara den stora utmaningen som regeringscheferna brottas med. Men
              har de verkligen förstått vad det handlar om?
            </seg>
            <seg n="7abe888b">
              Vi har cirka åtta år på oss att vända båten om vi ska klara det
              så kallade tvågradersmålet. Och visst uttrycker sig statsministrar
              och presidenter som om de menar allvar med att de verkligen vill
              nå målet. Det kan man förstå, eftersom ett misslyckande att nå
              tvågradersmålet innebär att obrukbara markytor på grund av torka
              och erosion breder ut sig i en sådan omfattning att det blir svårt
              att upprätthålla fred och ordning i den knapphetens skugga som
              då blir en global realitet.
            </seg>
            <seg n="6957d5fd">
              Jag brukar ställa mig frågan om ledarna verkligen har förstått
              varje gång vi behandlar konkreta politiska förslag där det skulle
              vara möjligt att skapa ett verktyg för att nå målet. När det är
              på väg att bli verkstad backar man nämligen nästan alltid.
            </seg>
            <seg n="a3c17d04">
              Näringsutskottets betänkande 8 är ett exempel på ett sådant tillfälle
              som liksom en hal ål glider oss ur händerna. Uppenbarligen har
              varken statsministern eller någon av partiledarna gett order om
              att här är klimatarbetet överordnat, eftersom hela betänkandet
              är så genomsyrat av ansträngningar att till varje pris slippa
              undan.
            </seg>
            <seg n="24abde7d">
              Hur nära avgrundens brant måste vi stå för att klara av att ta
              relevanta beslut? Det kan man undra, samtidigt som vi kan konstatera
              att åtta år är en väldigt kort tid. Så mycket närmare avgrundens
              brant kan vi knappast komma.
            </seg>
            <seg n="91ae90e6">
              Jag menar att det är ett nederlag av stora mått när ett betänkande
              som detta inte innehåller mer av vikt. Som påpekas i båda reservationerna
              från Miljöpartiet måste en reformering av elcertifikaten ha omställning
              som huvudsakligt mål.
            </seg>
            <seg n="e4e8608b">
              Alla tycks ha missat det centrala i IPCC:s budskap. Klimatfrågan
              är inte enbart en teknikfråga utan i främsta rummet en global
              demokrati- och solidaritetsfråga. Den fattiga delen av världen
              kommer inte att bromsa in sina försök att nå vår konsumtionsnivå
              förrän vi visar på allvar att vi är beredda att dra ned på vår
              belastning av jordens ekosystemtjänster.
            </seg>
            <seg n="95a3dc3c">
              Visst, vi är ett litet land, men vi kan inte gömma oss bakom
              det. Vi tillhör de rikaste, dessutom de kanske mest lyckligt lottade
              på jorden. Om inte vi kan gå före och visa att det går att avstå,
              att det går att utvecklas, att det går att bygga en hållbar framtid,
              hur ska då någon annan någonstans kunna gå före och ta den investeringsbörda
              som det innebär att visa på allt det som måste göras de närmaste
              åren?
            </seg>
            <seg n="f7c7034c">
              Elcertifikaten behöver utvecklas. Det är vi överens om, men inte
              om hur. En möjlighet hade naturligtvis varit att utforma systemet
              så att den från kvotplikt undantagna elförbrukningen totalt sett
              hade minskat substantiellt. Det hade bidragit till att skynda
              på utvecklingen av mer förnybar el.
            </seg>
            <seg n="ed5a9eeb">
              Men då väljer regeringen i stället, och även Socialdemokraterna,
              att krama den elintensiva industrin. Varför minska trycket på
              de företagen att effektivisera och utveckla sin produktionsteknik?
              Vi vet ju att sådant tryck egentligen bara gagnar företagen på
              den globala marknaden. Med vilken logik är konkurrenskraft viktigare
              än klimatarbetet?
            </seg>
            <seg n="6b62be4a">
              Polen, Estland, Turkiet, Ungern, Kina och många andra länder
              som man kan räkna upp kommer inte att öka kraven på sina industrier
              om inte vi hos oss ökar trycket på våra. Man kan inte både äta
              kakan och ha den kvar. Vi kan inte förvänta oss att andra ska
              vidta åtgärder som minskar deras konkurrensfördelar om inte vi
              är beredda att gå före och sätta samma tryck på vår industri.
            </seg>
            <seg n="8ebca8c9">
              Det är faktiskt bara med en rättvisare värld som vi kan undvika
              en global klimatkatastrof. Det är dags att börja inse det.
            </seg>
            <seg n="7989d54e">
              Elcertifikaten får inte heller utformas så att de bidrar till
              att utarma den biologiska mångfalden och förstöra de ekosystemtjänster
              som vi alla är beroende av. Frisk luft, rent vatten, produktiva
              jordar, skogar och vatten är sådant som vi inte klarar oss utan.
            </seg>
            <seg n="c7fadb55">
              Att ny vattenkraft tilldelas elcertifikat är förödande, och det
              bidrar inte alls på något som helst sätt till en teknikutveckling.
              Effekten är i stället att ändliga resurser som levande produktiva
              vattendrag som till exempel Vojmån i Vilhelmina riskerar att förstöras
              för all framtid. Utan elcertifikat för ny vattenkraft skulle en
              sådan utbyggnad aldrig ha kommit på tal.
            </seg>
            <seg n="f9c08dd5">
              Den av regeringen föreslagna förändringen av hur man beräknar
              vilken produktion som kan komma i fråga för undantag från kvotplikten
              bygger på ett försök att skapa någon sorts rättvisa. Men är det
              en överordnad och viktig fråga? Borde inte motivet för en sådan
              omfördelning i stället vara att försöka bidra till klimatarbetet
              i ökad utsträckning?
            </seg>
            <seg n="841a6426">
              Förändringen får konsekvenser, och det är inte självklart att
              alla är av godo. Ett exempel kan vara närodlat som efterfrågas
              av många konsumenter och som kan betyda väldigt mycket mindre
              transportarbete än den renodlat marknadsanpassade arbetsfördelning
              som på något sätt är helig.
            </seg>
            <seg n="42c44a04">
              Växthusodlande företag som enligt de nuvarande reglerna har kunnat
              begära undantag från kvotplikten kommer med de nya reglerna inte
              längre att kunna göra det. Detta innebär betydande fördyringar
              för den verksamheten, och sannolikt försvinner ett stort antal
              arbetstillfällen från landet.
            </seg>
            <seg n="b66e4fa9">
              Är det så att de nya beräkningsgrunderna för hur vi definierar
              elintensiv produktion återspeglar hur väl olika branscher lyckas
              med sin lobbyverksamhet, är det bara ett typiskt fall av könsdiskriminering
              på arbetsmarknaden eller finns det andra motiv? Har det varit
              regeringens mening med förslaget att slå ut vissa näringar till
              förmån för andra? Det är inte en oväsentlig fråga.
            </seg>
            <seg n="ae280514">
              Herr talman! Riksdagen borde snarast besluta om ett fastprissystem,
              likt det i Tyskland, för teknikdrivande hållbar och förnybar energi.
              Vi borde undanta ny vattenkraft från certifikat och stegvis år
              för år minska möjligheten till undantag från kvotplikt. Riksdagen
              bör därför bifalla de två reservationerna från Miljöpartiet men
              för tids vinnande yrkar jag enbart bifall till reservation 1.
            </seg>
            <seg n="34c3c1e2">
              Det är positivt att utskottet föreslår ett tillkännagivande om
              en samlad granskning av effekterna av alla styrmedel på energiområdet.
              Men det viktiga är hur man sedan använder kunskapen från en sådan
              granskning. Då får man inte glömma bort att huvudsyftet måste
              vara att nya förändringar stimulerar en omställning till klimatvänlig
              och hållbar energiproduktion så snabbt som möjligt.
            </seg>
            <seg n="654ef9cb">
              För övrigt, herr talman, anser jag att Banverket snarast möjligt
              ska bygga dubbelspåret mellan Falun och Borlänge.
            </seg>
          </u>
          <note type="speaker" n="53809d8a">
            Anf. 92 KARIN PILSÄTER (fp):
          </note>
          <u who="Q4972961" xml:id="i-a12e0fd17a8359b2-0" n="e37f7595">
            <seg n="17e1e5f1">
              Herr talman! Jag vill börja med att be om ursäkt för att jag
              inte hann hit till kammaren när Alf Eriksson som fick tala före
              frågestunden påbörjade sitt anförande. Vi var nog många som inte
              var tillräckligt snabba i fötterna för att hinna hit till dess.
              Men jag hann i alla fall höra en bit av det.
            </seg>
            <seg n="f81379d5">
              Vad vi ska ta ställning till här i dag handlar om en ändring
              av hur man definierar undantag från kvotplikt för elcertifikaten.
              Det är alltså inte elcertifikatssystemet som sådant eller vad
              pengarna används till utan hur man definierar vilka som har fått
              det undantag som har funnits hela tiden. Det lades för övrigt
              fast av den tidigare majoriteten där Miljöpartiet, Socialdemokraterna
              och Vänsterpartiet utarbetade de tidigare reglerna.
            </seg>
            <seg n="72760e84">
              Det är alltså en beställning från utskottet från den tiden som
              regeringen nu har återkommit med. Jag tycker att det är viktigt
              att vi har med oss det när vi funderar på varför denna fråga behandlas
              separat jo, därför att utskottet och sedan kammaren under den
              tidigare majoritetens tid har sagt att man vill ha den här förändringen
              gjord.
            </seg>
            <seg n="e1aa35d4">
              Det handlar inte om att ta ställning till storleken på undantagen
              i sig, utan beställningen var att det skulle vara samma omfattning
              på undantagen el men att det skulle vara ett enklare system som
              är mer förutsägbart för företagen.
            </seg>
            <seg n="7e49d934">
              Med det som kommer här definierar man inte undantaget på elintensitet
              i förhållande till försäljningsvärdet på de färdiga produkterna,
              som ju kan variera ganska mycket beroende på insatsråvarornas
              prisfluktuationer som kan vara väldigt stora, utan i stället på
              förädlingsvärdet som är ett mer konstant mått på verksamheten
              i företaget som sådant.
            </seg>
            <seg n="887ee7dc">
              Man kommer också att kunna få undantag om man redan är definierad
              som elintensiv enligt lagen om skatt på energi. Då får man göra
              undantag med samma mängd el som man får enligt den lagen.
            </seg>
            <seg n="20a26058">
              Det här ger mer förutsägbara spelregler för de företag det gäller.
              Låt mig säga som så: Var man än drar den här gränsen, hur snävt
              eller hur brett undantaget är, kommer det alltid att finnas företag
              och verksamheter som hamnar precis innanför och andra företag
              och verksamheter som hamnar precis utanför. Det spelar absolut
              ingen roll var vi drar gränsen; den diskussionen kommer ändå att
              uppstå.
            </seg>
            <seg n="8e98fd95">
              Därför är det väldigt viktigt att det inte går till på det viset
              att det är de som har de skickligaste lobbyisterna som får hamna
              på insidan medan de som har något mindre skickliga lobbyister
              hamnar på utsidan. Det måste vara en relevant och objektiv bedömning.
            </seg>
            <seg n="5f33deb8">
              Det är också därför vi från majoritetens sida har sagt att självklart
              ska förändringen i sig utvärderas om den är praktisk och bra,
              men det kan ske först vid en senare tidpunkt. Däremot vill vi
              ha en samlad analys av hur de olika styrmedlen påverkar den konkurrensutsatta
              elintensiva industrin, för elcertifikat och undantag från den
              kvotplikten är bara en begränsad del av den påverkan på företagens
              villkor som de här frågorna har.
            </seg>
            <seg n="1c9dfd4a">
              Herr talman! Med detta vill jag yrka bifall till utskottets förslag
              och avslag på reservationerna.
            </seg>
            <seg n="a01125d5">
              Samtidigt kan man när det gäller de långsiktiga spelreglerna
              fråga sig vilka besked oppositionen tycker att de lämnar med tanke
              på att de enbart i den begränsade frågan om hur man ska definiera
              undantagen har tre vitt skilda ståndpunkter.
            </seg>
          </u>
          <note type="speaker" n="db7475e0">
            Anf. 93 ALF ERIKSSON (s) replik:
          </note>
          <u who="Q4721670" xml:id="i-8bcd8da99d8ae7f4-0" n="06a81820">
            <seg n="73d15a50">
              Herr talman! Jag tänkte komma in där Karin Pilsäter slutade om
              de långsiktiga spelreglerna. Det är klart att det är ganska enkelt
              att försöka komma ifrån frågan genom att skylla på oppositionen.
              Men nu tycker jag och jag tror att de allra flesta gör det, utom
              regeringen själv att regeringen med alla sina utredningsresurser
              har ett speciellt ansvar när det gäller att leverera framtida
              uppfattningar.
            </seg>
            <seg n="88fb2415">
              Vi har hört under i stort sett hela den här mandatperioden att
              regeringen vill inbjuda till diskussioner och förhandlingar om
              en långsiktig energipolitik. Men vi har fortfarande inte sett
              någonting.
            </seg>
            <seg n="140bf19b">
              Vi behandlar här elcertifikaten. Vi försökte på ett hovsamt sätt
              få in den frågan så att regeringen skulle ha möjlighet att leverera
              en utvidgning av elcertifikaten till de framtida kraven i tid
              så att vi skulle kunna få behandla dem under hösten eller i alla
              fall under vintern. Men den frågan fick vi inte behandla. Den
              är skjuten på framtiden av majoriteten i utskottet.
            </seg>
            <seg n="cb54c71b">
              Samtidigt pågår det lite runt om i landet rundabordssamtal, till
              exempel i Malmö, och alla ställer de krav på en blocköverskridande
              överenskommelse om den framtida energipolitiken efter 2010.
            </seg>
            <seg n="0b90d0d8">
              När, Karin Pilsäter, blir det någon diskussion, och när kommer
              propositionen?
            </seg>
          </u>
          <note type="speaker" n="9ec5893e">
            Anf. 94 KARIN PILSÄTER (fp) replik:
          </note>
          <u who="Q4972961" xml:id="i-a12e0fd17a8359b2-1" n="e37f7595">
            <seg n="194fb814">
              Herr talman! Jag förstår att Alf Eriksson gärna vill föra en
              allmän energipolitisk debatt här, men det är faktiskt inte ämnet
              för dagen.
            </seg>
            <seg n="3185cd8e">
              Regeringen har levererat det av riksdagen beställda förslaget
              till en ändring i lagen om elcertifikat och hur man ska definiera
              undantag från kvotplikten. Just att man har dessa utredningsresurser
              var väl en av orsakerna till att utskottet och sedan riksdagen
              den gången det begav sig 2006 beslutade att man skulle begära
              detta av regeringen.
            </seg>
            <seg n="bd413635">
              Jag kan bara konstatera att alla de andra frågorna inte har med
              det här att göra. Det är väl rimligt att man först fastställer
              vilket mål för förnybar energi man vill ha, vilka tidsplaner och
              så vidare. Sedan arbetar man vidare med vilken roll elcertifikatssystemet
              ska ha i detta och vilka andra styrmedel och regleringar man ska
              använda för att uppnå de målsättningar man slår fast.
            </seg>
            <seg n="986caa9d">
              Alf Eriksson är säkert väl medveten om att det inte är jag som
              kallar till de energipolitiska överläggningar som ska hållas.
              Jag kan därför naturligtvis inte ange något datum för när det
              kommer att komma en sådan inbjudan. Men det är klart och tydligt
              utsatt i budgetpropositionen att så ska ske. Vi kommer att ha
              många tillfällen att diskutera de övergripande energipolitiska
              frågorna.
            </seg>
          </u>
          <note type="speaker" n="f554e412">
            Anf. 95 ALF ERIKSSON (s) replik:
          </note>
          <u who="Q4721670" xml:id="i-8bcd8da99d8ae7f4-1" n="06a81820">
            <seg n="c7937875">
              Herr talman! Jag trodde kanske att vi skulle kunna föra en dialog
              om de här frågorna eftersom de är så avgörande för investeringsviljan
              när det gäller förnybar energi. Elcertifikaten, som det här betänkandet
              handlar om, har en väldigt väsentlig roll i den framtidsbedömning
              som marknaden ska göra innan man fattar sina investeringsbeslut.
            </seg>
            <seg n="6ec2ca81">
              Det finns väl ingen som anser att vi ska minska andelen förnybar
              energi. Jag har i alla fall inte hört någon sådan uppfattning
              från regeringsmajoritetens sida. Det borde också vara i majoritetens
              intresse att få systemet med elcertifikat klart så att det harmoniserar
              med de framtida krav som behöver ställas. Jag trodde att vi skulle
              kunna diskutera det och att vi skulle kunna få något besked till
              marknaden om vad som ska gälla framöver.
            </seg>
            <seg n="1b35362b">
              Jag trodde att Karin Pilsäter som ordförande i utskottet kanske
              hade lite kontakter på andra sidan vattnet, men om vi nu inte
              kan få något besked om när en sådan här inbjudan kan komma måste
              det ändå ha förts en dialog om när propositionen på klimat- och
              energiområdet väntas. Den är också utlovad under en nära framtid.
              Hur nära är det?
            </seg>
          </u>
          <note type="speaker" n="f3454a3f">
            Anf. 96 KARIN PILSÄTER (fp) replik:
          </note>
          <u who="Q4972961" xml:id="i-a12e0fd17a8359b2-2" n="e37f7595">
            <seg n="897c83e6">
              Herr talman! Det står i propositionsförteckningen som jag tyvärr
              inte har med mig i talarstolen, och jag kommer inte ihåg exakt
              vilket datum som står där. Men det kan Alf Eriksson slå upp väldigt
              enkelt efter den här diskussionen.
            </seg>
            <seg n="5d9217ec">
              Det här betänkandet handlar om undantag från kvotplikten. Det
              ni socialdemokrater vill är att utvidga undantaget. Det skapar
              varken stabila spelregler för de företag som kan hoppas på att
              komma in under undantaget eller för dem som inte kan hoppas på
              det. Ju större undantaget blir desto dyrare blir det naturligtvis
              för de företag som inte är undantagna. Det skapar ju inte stabila
              spelregler över huvud taget.
            </seg>
            <seg n="1f35fd7e">
              När det gäller utvidgningen av undantaget delar dessutom era
              samarbetspartier hur man nu ska definiera dem, det verkar vara
              lite oklart vilken relation ni har till resten av oppositionen
              inte alls er uppfattning i den här frågan. Vad är det för besked
              till en marknad om långsiktiga spelregler?
            </seg>
            <seg n="10310784">
              Jag tycker att vi i dag kan nöja oss med att konstatera att regeringen
              har gjort precis det som riksdagen har begärt av den, nämligen
              kommit tillbaka efter utredande med ett förslag om hur man ska
              definiera de här undantagen på ett mer förutsägbart och stabilt
              sätt än tidigare. Det kan börja gälla den 1 januari. Då har företagen
              de beskeden.
            </seg>
          </u>
          <note type="speaker" n="c5a3c221">
            Anf. 97 CECILIE TENFJORD-TOFTBY (m):
          </note>
          <u who="Q4982318" xml:id="i-224d912df2502f00-0" n="c348ddc5">
            <seg n="c046753c">
              Herr talman! Jag vill börja med att yrka bifall till förslagen
              i näringsutskottets betänkande och avstyrker därmed Socialdemokraternas
              respektive Miljöpartiets motioner.
            </seg>
            <seg n="14545223">
              Den svenska, internationellt konkurrensutsatta, elintensiva industrin
              ska värnas. Därför finns det undantag från kvotplikten på el för
              vissa elintensiva företag i lagen om elcertifikat. Förutsägbarhet
              är en viktig framgångsfaktor för våra svenska företag, som också
              Karin Pilsäter framhäver. Vi måste ständigt arbeta för att skapa
              bästa möjliga förutsättningar. Därför lägger vi i dag fram ett
              förslag om ändringar i lagen om elcertifikat.
            </seg>
            <seg n="a41a6b06">
              I lagen om elcertifikat finns en definition på elintensiva företag
              som ska fritas från kvotplikten. Syftet med undantagen från kvotplikten
              är att värna våra svenska elintensiva företag som verkar på den
              internationella, konkurrensutsatta marknaden. I den lag som finns
              nu definieras elintensiva företag utifrån antalet megawattimmar
              i förhållande till försäljningsvärdet.
            </seg>
            <seg n="06301d2b">
              Det som har uppfattats som problematiskt med den nuvarande lagstiftningen
              är att försäljningsvärdet är beroende av priserna på råmaterial
              och därför mycket svåra att förutse. För att komma till rätta
              med denna oförutsägbarhet har vi nu tagit fram ett alternativt
              sätt att mäta elintensiteten. Det förslag till ny definition av
              elintensiva företag som nu föreligger bygger på mängden använd
              el i förhållande till förädlingsvärdet i stället för som för närvarande
              i förhållande till försäljningsvärdet. Förädlingsvärdet definieras
              i det nya lagförslaget som skillnaden mellan den elintensiva industrins
              sammanlagda omsättning och sammanlagda inköp.
            </seg>
            <seg n="4b992721">
              Herr talman! Det vi uppnår med denna lagändring är att röja undan
              den oförutsägbarhet som det medför att basera definitionen på
              världens råvarupriser, som de facto blir resultatet när försäljningsvärdet
              är utgångspunkten. Vi kan då på ett mer ändamålsenligt sätt peka
              ut den grupp av elintensiva industrier som kan få undanta el vid
              beräkningen av kvotplikten.
            </seg>
            <seg n="966ac424">
              För att minska administrationen presenteras också ett förslag
              om att deklarationsskyldigheten till tillsynsmyndigheten tas bort
              från de elintensiva industrier som bara använder el som undantas
              vid beräkning av kvotplikt.
            </seg>
            <seg n="08b9f97e">
              Enligt den nya definitionen är ett elintensivt företag en industri
              som registreras för en elintensitet som i genomsnitt är minst
              190 megawattimmar per miljon kronor av förädlingsvärdet. Utöver
              de industrier som uppfyller kraven på använd energi per miljoner
              kronor i förädlingsvärde får också el som används för ändamål
              som har fullständiga avdrag för energiskatt fritas från kvotplikten.
            </seg>
            <seg n="a28ba9c7">
              Konsekvensen av lagändringen är, som tidigare nämnts, att bättre
              förutsägbarhet skapas och att nya gränsdragningar till vilken
              industri som hamnar inom definitionen uppstår. I förhållande till
              den nuvarande lagstiftningen kommer den nya gränsdragningen att
              medföra att färre företag hamnar i den grupp som fritas från kvotplikten.
              Orsaken till att en något snävare gränsdragning görs är att undgå
              att en större mängd el än tidigare fritas från kvotplikten, något
              som skulle kunna påverka hela systemet med elcertifikat.
            </seg>
            <seg n="57ed711c">
              Det har varit ett uttalat önskemål från regeringens sida att
              regeländringen ska påverka elcertifikatssystemet så lite som möjligt.
              En större mängd el som fritas från kvotplikten skulle medföra
              en minskad andel el som blir kvar inom elcertifikatssystemet och
              därmed en oönskad ökning av priserna på elkvoter, något som jag
              inte heller tror att Socialdemokraterna skulle vilja se. Energimyndigheten,
              som har gjort utredningen, har utifrån detta bedömt att andelen
              undantagen el bör uppgå till max 3940 terawattimmar.
            </seg>
            <seg n="71cae8ee">
              Det har framförts en viss oro för hur den nya gränsdragningen
              kommer att påverka den svenska elintensiva exportindustrin. Självklart
              kan gränsdragningar alltid diskuteras. Men den gränsdragning som
              har gjorts här är gjord utifrån riktlinjerna att andelen undantagen
              el skulle påverka elcertifikatet så lite som möjligt. Vi måste
              ha en balans mellan miljöfrågor och näringsliv. Miljöpartiet vill
              ha bort undantagen helt, något som skulle få ödesdigra konsekvenser
              för vår svenska industri, medan Socialdemokraterna vill utöka
              kvoterna, något som inte är önskvärt utifrån ett miljöperspektiv.
            </seg>
            <seg n="50a75ff7">
              Självklart är också utskottet angeläget om att konsekvenserna
              följs upp. Men utskottet ser att konsekvenserna är beroende av
              så mycket mer än just fritagning eller inte fritagning från kvotplikten.
              Vi kan inte begränsa den frågan till detta. Vi måste också titta
              på andra styrmedel, som till exempel energibeskattning och utsläppsrätter.
            </seg>
          </u>
          <note type="speaker" n="635eea2e">
            Anf. 98 ALF ERIKSSON (s) replik:
          </note>
          <u who="Q4721670" xml:id="i-8e36ef2837d11a0d-1" n="06a81820">
            <seg n="f9e0fbbf">
              Herr talman! Vad jag förstår är detta Cecilie Tenfjord-Toftbys
              första kammardebatt. Jag hälsar dig välkommen.
            </seg>
          </u>
          <note n="33d6d389" type="speaker">
            (CECILIE TENFJORD-TOFTBY (m):
          </note>
          <u who="Q4982318" xml:id="i-38470f671459dfa1-0" next="i-6ce4c28a08c73dc9-1">
            <seg>
              Tack så mycket.)
            </seg>
          </u>
          <u who="Q4982318" xml:id="i-6ce4c28a08c73dc9-1" n="06a81820" prev="i-38470f671459dfa1-0">
            <seg n="162e58e8">
              Det ska bli spännande. Vi har en hel del tid kvar på den här
              mandatperioden, så det blir säkert en hel del debatter.
            </seg>
            <seg n="bd49f17f">
              Jag har en undran. Hur resonerar ni från majoritetens sida när
              det gäller den uppvaktning som vi fick från Jernkontoret? De pekade
              på problemen för stålindustrin. Vad jag förstår av uppvaktningen
              och det har vi inte heller tagit upp i vårt förslag ska vi gå
              utanför den ram man räknade med finns. Vi ligger innanför även
              om man skulle ta hänsyn till stålindustrins behov. Hur har ni
              resonerat i den frågan? Tycker ni inte att det är angeläget att
              vi får bra besked till den industri som bearbetar våra råvaror
              så att även de ser en framtidstro i Sverige?
            </seg>
          </u>
          <note type="speaker" n="1bd30011">
            Anf. 99 CECILIE TENFJORD-TOFTBY (m) replik:
          </note>
          <u who="Q4982318" xml:id="i-224d912df2502f00-1" n="c348ddc5">
            <seg n="771749cb">
              Herr talman! Gränsdragningar är alltid svåra, Alf Eriksson. Visst
              har vi lyssnat på de åsikter som har framkommit.
            </seg>
            <seg n="d2dfc5d2">
              Nu måste du komma ihåg att vi fick höra åsikter från en bransch.
              Hade vi dragit gränserna på ett annat sätt hade andra branscher
              kommit och uppvaktat oss.
            </seg>
            <seg n="32898672">
              Vi har i våra avvägningar tagit hänsyn till just önskemålet om
              att påverka elcertifikatssystemet så lite som möjligt. Som Karin
              Pilsäter sade kommer vi i ett senare skede att se över elcertifikatssystemet
              för att se hur det på bästa sätt ska gynna både den svenska industrin
              och miljön.
            </seg>
            <seg n="94842dd9">
              Du säger att ert förslag inte skulle ha påverkat andelen el som
              skulle finnas kvar inom elcertifikatssystemet. Det är er uppfattning.
              Energimyndigheten har en annan uppfattning. Det är Energimyndighetens
              uppfattning och inte Socialdemokraternas uppfattning som utskottet
              har valt att gå på.
            </seg>
          </u>
          <note type="speaker" n="8f78d3ab">
            Anf. 100 ALF ERIKSSON (s) replik:
          </note>
          <u who="Q4721670" xml:id="i-8bcd8da99d8ae7f4-2" n="06a81820">
            <seg n="84648c0e">
              Herr talman! Enligt de beräkningar som återfinns i propositionen
              finns ett utrymme på 42 terawattimmar för undantag. Med det tillägg
              som vi har kommer vi inte upp över de 42 terawattimmarna.
            </seg>
            <seg n="22106aef">
              I det tillkännagivande som utskottet också gör breddas översynen.
              Vad jag förstår kommer inte den att levereras de närmaste veckorna
              så att den kan ligga till grund för den typen av bedömningar från
              industrins sida. När tror Cecilie att den breda översynen av styrmedel
              på klimat- och energisidan kan vara färdig så att vi kan ta ställning
              till den i riksdagen?
            </seg>
          </u>
          <note type="speaker" n="67a5ed09">
            Anf. 101 CECILIE TENFJORD-TOFTBY (m) replik:
          </note>
          <u who="Q4982318" xml:id="i-224d912df2502f00-2" n="c348ddc5">
            <seg n="ec232d66">
              Herr talman! Nu måste vi vänta på att industrierna kan anpassa
              sig till den nya föreslagna lagstiftningen innan vi kan göra en
              översyn av de totala konsekvenserna av samtliga energipolitiska
              styrmedel som finns på miljösidan. Jag kan tyvärr inte ge Alf
              något svar på den frågan i dag. Jag återkommer gärna till den
              vid den senare energidebatt som jag ser fram emot att vi ska ha.
            </seg>
            <seg n="4b2f4587">
              Jag vill för övrigt påpeka att jag tycker att det är anmärkningsvärt
              att Socialdemokraterna och Miljöpartiet, som säger att de efter
              nästa val vill regera tillsammans, står så långt från varandra
              i en fråga som i dag är så viktig för det svenska näringslivet
              och för miljöfrågan.
            </seg>
          </u>
          <note type="speaker" n="825c927c">
            Anf. 102 JAN ANDERSSON (c):
          </note>
          <u who="Q5554833" xml:id="i-7faa105edca96cb7-0" n="e3d8ae36">
            <seg n="8f14967d">
              Herr talman! Dagens debatt handlar om elcertifikatssystemet.
              Jag vill påminna om att när systemet med elcertifikat infördes
              var det både debatterat och kritiserat. I dagsläget är det skönt
              att konstatera att det är accepterat. Det har en betydelse för
              omställningen i det svenska energisystemet. Det handlar givetvis
              om den del som handlar om elen.
            </seg>
            <seg n="1fe5904f">
              Elcertifikatssystemet är en viktig drivkraft för att öka på produktionen
              av förnybar el i det svenska elsystemet. Man kan ibland av debatten
              tro att det inte händer något när det gäller investeringar. Det
              investeras kraftigt i förnybar energi runt om i Sverige. Det tror
              jag också att de som försöker ge bilden av att inget händer är
              väl medvetna om. Det är synd om vi försöker skapa en bild av verkligheten
              som faktiskt inte stämmer med den verklighet som finns runt om
              i våra bygder där investeringarna pågår för fullt.
            </seg>
            <seg n="32815180">
              Det är betydelsefullt att elcertifikatssystemet upplevs som och
              är stabilt. Det handlar om långsiktiga investeringar. Som investerare
              vill du veta att det inte finns en ryckighet eller att några nya
              nycker från riksdagen ändrar förutsättningarna för investeringar
              som handlar om kanske 1020 års avskrivningstid.
            </seg>
            <seg n="8f2cf76b">
              Därför är min grundinställning till elcertifikatssystemet att
              vi i princip inte ska göra några förändringar. Jag tror att vi
              är hyfsat överens om att elcertifikatssystemet är komplicerat.
              I komplicerade system krävs ibland finjusteringar. Men det gäller
              att vara försiktig med signalsystemet. Det här är en finjustering
              vi gör i undantagen från kvotplikten.
            </seg>
            <seg n="3ca838bc">
              Debatten har i mycket präglats av gränsdragningsproblemen. Så
              fort man gör ett undantag har vi ett gränsdragningsproblem. Det
              är oppositionens förmån att säga att gränsen ska dras någon annanstans
              där den är bättre lite ospecificerat var den ska dras någonstans.
            </seg>
            <seg n="574b3948">
              Nu har vi satt ned foten och sagt att gränsen går här. Givetvis
              trillar någon på en sida man tycker är bra och någon annan trillar
              på en sida där man inte tycker att det är bra. Så blir det med
              en gränsdragning. De enda som inte har gränsdragningsproblem är
              Miljöpartiet, som ju säger att det inte ska vara några undantag.
              Såvitt jag förstår är socialdemokratin inte helt inne på det.
              De vill snarare ha fler undantag. Det är väl möjligt att den tänkta
              regeringskonstellationen också kommer att ha vissa gränsdragningsproblem
              vid undantag i kvotplikten.
            </seg>
            <seg n="c72f4e0d">
              Det är oerhört viktigt att elcertifikatssystemet uppfattas som
              stabilt och långsiktigt. Det är ett ansvar som jag tycker att
              majoriteten i utskottet har tagit. Vi sänder signalen till marknaden
              att det är ett långsiktigt och stabilt system. Med det yrkar jag
              bifall till utskottets majoritetsförslag och avslag på reservationerna.
            </seg>
          </u>
          <note type="speaker" n="60d88927">
            Anf. 103 ALF ERIKSSON (s) replik:
          </note>
          <u who="Q4721670" xml:id="i-8bcd8da99d8ae7f4-3" n="06a81820">
            <seg n="709be738">
              Herr talman! Jan Andersson började med att säga att det är bra
              att vi har ett system på plats med elcertifikat och att många
              har kritiserat det. Ja, det var det, men det var inte vi.
            </seg>
            <seg n="163de846">
              Debatten började kanske lite tidigt för oss alla, så alla hann
              inte hit. I mitt anförande berättade jag om att vi i stort är
              överens när det gäller utformningen av systemet, men det finns
              en skönhetsfläck för stålindustrin.
            </seg>
            <seg n="66b33d98">
              Det var inte den som jag tänkte ta upp nu, utan det var den fråga
              som Jan Andersson också berörde, att det nu investeras mycket
              i förnybar energi. Ja, just det det är alldeles riktigt. Det beror
              på att vi satte det här systemet med elcertifikat i sjön 2003
              och förändrade det delvis 2005 och 2006. Men vi riskerar att tappa
              tempo, eftersom de investeringsbeslut som nu ska fattas gäller
              framöver, efter det som nu byggs upp.
            </seg>
            <seg n="ce3718c9">
              Det är där problemet ligger, att det är en osäkerhet på marknaden
              och att man inte vet vad som ska hända. Det är det som finns med
              i vårt särskilda yttrande till betänkandet. Vi vill att man ska
              snabba på det här för att få fram signalsystemet, så att det inte
              blir ett sådant här tidstapp.
            </seg>
            <seg n="2d0ada2d">
              Jag såg att växthusodlingen har problem med de här frågorna.
              Har Jan Andersson någon kommentar till växthusens problem? De
              säger sig också hamna mellan stolarna i det här systemet.
            </seg>
          </u>
          <note type="speaker" n="9b2c5b4a">
            Anf. 104 JAN ANDERSSON (c) replik:
          </note>
          <u who="Q5554833" xml:id="i-7faa105edca96cb7-1" n="e3d8ae36">
            <seg n="26faf27d">
              Herr talman! När det gäller utvecklingen av den förnybara elenergin
              tycker jag att man försöker måla upp bilden av att inget händer.
              Siffrorna för 2007 visar att vi hade en ökning på 1 ½ terawattimme
              förnybar energi i systemet, om vi räknar bort förändringar i vattenkraften.
              En 2-procentig ökning tycker jag är en bra ökning. Då vet vi att
              väldigt många investeringar inte är igångsatta utan är på projekteringsstadiet
              och är på väg. Så visst händer det saker och ting på området förnybar
              energi.
            </seg>
            <seg n="8e886587">
              Sedan frågar Alf Eriksson ännu en gång om det som finns utanför
              undantagen från kvotplikten. Jag kan läsa i betänkandet att Socialdemokraterna
              anser att regeringens förslag innehåller några mindre lyckade
              gränsdragningar. Jag skulle vara väldigt intresserad av att höra
              Alf Erikssons förslag till lyckade gränsdragningar. Det är ju
              det som är oppositionens linje: någon annanstans, där det inte
              drabbar.
            </seg>
            <seg n="0f0d5fe7">
              Jag tycker inte att det är en ansvarstagande linje att säga att
              man vill ha gränsen någon annanstans. Då får vi nästa uppvaktning.
              Alf Eriksson vet ju från regeringstiden att det är så det fungerar.
            </seg>
            <seg n="f6aa1e21">
              Var är de lyckade gränsdragningarna? Låt oss få höra några exempel
              på var gränserna ska gå!
            </seg>
          </u>
          <note type="speaker" n="dbb87cbb">
            Anf. 105 ALF ERIKSSON (s) replik:
          </note>
          <u who="Q4721670" xml:id="i-8bcd8da99d8ae7f4-4" n="06a81820">
            <seg n="bb11ccba">
              Herr talman! En 2-procentig ökning av investeringarna 2007 ja
              visst; det var precis det jag syftade på. De är grundade på tidigare
              beslut. Man ska ta i beaktande att leveranstiden på ett vindkraftverk
              är uppe i fyra år. Det innebär att de beslut som ska verkställas
              om fyra år bör fattas i dag. Men det gör man inte, för man vet
              inte vilka spelregler som gäller. Det är det jag avser när jag
              säger att vi riskerar att få tapp i tiden.
            </seg>
            <seg n="97e52de4">
              När det gäller gränsdragningar har vi pekat på att om man räknar
              in hela förädlingskedjan när det gäller internationellt konkurrensutsatt
              industri skulle man hamna inom undantagsområdet för kvoterna,
              inom de 42 terawattimmarna. Då skulle vi ha en gränsdragning som
              vi anser skulle kunna fungera väl.
            </seg>
            <seg n="36cca0c4">
              När det gäller växthusodlingen har vi inget annat förslag. Men
              eftersom ni sitter på alla utredningsresurser och alla informationskällor,
              i och med att ni har regeringsmakten, trodde jag att ni hade några
              signaler om hur vi ska klara det. Det här är lite allvarligt.
              De växthus som drabbas är utsatta för internationell konkurrens.
              Samtidigt vill vi ha närodlade livsmedel, och konsumenternas krav
              på närodlade livsmedel ökar.
            </seg>
            <seg n="b7325cd9">
              Därför var min fråga om Jan Andersson kanske hade något förslag
              på hur vi skulle kunna underlätta för dessa att förändra sin energiproduktion
              från fossil till förnybar uppvärmningsmetod.
            </seg>
          </u>
          <note type="speaker" n="ebc63003">
            Anf. 106 JAN ANDERSSON (c) replik:
          </note>
          <u who="Q5554833" xml:id="i-7faa105edca96cb7-2" n="e3d8ae36">
            <seg n="976acf53">
              Herr talman! När Alf Eriksson pratar om växthusnäringen pratar
              han om uppvärmning. Men det är ju framför allt den del av växthusnäringen
              som är beroende av belysning som berörs av det här. När det gäller
              uppvärmningen finns det mycket goda alternativ som inte styrs
              av elcertifikatssystemet. Låt oss inte ge oss in i den diskussionen.
            </seg>
            <seg n="9374db49">
              Sedan kan jag bara peka på den väldigt skilda ingång som de två
              tänkta regeringspartierna Socialdemokraterna och Miljöpartiet
              har.
            </seg>
            <seg n="8b1ca569">
              Socialdemokraterna skriver i betänkandet: Enligt vår uppfattning
              är undantaget från kvotplikten avgörande för en fortsatt god konkurrenskraft
              i de företag som verkar på den internationella marknaden.
            </seg>
            <seg n="15e2e224">
              Miljöpartiet skriver å sin sida: Att undanta den svenska elintensiva
              industrin från kvotplikten ligger inte i linje med detta; snarare
              borde detta undantag avskaffas.
            </seg>
            <seg n="61e923c8">
              Det där, mina vänner, är en väldigt stor skillnad i ingång till
              den svenska industrin och den konkurrenskraft som vi har i botten.
            </seg>
          </u>
          <note type="speaker" n="b6708929">
            Anf. 107 JAN LINDHOLM (mp) replik:
          </note>
          <u who="Q5956750" xml:id="i-fc6bd62ad46e3af1-3" n="6ced3eb9">
            <seg n="e9f41b56">
              Herr talman! Centerpartiet har ingått i de energipolitiska uppgörelserna
              sedan 1975, 1991, 1997 och 2002 tillsammans med Socialdemokraterna.
              Min fråga handlar om huruvida de ingångna avtalen fortfarande
              gäller.
            </seg>
            <seg n="fedc8a9b">
              Vi fick under frågestunden tidigare i dag höra från Centerpartiets
              ordförande Maud Olofsson i egenskap av näringsminister att det
              inte längre är intressant huruvida produktionen ökar eller inte
              vid nybyggnation, utan det avgörande är miljöhänsynen i de enskilda
              projekten. Jag antar att Centerpartiets linje att 66 terawattimmar
              ett normalår skulle vara ett övre tak för vattenkraften i Sverige
              inte gäller numera. Det vore bra att få ett tydligt besked om
              det även i den här debatten.
            </seg>
            <seg n="739adddc">
              Det är nämligen så att kvotpliktens betydelse för investeringsviljan
              i certifikatsberättigad teknik inte är oväsentlig. Det tycks som
              att debattörerna på regeringssidan menar att det bara skulle vara
              undantagen som är väsentliga, men det är faktiskt kvotplikten
              som sådan som avgör.
            </seg>
            <seg n="72039548">
              Visst har vi på oppositionssidan olika åsikter om undantagen.
              Däremot är vi överens om att man behöver öka trycket för att få
              en ökad investeringsvilja. Sedan systemet med elcertifikat infördes
              har vi haft en tillväxt på 2,1 terawattimmar per år i snitt. Vi
              hade hoppats att regeringen skulle våga fortsätta och fatta beslut
              som gör att den här takten ökar. Vi skulle behöva komma upp i
              en högre takt.
            </seg>
            <seg n="6ff53fdc">
              Tyvärr är det så att mixen inte är den bästa. Tyvärr är det så
              att en stor del ligger i vattenkraft, och vi ser med oro på att
              det fortsätter så. Ligger energiuppgörelsen fast när det gäller
              66 terawattimmar el?
            </seg>
          </u>
          <note type="speaker" n="2375c0a7">
            Anf. 108 JAN ANDERSSON (c) replik:
          </note>
          <u who="Q5554833" xml:id="i-7faa105edca96cb7-3" n="e3d8ae36">
            <seg n="7e98e4ec">
              Herr talman! Jan Lindholm säger att Miljöpartiet och Socialdemokraterna
              i princip är på samma linje. Det är ungefär som att säga att jag
              och min fästmö inte är överens om vårt bröllop för jag vill ha
              kyrkbröllop och hon vill slå upp förlovningen.
            </seg>
            <seg n="d28c4866">
              När det gäller kvotplikten och undantagen i kvotplikten, som
              vi diskuterar i dag, säger Socialdemokraterna: Vi vill ha mer
              undantag i kvotplikten. Miljöpartiet säger: Vi vill avskaffa den.
              Jag ser inte att det finns särskilt mycket likheter i den politiken.
            </seg>
            <seg n="86454e92">
              När det gäller certifikaten och vattenkraften hade vi förra året,
              tror jag, eller möjligen året dessförinnan en diskussion i utskottet
              om den småskaliga vattenkraften skulle vara med i certifikatssystemet
              eller ej. Det var ett tydligt besked: Vi ändrar inte på regelverket
              om den småskaliga vattenkraften i certifikatssystemet.
            </seg>
          </u>
          <note type="speaker" n="73bf37a4">
            Anf. 109 JAN LINDHOLM (mp) replik:
          </note>
          <u who="Q5956750" xml:id="i-fc6bd62ad46e3af1-4" n="6ced3eb9">
            <seg n="9b1baa31">
              Herr talman! Det är märkligt att Jan Andersson inte förstår skillnaden
              mellan att ha undantag i en volym eller i en annan volym. Det
              är ju inte enbart undantagen som är intressanta, utan frågan gäller
              från vad man gör undantag. Den stora skillnaden är alltså att
              det i oppositionen finns ett intresse av att driva på utvecklingen
              för ökad investering i alternativ, hållbar och framför allt teknikdrivande
              industri.
            </seg>
            <seg n="adcac0d4">
              Från Miljöpartiets sida ser vi med oro att som certifikatssystemen
              är utformade i dag det är tråkigt att man inte får något besked
              från Centern här är 16 procent av den nytillkommande produktionen
              av förnybar energi inget som har med teknikdrift att göra över
              huvud taget. Det handlar om vattenkraft, där det redan finns en
              teknik som fungerar bra.
            </seg>
            <seg n="51a89b0c">
              Vi behöver utforma certifikatssystemet så att det styr i riktning
              mot ny teknik och utveckling.
            </seg>
            <seg n="c397ebe3">
              Här får vi inget svar på huruvida uppgörelsen ligger fast. Om
              den gjorde det vore det faktiskt möjligt att i större utsträckning
              flytta certifikatsdelen från vattenkraft över till vindkraft,
              solenergi, vågenergi och så vidare och på det sättet få en snabbare
              utveckling av ny teknik.
            </seg>
            <seg n="73f72da4">
              Jag måste säga att det här excellerandet när det gäller i vilken
              del man vill ha undantag egentligen är ganska barnsligt. Det är
              en sak som vi kan diskutera. Vi kommer naturligtvis att successivt
              trappa ned den, för det är enda sättet vi känner till att få en
              bra teknikutveckling även i den elintensiva industrin. Vi har
              ju den erfarenheten från andra industriområden.
            </seg>
          </u>
          <note type="speaker" n="d55e3af8">
            Anf. 110 JAN ANDERSSON (c) replik:
          </note>
          <u who="Q5554833" xml:id="i-67afe134301c2be4-0" n="e3d8ae36" next="i-7f5a9ee1cf068533-0">
            <seg n="f5dc8cb3">
              Herr talman! Jag tror inte att de som i dagsläget befinner sig
              på en konkurrensutsatt marknad tycker att det är en barnslig diskussion
              om var undantagen ligger. Det tror jag verkligen inte.
            </seg>
            <seg n="d6abf421">
              Om Jan Lindholm dessutom hade lyssnat på mitt anförande skulle
              han ha hört att jag sade att det är oerhört viktigt att vi har
              en stabilitet i elcertifikatssystemet. Stabilitet innebär i det
              här fallet att vi inte bollar runt med vilken typ av system vi
              har. I dagsläget har vi valt att inte ha ett fill-in- tariffssystem,
              för vi vill få ut så många kilowattimmar förnybar el som möjligt
              för varje krona som sätts in i systemet. Det har betydelse för
              miljön att vi har en förhållandevis snabb övergång, och då gäller
              det att få ut maximalt antal kilowattimmar förnybar energi per
              insatt krona.
            </seg>
            <seg n="ab5f4c6c">
              För mig är en förnybar kilowattimme förnybar oavsett om den kommer
              från vindkraft, vågkraft eller någon annan energikälla. Förnybar
              el är förnybar.
            </seg>
          </u>
          <note n="12339cdf">
            Överläggningen var härmed avslutad.
          </note>
          <note n="76811616">
            Ajournering
          </note>
          <note n="27822022">
            Kammaren beslutade kl. 15.54 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="Q5554833" xml:id="i-7f5a9ee1cf068533-0" n="e3d8ae36" prev="i-67afe134301c2be4-0">
            <seg n="723a89ef">
              Återupptagna förhandlingar
            </seg>
          </u>
          <note n="eebc71cc">
            Förhandlingarna återupptogs kl. 16.00.
          </note>
          <note n="e1d0a726">
            9 § Beslut om ärenden som slutdebatterats den 12 november
          </note>
          <note n="a9ac22bd">
            Punkt 4
          </note>
          <note n="f15a7607">
            Punkt 5
          </note>
          <note n="9b0d794c">
            Övriga punkter
          </note>
          <note n="fd56fea8">
            10 § Beslut om ärenden som slutdebatterats vid dagens sammanträde
          </note>
          <note n="c1cfc678">
            Punkt 1
          </note>
          <note n="d1111654">
            Punkt 2
          </note>
          <note n="c1cfc678">
            Punkt 1
          </note>
          <note n="d1111654">
            Punkt 2
          </note>
          <note n="c1cfc678">
            Punkt 1
          </note>
          <note n="d1111654">
            Punkt 2
          </note>
          <note n="c1faafaa">
            Punkt 3
          </note>
          <note n="2cd39a63">
            11 § Ändrad sammansättning i Arbetsdomstolen i diskrimineringstvister
          </note>
          <note n="e574d19a">
            Föredrogs
          </note>
          <note type="speaker" n="e3797f81">
            Anf. 111 JOSEFIN BRINK (v):
          </note>
          <u who="Q517206" xml:id="i-888e209c554dc760-0" n="06c650fb" next="i-c89f5b27caf84860-0">
            <seg n="04de4550">
              Fru talman! Det förslag som arbetsmarknadsutskottet i dag ska
              debattera handlar om huruvida sammansättningen i Arbetsdomstolen
              ska ändras i mål som rör diskrimineringstvister så att de partsnominerade
              ledamöterna inte som i övriga mål är i majoritet.
            </seg>
            <seg n="80fc5179">
              Det skäl som regeringen anför för det här förslaget är att Arbetsdomstolens
              opartiskhet inte ska kunna sättas i fråga. Det är förstås viktigt.
              Frågan är bara på vilka grunder Arbetsdomstolens opartiskhet i
              diskrimineringsmål skulle kunna sättas i fråga. Regeringen kan
              nämligen inte visa att det i diskrimineringstvister i Arbetsdomstolen
              skulle ha varit ett annat utslag om partsledamöterna i stället
              hade varit i minoritet. Orsaken är helt enkelt att det inte förhåller
              sig på det sättet.
            </seg>
            <seg n="7da7f751">
              Den kritik som framförts mot Arbetsdomstolen bland annat från
              företrädare för de olika diskrimineringsombudsmännen och från
              borgerliga företrädare, nämligen att partsledamöterna på något
              sätt skulle gadda ihop sig i syfte att försvara sina avtal mot
              de människor som anser sig utsatta för diskriminering, har faktiskt
              inget stöd i verkligheten.
            </seg>
            <seg n="aa4b8750">
              När LO granskade samtliga domar i diskrimineringsärenden i Arbetsdomstolen
              under åren 19912004 visade det sig att partsledamöterna inte i
              ett enda fall ensamma hade avgjort målet. När skiljaktiga meningar
              förekom var det i stället juristdomarna som i samtliga fall hade
              möjlighet att avgöra målet. Det betyder att utslaget inte hade
              blivit ett annat om parterna i stället hade varit i minoritet.
            </seg>
            <seg n="4757757b">
              Flertalet av de remissinstanser som har yttrat sig över förslaget
              ställer sig liksom Lagrådet helt frågande till på vilka grunder
              den här förändringen ska genomföras eftersom det helt saknas belägg
              för att den löser något reellt existerande problem.
            </seg>
            <seg n="ad79c629">
              Fru talman! Diskriminering i arbetslivet däremot är ett stort
              och allvarligt problem. Det krävs kraftfulla insatser för att
              bryta ned de strukturer som upprätthåller diskrimineringen. Men
              att undergräva de etablerade tvistlösningsmekanismerna i arbetslivet
              genom att lyfta ut och särbehandla tvister som rör just diskriminering
              kan knappast gynna ett mer effektivt bekämpande av diskrimineringen.
              Tvärtom detta påpekar bland annat TCO i sitt remissyttrande minskar
              faktiskt domstolens kompetens ju färre ledamöter som deltar i
              besluten.
            </seg>
            <seg n="a5ea10ad">
              Med tanke på att ärenden som rör diskriminering i arbetslivet
              inte sällan också rör tvister i enlighet med LAS, MBL eller internationella
              konventioner om arbetstagares rättigheter är de partsnominerade
              ledamöternas kompetens viktig att ha i domstolen just för att
              målen ska få en så korrekt bedömning som möjligt.
            </seg>
            <seg n="117f3f88">
              Regeringens förslag om att ändra på sammansättningen i Arbetsdomstolen
              är därför inte bara meningslöst utan riskerar faktiskt också att
              göra Arbetsdomstolens bedömningar sämre.
            </seg>
          </u>
          <note n="c02add8e">
            Därför yrkar jag avslag på utskottets förslag i betänkandet och
            bifall till Vänsterpartiets reservation.
          </note>
          <u who="Q517206" xml:id="i-c89f5b27caf84860-0" n="06c650fb" prev="i-888e209c554dc760-0">
            <seg n="c395cc8d">
              Slutligen vill jag bara be fru talmannen och närvarande utskottsledamöter
              om ursäkt för att jag nu på grund av ett annat åtagande lämnar
              debatten. Jag hoppas att det fortsättningsvis blir en bra debatt.
            </seg>
          </u>
          <note type="speaker" n="e1c14bac">
            Anf. 112 ULF HOLM (mp):
          </note>
          <note n="6b687466">
            Fru talman! Jag börjar med att yrka bifall till reservation 2
            i betänkandet.
          </note>
          <note n="0dd83591">
            Regeringen föreslår i sin proposition att mål där den nya diskrimineringslagen
            är tillämplig ska avgöras av Arbetsdomstolen i en sammansättning
            med fem ledamöter, varav en för vardera arbetsgivar- och arbetstagarsidan.
          </note>
          <u who="Q520956" xml:id="i-a4c5b95d68a9d19d-0" n="f8294509">
            <seg n="103d8608">
              Jag välkomnar detta beslut och tycker att det är bra. Det är
              ett steg i rätt riktning. Jag skulle till och med kunna gå så
              långt att jag säger att man helt och hållet borde flytta de här
              diskrimineringsmålen från Arbetsdomstolen. Det säger jag inte
              därför att jag tycker att Arbetsdomstolen gör ett dåligt jobb
              absolut inte! Det är väldigt viktigt att Arbetsdomstolen med den
              speciella lösning som vi i Sverige valt och som funnits väldigt
              länge fungerar och är viktig i de frågor som gäller där.
            </seg>
            <seg n="60d25910">
              Vi i Miljöpartiet tycker att de invändningar som kommer från
              bland annat HomO och JämO är väldigt viktiga: att diskrimineringsmål
              i arbetslivet inte skiljer sig från diskrimineringsmål i andra
              fall. Därför bör de för tydlighetens skull och för att det ska
              bli en rättvis tillämpning av lagstiftningen bedömas på samma
              ställe, det vill säga i allmän domstol detta i stället för att
              flytta alla diskrimineringsmål till Arbetsdomstolen, vilket helt
              enkelt inte är möjligt. Då är det bättre att ha alla mål på samma
              ställe i allmän domstol.
            </seg>
            <seg n="21ef17de">
              JämO säger i tidningen Lag &amp; Avtal från den 25 september: I diskrimineringsmål
              ska fokus ligga på diskrimineringen och inte på arbetsrättsliga
              aspekter.
            </seg>
            <seg n="c5d74b70">
              Detta är väldigt viktigt. Samma invändning har HomO som menar
              att samtliga diskrimineringsmål bör handläggas av de allmänna
              domstolarna.
            </seg>
            <seg n="0c25e0c4">
              Jag ser alltså regeringens proposition som ett steg i rätt riktning.
              Det här var ju också föremål för den diskrimineringslagstiftning
              som börjar gälla den 1 januari nästa år.
            </seg>
            <seg n="3aff0aba">
              I det här förslaget har Miljöpartiet dock inte i nuläget valt
              att gå riktigt så långt. Vi accepterar att det blir en sammansättning
              med fem ledamöter. Men vi anser att regeringen skulle ha sett
              till att i propositionen tillföra en skrivning om att en särskild
              ämbetsmannaledamot med erfarenhet av diskrimineringsfrågor borde
              tillföras just för att sätta fokus på att dessa mål inte är vanliga
              arbetsrättsliga tvister. Man behöver ha en särskild kunskap när
              det gäller diskrimineringslagstiftningen. Därför tycker vi att
              regeringen borde ha tillfört en skrivning om detta när man nu
              lägger fram sin proposition, som vi i Miljöpartiet, som sagt,
              ser som ett steg i rätt riktning. Dock har man alltså missat en
              viktig aspekt på det hela.
            </seg>
          </u>
          <note n="00536d47">
            Med detta yrkar jag, som sagt, bifall till reservation 2.
          </note>
          <note type="speaker" n="1aa9b9f8">
            Anf. 113 LUCIANO ASTUDILLO (s):
          </note>
          <u who="Q4355921" xml:id="i-be4cb6e2b39cbfd3-0" n="9c6abf0b">
            <seg n="73abb535">
              Fru talman! Det betänkande som vi nu hanterar handlar, som sagts
              här, om sammansättningen i Arbetsdomstolen när det gäller diskrimineringsmål.
            </seg>
            <seg n="67fe9382">
              Bakgrunden är dock lite längre än så. När det gäller hela Arbetsdomstolen
              som konstruktion detta sagt delvis mot bakgrund av Ulf Holms tidigare
              inlägg har de fyra borgerliga partierna tillsammans med Miljöpartiet
              drivit linjen att lyfta över alla diskrimineringsmål från Arbetsdomstolen
              till civila domstolar.
            </seg>
            <seg n="4247b803">
              Vi och, i det här fallet, Vänsterpartiet har på olika sätt motverkat
              detta därför att vi tror på den svenska modellen och står upp
              för den. Där är Arbetsdomstolen oerhört viktig för att skydda
              löntagare och för att ha ett effektivt system.
            </seg>
            <seg n="5262369a">
              Vi var i minoritet även då vi regerade. Den utredning som då
              fanns Diskrimineringskommittén, som jag för övrigt satt med i
              fick ett tilläggsdirektiv för att hantera den här frågan.
            </seg>
            <seg n="aae8658a">
              Vi vet för övrigt att den borgerliga regeringen har ett annat
              uppsåt än det Miljöpartiet har när det gäller Arbetsdomstolen.
              Här finns också, precis som i den övriga politiken, en vilja att
              försvaga den svenska modellen. I detta ligger att lyfta bort intresseledamöterna,
              parterna, ur den här typen av tvister. Men det lägger vi åt sidan.
            </seg>
            <seg n="7d572cdf">
              I Diskrimineringskommittén granskades den här typen av mål utifrån
              det Josefin Brink tog upp om man kunde se att de parter som är
              i majoriteten i målen någon gång röstat för att skydda sina intressen.
              Vi gick vidare till EG-rätten och kollade där. Det har funnits
              liknande tvister i andra länder i Europa där det finns den här
              typen av domstolar. All den granskning som gjordes ledde till
              att vi kunde konstatera att det inte finns någonting som gjorde
              att man kunde ifrågasätta den legitimitet som domstolarna hade
              med den sammansättning som tidigare fanns eller något annat sådant.
              Det som däremot konstaterades var att intresseledamöterna tvärtom
              var en viktig resurs i den här typen av mål. Det finns en dom
              i EG-rätten om det.
            </seg>
            <seg n="a95d02a0">
              För oss socialdemokrater i kommittén var det viktigaste att behålla
              den här typen av mål i Arbetsdomstolen så att vi inte tar ett
              första litet steg i att försvaga Arbetsdomstolen och kanske till
              och med avveckla den, som varit en linje hos en del av de borgerliga
              partierna.
            </seg>
            <seg n="91a6d4e6">
              Vi gick med på en kompromiss och fick över Kristdemokraterna
              på den kompromissen och bestämde oss för att gå med på linjen
              att minska andelen intresseledamöter från fyra till två. Vi behöll
              fokus på det som vi socialdemokrater tycker är viktigt, att behålla
              Arbetsdomstolen och behålla där den typen av mål som diskrimineringsmålen
              är. Oftast är det så att diskriminering är en arbetsrättslig fråga
              också. Då är det viktigt att hålla samman allt i en och samma
              domstol.
            </seg>
            <seg n="d05bdbcb">
              Vi tyckte att det var en rimlig kompromiss, och därför följer
              vi upp den kompromissen i vårt ställningstagande och det särskilda
              yttrande som finns med i betänkandet. Därför väljer vi att i övrigt
              avstå i det här ärendet. Man följer inte riktigt hela vägen, kan
              vi tycka.
            </seg>
            <seg n="dea40a19">
              Diskrimineringskommittén kom också fram till att det var viktigt
              att se till att det fanns med någon som har särskild kompetens
              i diskrimineringsfrågor. Det finns inte med här. Vi har därför
              all sympati med Miljöpartiets ställningstagande, men vi väljer
              i det här fallet att stötta vårt särskilda yttrande och inte delta
              i beslutet.
            </seg>
          </u>
          <note type="speaker" n="03c0acd9">
            Anf. 114 ANNIKA QARLSSON (c):
          </note>
          <u who="Q4769498" xml:id="i-ab0e40fd034fe933-0" n="41555161">
            <seg n="ee35c723">
              Fru talman! Ärendet har en lång bakgrund. Luciano Astudillo tog
              upp en del kopplad till Arbetsdomstolen. Bakgrunden till själva
              förslaget är Diskrimineringskommittén som 2006 lämnade sitt slutbetänkande,
              En sammanhållen diskrimineringslagstiftning . Den samlade diskrimineringslagen
              är redan beslutad och träder i kraft den 1 januari 2009. Kommittén
              föreslog dessutom att intresseledamöter inte skulle vara i majoritet
              i Arbetsdomstolen i diskrimineringsmål. Skälet till det var att
              det utifrån sett inte får finnas några tvivel om att Arbetsdomstolen
              är opartisk.
            </seg>
            <seg n="6207c4fd">
              Det förslag vi debatterar i dag innebär att ett mål där ett yrkande
              helt eller delvis grundas på ett sådant förhållande som avses
              i den nya diskrimineringslagen ska avgöras av Arbetsdomstolen
              i en sammansättning med fem ledamöter, varav en för vardera, arbetsgivar-
              och arbetstagarsidan. Om parterna i målet begär att Arbetsdomstolen
              ska ha en sammansättning med sju ledamöter ska dock en sådan sammansättning
              få användas. Vidare föreslås att domstolen vid hanteringen av
              diskrimineringsmål även ska vara domför i en sammansättning med
              tre lagfarna domare vid behandling av frågor om prövningstillstånd
              eller vid prövning av annat än arbetsrättsliga frågor som inte
              sker vid huvudförhandling. Dessa ändringar föreslås träda i kraft
              den 1 januari 2009.
            </seg>
            <seg n="0b96c9ab">
              Många remissinstanser har yttrat sig. Ombudsmannen mot etnisk
              diskriminering, Handikappombudsmannen och Sveriges Kommuner och
              Landsting tillstyrker förslaget. Sveriges advokatsamfund, Ombudsmannen
              mot diskriminering på grund av sexuell läggning och Jämställdhetsombudsmannen
              anser att domstolen helt ska bestå av lagfarna jurister för det
              fall målen ska handläggas i Arbetsdomstolen, medan Arbetsdomstolen
              och arbetstagar- och arbetsgivarorganisationer avstyrker förslaget.
            </seg>
            <seg n="5002b4e1">
              Fru talman! Med de diskussioner som funnits och med tanke på
              hur många som anger att de upplever sig diskriminerade i samhället
              och i arbetslivet är det viktigt att stärka arbetet för att komma
              åt problemet. Det finns flera undersökningar på olika områden
              som visar på hur utbrett det är. Brottsförebyggande rådet visade
              i slutet av februari att människor med utländsk bakgrund diskrimineras
              genom hela rättskedjan. Antidiskrimineringsbyrån i Umeå gjorde
              en attitydundersökning med hjälp av SCB, vilken visar att nio
              av tio svenskar är medvetna om att diskriminering förekommer men
              att bara 14 procent anser att arbetet mot det räcker.
            </seg>
            <seg n="fb817911">
              Arbetsmiljöverket visar i sin arbetsmiljörapport för 2007 att
              14 procent av kvinnorna och 5 procent av männen någon gång under
              de senaste tolv månaderna har varit utsatta för sexuella trakasserier
              eller trakasserier på grund av kön.
            </seg>
            <seg n="f2eb49f5">
              Vad vill jag säga med dessa redovisningar? Ja, det är att diskriminering
              är mycket vanligt förekommande men att det inte leder till någon
              form av åtgärder, och det är ytterst få som i nästa steg når fram
              till Arbetsdomstolen. Det är främst Arbetsmiljöverkets undersökning
              som har direkt anknytning till Arbetsdomstolen och de fall som
              kommit dit. De andra två visar ändå på att attityder och förhållningssätt
              som genomsyrar vår vardag.
            </seg>
            <seg n="6b12cc59">
              Arbetsdomstolen får in ca 400 mål per år. För 2007 var det 274
              som stämdes in till Arbetsdomstolen direkt och 115 som överklagades
              från tingsrätter. Av de 274 var det 2 procent som var tvister
              enligt jämställdhetslagen och 5 procent enligt lagar om diskriminering.
              Det innebär att det var en handfull åtal enligt jämställdhetslagen
              och drygt ett dussin enligt de andra diskrimineringslagarna. Det
              kan jämföras med att 14 procent av kvinnorna och 5 procent av
              männen under de senaste tolv månaderna varit utsatta för trakasserier.
            </seg>
            <seg n="12bb634d">
              Självklart är det inte bara partssammansättningen i Arbetsdomstolen
              som gör en avgörande differens, men det är ändå en viktig signal
              att visa att det är jurister som ska vara i majoritet. Reformen
              får självklart följas upp för att se om det blir fler fall som
              anmäls och som drivs längre än till de förhandlingar mellan parterna
              där de flesta anmälda fall avgörs i dag.
            </seg>
            <seg n="1f4af2c8">
              Skälet till ändringen anförs från regeringen och från oss i allianspartierna
              i utskottet i termer av att det utifrån sett inte får finnas några
              tvivel om att Arbetsdomstolen är opartisk. Att så få fall av diskrimineringsärenden
              anmäls, drivs vidare och slutligen kommer till domstol över huvud
              taget är för mig och för alliansen en oroande situation, speciellt
              som det i undersökningar anges vara ett mycket större problem.
            </seg>
            <seg n="9faec237">
              Därför yrkar jag bifall till propositionen.
            </seg>
          </u>
          <note type="speaker" n="a9cfcb2d">
            Anf. 115 ULF HOLM (mp) replik:
          </note>
          <u who="Q520956" xml:id="i-a21bc32ebaa73660-2" n="f8294509">
            <seg n="0aeba2dc">
              Fru talman! Med anledning av det som Annika Qarlsson tog upp,
              antalet mål om diskriminering som går vidare, måste man ställa
              sig frågan: Varför fortsätter ni inte och tar hela steget ut och
              lägger över samtliga diskrimineringsärenden på allmän domstol?
              Det skulle ha varit det logiska, där man konsekvent skulle ha
              fått alla mål som rör diskrimineringsärenden behandlade på ett
              ställe. Med detta, fru talman, vill jag samtidigt passa på att
              säga att det är väldigt viktigt att vi behåller Arbetsdomstolen
              i dess egenskap av den domstol som ska handlägga arbetsrättsliga
              frågor. Så mycket jag vet är både arbetstagarsidan och arbetsgivarsidan
              väldigt objektiva i sina bedömningar. Jag har inte kunskap för
              att kunna bedöma det, men jag har heller ingen anledning att tro
              att det skulle vara osant.
            </seg>
            <seg n="503a4c7c">
              Diskrimineringsärenden är komplicerade. Därför har vi en partimotion
              om detta. Om regeringen inte orkar gå ända fram, vilket verkar
              konstigt med den argumentering som Annika Qarlsson har kunde man
              åtminstone se till att ha en särskild ämbetsmannaledamot med erfarenhet
              av diskrimineringsärenden just nu. Varför kan inte majoriteten
              tillstyrka detta?
            </seg>
          </u>
          <note type="speaker" n="31f2e8d7">
            Anf. 116 ANNIKA QARLSSON (c) replik:
          </note>
          <u who="Q4769498" xml:id="i-ab0e40fd034fe933-1" n="41555161">
            <seg n="ba81a729">
              Fru talman! Vi har i alliansens fyra olika partier haft lite
              olika uppfattning. Det är två partier som har drivit att vi inte
              skulle ha specialdomstolar över huvud taget. Men den gemensamma
              gången är att vi vill ha kvar dem och att vi ändrar sammansättning
              på det viset som föreslås i dag. Anledningen till att vi ändrar
              förslaget i enlighet med hur det ser ut i dag är att det fanns
              ett utredningsunderlag klart. Det gjorde att förslaget kunde genomföras
              här och nu.
            </seg>
            <seg n="e01c5639">
              Precis som Ulf Holm sade i sitt anförande var det från Centerpartiets
              sida ett steg i rätt riktning. Det var också ett steg som hela
              alliansen kände att man stod bakom och gemensamt kunde föra fram.
            </seg>
            <seg n="c8010546">
              Precis som Luciano Astudillo sade tidigare har man även gjort
              överväganden i Europadomstolen för att se om det stämmer. Det
              finns också med i utredningen. Det visar sig att i de fall som
              har drivits vidare har någon form av partiskhet inte visat sig.
              Det är väldigt tydligt att varken regeringen eller alliansen säger
              att det har förekommit oegentligheter och att det är därför som
              vi gör det.
            </seg>
            <seg n="aa952612">
              Jag tror att det kan finnas en risk att människor väljer att
              inte driva frågorna vidare bara på grund av att de upplever och
              känner sig felbehandlade. De frågor som eventuellt skulle kunna
              vara tveksamma drivs alltså inte vidare.
            </seg>
            <seg n="47007c52">
              I utredningen exemplifierar man med ett par olika fall där det
              skulle kunna finnas sådant som arbetsmarknadens parter gemensamt
              är intresserade av att gå emot. Man har alltså inget faktiskt
              fall, utan man visar bara på exempel där det skulle kunna finnas
              ett gemensamt intresse från arbetsmarknadens parter. Då gäller
              det någonstans att göra det möjligt även för dessa fall att bli
              anmälda och komma fram.
            </seg>
          </u>
          <note type="speaker" n="52c27cdc">
            Anf. 117 ULF HOLM (mp) replik:
          </note>
          <u who="Q520956" xml:id="i-a21bc32ebaa73660-3" n="f8294509">
            <seg n="5eba5794">
              Fru talman! Jag hoppas verkligen inte att regeringen kommer att
              lägga fram något förslag om att avskaffa specialdomstolarna. Det
              skulle vara hemskt om så skedde. Jag tror nämligen att AD med
              den kompetens som finns där är väldigt viktig när det gäller arbetsrättsliga
              frågor.
            </seg>
            <seg n="cc8d50e2">
              Samtidigt måste jag säga att det låter som om Annika Qarlsson
              tycker att Miljöpartiet har rätt, det vill säga att diskrimineringsfrågor
              ska samlas på ett ställe och att det inte ska finnas någon tvetydighet
              när det gäller att vissa fall ska tas upp i AD och vissa i allmän
              domstol. Det är bara ett konstaterande. Jag lär inte få svar på
              den frågan.
            </seg>
          </u>
          <note type="speaker" n="5a7daa88">
            Anf. 118 ANNIKA QARLSSON (c) replik:
          </note>
          <u who="Q4769498" xml:id="i-bf36e05f5d7c6c24-0" n="41555161" next="i-a32fd335639130ca-0">
            <seg n="637d1b14">
              Fru talman! Ulf Holm får svar fast han inte ber om det.
            </seg>
            <seg n="83e4b477">
              Nej, jag tycker inte det, så länge vi har kvar Arbetsdomstolen
              som har ansvaret för arbetsmarknadsfrågorna. Väldigt många gånger
              visar man att det sällan är rena diskrimineringsmål utan att de
              oftast är kopplade till flera andra saker som rör arbetsmarknaden.
              Jag kan lugna både Ulf Holm och de andra med att det inte finns
              en majoritet för att ta bort specialdomstolarna och att regeringen
              inte tänker lägga fram ett sådant förslag. De kommer att finnas
              kvar, och diskrimineringsmålen som rör arbetsmarknaden tycker
              vi ska vara kvar i Arbetsdomstolen, annars hade vi lagt fram ett
              annat förslag på riksdagens bord.
            </seg>
          </u>
          <note n="12339cdf">
            Överläggningen var härmed avslutad.
          </note>
          <note n="f6bc2044">
            12 § Förbud mot utsläppande på marknaden av päls av katt och
            hund m.m.
          </note>
          <note n="e574d19a">
            Föredrogs
          </note>
          <note n="a99a0694">
            Andre vice talmannen konstaterade att ingen talare var anmäld.
          </note>
          <note n="4942a436">
            13 § Skyldighet för kommunerna att lämna uppgifter om djurskydd
            m.m.
          </note>
          <note n="e574d19a">
            Föredrogs
          </note>
          <note n="a99a0694">
            Andre vice talmannen konstaterade att ingen talare var anmäld.
          </note>
          <note n="3fd838fe">
            14 § Bordläggning
          </note>
          <note n="608f8bb3">
            Anmäldes och bordlades
          </note>
          <note n="e06857ce">
            15 § Anmälan och hänvisning av ärenden till utskott
          </note>
          <note n="a083dfee">
            Anmäldes
          </note>
          <note n="6002335e">
            Kammaren biföll talmannens förslag att dessa motioner omedelbart
            skulle hänvisas till finansutskottet.
          </note>
          <note n="29d4fb27">
            16 § Anmälan om interpellationer
          </note>
          <note n="4757ee12">
            Anmäldes att följande interpellationer framställts
          </note>
          <note n="f6fcc032">
            den 13 november
          </note>
          <u who="Q4769498" xml:id="i-a32fd335639130ca-0" n="41555161" prev="i-bf36e05f5d7c6c24-0">
            <seg n="9d7dff17">
              Luciano Astudillo
            </seg>
            <seg n="9d7dff17">
              Luciano Astudillo
            </seg>
            <seg n="9d7dff17">
              Luciano Astudillo
            </seg>
          </u>
          <note n="285e2ec8">
            Helene Petersson
          </note>
          <note n="3e69d00a">
            Helena Leander
          </note>
          <note n="9a419b5a">
            Interpellationerna redovisas i bilaga som fogats till riksdagens
            snabbprotokoll tisdagen den 18 november.
          </note>
          <note n="e1f68050">
            17 § Anmälan om frågor för skriftliga svar
          </note>
          <note n="88e89734">
            Anmäldes att följande frågor för skriftliga svar framställts
          </note>
          <note n="f6fcc032">
            den 13 november
          </note>
          <note n="41fe2247">
            Allan Widman
          </note>
          <note n="2764fc05">
            Annie Johansson
          </note>
          <note n="35f2feed">
            Carina Hägg
          </note>
          <note n="55234007">
            Frågorna redovisas i bilaga som fogats till riksdagens snabbprotokoll
            tisdagen den 18 november.
          </note>
          <note n="b245e997">
            18 § Anmälan om skriftliga svar på frågor
          </note>
          <note n="25d87f0b">
            Anmäldes att skriftliga svar på följande frågor inkommit
          </note>
          <note n="f6fcc032">
            den 13 november
          </note>
          <note n="5b45083b">
            Maria Lundqvist-Brömster
          </note>
          <note n="2aec88e8">
            Gunnar Andrén
          </note>
          <note n="b89ef750">
            Svaren redovisas i bilaga som fogats till riksdagens snabbprotokoll
            tisdagen den 18 november.
          </note>
          <note n="a1924a22">
            19 § Kammaren åtskildes kl. 16.33.
          </note>
          <note n="461c4888">
            Förhandlingarna leddes
          </note>
          <note n="b9ad0e16">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
