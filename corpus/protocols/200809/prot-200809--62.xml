<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--62</head>
          <docDate when="2009-01-23">2009-01-23</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-7a7dd13ed5694c73-0" who="unknown">
            <seg>
              2008/09:62
            </seg>
          </u>
          <note>
            Fredagen den 23 januari
          </note>
          <note>
            Kl. 09:00 - 15:14
          </note>
          <note>
            1 § Anmälan om återtagande av plats i riksdagen
          </note>
          <note>
            Förste vice talmannen meddelade att Kristina Zakrisson (s) skulle
            återta sin plats i riksdagen från och med den 26 januari, varigenom
            uppdraget som ersättare skulle upphöra för Hannah Bergstedt (s).
          </note>
          <note>
            2 § Ledighet
          </note>
          <note>
            Förste vice talmannen meddelade att Gunnar Sandberg (s) ansökt
            om ledighet under tiden den 1 maj30 september.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Stefan Wikén (s) skulle tjänstgöra
            som ersättare för Gunnar Sandberg.
          </note>
          <note>
            3 § Meddelande om aktuell debatt
          </note>
          <note>
            Förste vice talmannen meddelade att på begäran av Vänsterpartiets
            riksdagsgrupp skulle en aktuell debatt om situationen i Gaza anordnas
            onsdagen den 28 januari kl. 9.00 .
          </note>
          <u xml:id="i-7a7dd13ed5694c73-1" who="unknown">
            <seg>
              Från regeringen skulle utrikesminister Carl Bildt (m) delta.
            </seg>
          </u>
          <note>
            Den inkomna skrivelsen hade följande lydelse:
          </note>
          <note>
            Begäran om aktuell debatt med anledning av Israels militäroffensiv
            på Gazaremsan
          </note>
          <u xml:id="i-7a7dd13ed5694c73-2" who="unknown">
            <seg>
              Den 27:e december inledde Israel urskillningslösa bombningar
              av Gazaremsan. Den 3:e januari valde Israel att ensidigt ytterligare
              trappa upp våldet genom att inleda en omfattande markoffensiv
              in på Gazaremsan.
            </seg>
          </u>
          <u xml:id="i-7a7dd13ed5694c73-3" who="unknown">
            <seg>
              Den humanitära katastrofen som följt i spåren av Israels angrepp
              är svåröverblickbar, men skall inte underskattas. Sammantaget
              räknas nu de sårade i tusental, enligt sjukhuskällor har 660 palestinier
              dödats, varav minst 215 barn.
            </seg>
          </u>
          <u xml:id="i-7a7dd13ed5694c73-4" who="unknown">
            <seg>
              Sverige har en historia av att spela en konstruktiv roll i Mellanöstern
              i egenskap av alliansfri stat och medlare. Det är dessutom vårt
              ansvar som land att försvara folkrätten och motverka brott mot
              den internationella humanitära rätten.
            </seg>
          </u>
          <u xml:id="i-7a7dd13ed5694c73-5" who="unknown">
            <seg>
              Med anledning av utveckling på Gazaremsan blir frågan hur den
              svenska regeringen tänker agera aktuell. Vänsterpartiet menar
              att Sveriges regering måste kraftfull fördöma Israels militäroffensiv
              mot Gaza och kraftfullt agera för att upprätthålla respekten för
              folkrätten. Riksdagen måste beredas tillfälle att debattera den
              uppkomna situationen på Gaza.
            </seg>
          </u>
          <u xml:id="i-7a7dd13ed5694c73-6" who="unknown">
            <seg>
              Mot denna bakgrund begär Vänsterpartiet därför en aktuell debatt
              om Israels militäroffensiv mot Gaza.
            </seg>
          </u>
          <u xml:id="i-7a7dd13ed5694c73-7" who="unknown">
            <seg>
              Elina Linna
            </seg>
          </u>
          <note>
            4 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att onsdagen den 20 maj skulle
            partiledardebatten senareläggas till kl. 10.00.
          </note>
          <u xml:id="i-7a7dd13ed5694c73-8" who="unknown">
            <seg>
              Arbetsplenum skulle börja kl. 9.00.
            </seg>
          </u>
          <note>
            5 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2008/09:245
          </note>
          <note>
            Interpellation 2008/09:245 Specialfastigheter
          </note>
          <note>
            Interpellationen kommer att besvaras tisdagen den 10 februari
            2009.
          </note>
          <u xml:id="i-7a7dd13ed5694c73-9" who="unknown">
            <seg>
              Skälet till dröjsmålet är andra sedan tidigare inbokade evenemang.
            </seg>
          </u>
          <note>
            Beatrice Ask
          </note>
          <note>
            6 § Svar på interpellation 2008/09:213 om polisen i Värmland
          </note>
          <note type="speaker">
            Anf. 1 Justitieminister BEATRICE ASK (m):
          </note>
          <u xml:id="i-7a7dd13ed5694c73-10" next="i-7a7dd13ed5694c73-13" who="Q297850">
            <seg>
              Herr talman! Ann-Kristine Johansson har frågat mig hur polisens
              långsiktiga förebyggande arbete ska planeras och verkställas när
              resurserna fördelas med sex månaders intervaller samt minskar.
            </seg>
          </u>
          <u xml:id="i-7a7dd13ed5694c73-11" prev="i-7a7dd13ed5694c73-10" who="Q297850">
            <seg>
              Regeringen har i likhet med tidigare regeringar föreslagit en
              årsbudget för polisen som riksdagen sedan har fattat beslut om.
              När det gäller fördelningen av de ekonomiska anslagen har regeringen
              delegerat ansvaret till Rikspolisstyrelsen och ytterst till polismyndigheterna.
              Det är också Rikspolisstyrelsen som utvecklar och preciserar de
              mål för polisverksamheten som regering och riksdag har lagt fast.
              Polismyndigheterna beslutar i frågor om den lokala verksamheten.
              Även denna beslutsordning är densamma som har gällt under tidigare
              regeringar.
            </seg>
          </u>
          <u xml:id="i-7a7dd13ed5694c73-12" prev="i-7a7dd13ed5694c73-10" who="Q297850">
            <seg>
              Under 2007 och 2008 har polisen tillförts en sammanlagd varaktig
              anslagsökning om ca 1,3 miljarder kronor. Denna resursförstärkning
              möjliggör en kraftig ökning av antalet poliser med målet att det
              2010 ska finnas 20 000 poliser. Den utbyggnad av polisens kapacitet
              och den verksamhetsutveckling som pågår sedan några år tillbaka
              ska fortsätta.
            </seg>
          </u>
          <u xml:id="i-7a7dd13ed5694c73-13" prev="i-7a7dd13ed5694c73-10" who="Q297850">
            <seg>
              Regeringen ställer tydliga krav på att fler poliser ska leda
              till ett bättre verksamhetsresultat. Även kraven på en effektiv
              resursanvändning och budgetdisciplin är höga. Jag har därför tagit
              initiativ till en effektivitetsöversyn av polisen. Arbetet bedrivs
              i samarbete mellan Justitiedepartementet och Finansdepartementet.
              Vi vill försäkra oss om att de pengar regeringen har tillfört
              rättsväsendets myndigheter används effektivt. Regeringen kommer
              att återkomma till riksdagen i budgetpropositionen för 2010 och
              närmare redovisa vilka ytterligare resurstillskott och åtgärder
              som krävs.
            </seg>
          </u>
          <note type="speaker">
            Anf. 2 ANN-KRISTINE JOHANSSON (s):
          </note>
          <u xml:id="i-7a7dd13ed5694c73-14" next="i-7a7dd13ed5694c73-22" who="Q3363834">
            <seg>
              Herr talman! Jag tackar justitieministern för svaret. Det är
              bekymmersamt läge för alla polismyndigheter i Sverige, med stora
              underskott som försvårar för den polisiära verksamheten. Jag håller
              med om att det är viktigt att även polisen håller hårt i pengarna
              och har koll på vart de tar vägen. Det är bra att ha krav på effektiv
              resursanvändning och god budgetdisciplin. Det är inget som jag
              säger emot.
            </seg>
          </u>
          <u xml:id="i-7a7dd13ed5694c73-15" prev="i-7a7dd13ed5694c73-14" who="Q3363834">
            <seg>
              I Värmland har polismyndigheten gått igenom ett stålbad. Man
              gjorde hemläxan i slutet av 90-talet. Då sades det upp många civilanställda,
              och man minskade antalet poliser. Nu har de god ekonomi och bra
              koll på verksamheten. De är medvetna om att 2009 blir ett tufft
              år, och bedömningarna är svåra att göra av hur mycket som ska
              sparas i och med att de inte vet mer än sex månader framåt i tiden
              hur mycket de får. Det kan bli så att de från en månad till en
              annan får ytterligare försämrade villkor.
            </seg>
          </u>
          <u xml:id="i-7a7dd13ed5694c73-16" prev="i-7a7dd13ed5694c73-14" who="Q3363834">
            <seg>
              De antog sin verksamhetsplan i dagarna, men osäkerheten är väldigt
              stor. Tack vare Värmlands polismyndighets goda ekonomi kan de
              klara verksamheten i år, men det är mer än en halvering av utbildningsverksamheten,
              samtidigt som vi kräver mer och mer utbildning och fortbildning
              för att möta de nya krav polisen får på sig. Det innebär minskade
              nyanskaffningar av material som bilar och vapen. Likaså där kräver
              vi av polisen att de ska ha bra material för att möta alla de
              nya utmaningarna. Detta skjuts på framtiden, vilket innebär att
              kostnaderna alltid kommer i kapp. Det blir nyanställningsstopp
              både när det gäller polis och när det gäller civilanställda.
            </seg>
          </u>
          <u xml:id="i-7a7dd13ed5694c73-17" prev="i-7a7dd13ed5694c73-14" who="Q3363834">
            <seg>
              Allmänheten, vi politiker, vill se fler poliser på gator och
              torg och inte minst på landsbygden. Den verklighet polisen lever
              med i dag kommer kraftigt att försvåras. Poliser kommer att få
              göra mer av de civilanställdas jobb inne på kontor, och färre
              blir ute på vägarna.
            </seg>
          </u>
          <u xml:id="i-7a7dd13ed5694c73-18" prev="i-7a7dd13ed5694c73-14" who="Q3363834">
            <seg>
              Ni hade som vallöfte, och justitieministern säger det också i
              sitt svar, att det ska finnas 20 000 poliser år 2010. Hur rimmar
              det med den verklighet som polismyndigheterna lever med i dag?
              Hur ska ministern se till att stärka polisens och hela rättsväsendets
              ekonomi så att vi får se fler poliser på gator och torg och på
              landsbygden? Jag är rädd att läget i år kommer att innebära ännu
              färre poliser i Sunne, Munkfors och Årjäng.
            </seg>
          </u>
          <u xml:id="i-7a7dd13ed5694c73-19" prev="i-7a7dd13ed5694c73-14" who="Q3363834">
            <seg>
              Värmlands andel av 20 000 poliser är ca 500. I dag har vi 436
              poliser, och bedömningen är att man inte kommer att nå målet under
              mandatperioden. Man kan kanske klara 450 poliser, om det finns
              pengar till det förstås.
            </seg>
          </u>
          <u xml:id="i-7a7dd13ed5694c73-20" prev="i-7a7dd13ed5694c73-14" who="Q3363834">
            <seg>
              Då blir min fråga till ministern: Hur tänker du här? Ska vi vara
              nöjda i Värmland med att inte nå upp till målet? Är ni nöjda med
              det?
            </seg>
          </u>
          <u xml:id="i-7a7dd13ed5694c73-21" prev="i-7a7dd13ed5694c73-14" who="Q3363834">
            <seg>
              Det är viktigt att det tas itu med alla slags brott så att inte
              de lite mindre viktiga läggs åt sidan för att polisen måste prioritera
              bort dem på grund av att de är för få.
            </seg>
          </u>
          <u xml:id="i-7a7dd13ed5694c73-22" prev="i-7a7dd13ed5694c73-14" who="Q3363834">
            <seg>
              Jag vill ha svar från ministern: Hur ser du på möjligheterna
              att leva upp till målet 20 000 poliser? Hur ska man klara alla
              nya utmaningar och krav som man får på sig?
            </seg>
          </u>
          <note type="speaker">
            Anf. 3 MARIE ENGSTRÖM (v):
          </note>
          <u xml:id="i-7a7dd13ed5694c73-23" next="i-7a7dd13ed5694c73-30" who="Q4946821">
            <seg>
              Herr talman! Jag kommer också från Värmland, det är därför jag
              deltar i debatten. Jag vill tacka Ann-Kristine Johansson för att
              ha skrivit interpellationen och tacka för svaret från justitieministern.
            </seg>
          </u>
          <u xml:id="i-7a7dd13ed5694c73-24" prev="i-7a7dd13ed5694c73-23" who="Q4946821">
            <seg>
              Vi vet att Polismyndigheten i Värmland bland annat valt att prioritera
              arbetet för att motverka ungdomsbrottslighet och även den drogrelaterade
              brottsligheten. Det är två väldigt viktiga områden.
            </seg>
          </u>
          <u xml:id="i-7a7dd13ed5694c73-25" prev="i-7a7dd13ed5694c73-23" who="Q4946821">
            <seg>
              När man jobbar på det här sättet är man väldigt beroende av att
              ha bra planeringsförutsättningar. Det som har hänt i Värmland
              är att man under flera år har jobbat hårt och fått en relativt
              god ekonomi. Man har till och med haft ett skapligt överskott.
              Men så drabbades man av den obehagliga nyheten att dels överskottet
              drogs in, dels budgeten för år 2009 blev mindre än vad man hade
              räknat med. Man hade naturligtvis räknat med att få fortsätta
              med den viktiga verksamhet som man hade påbörjat. Dessutom ligger
              nu en sexmånadersbudget, och hur läget kommer att vara andra halvåret
              2009 vet man egentligen inte i dagsläget.
            </seg>
          </u>
          <u xml:id="i-7a7dd13ed5694c73-26" prev="i-7a7dd13ed5694c73-23" who="Q4946821">
            <seg>
              Det är viktigt, precis som Ann-Kristine Johansson säger, att
              använda resurserna på bästa sätt. Den uppfattningen delar jag.
              Det är naturligtvis viktigt att man jobbar efter de premisserna
              inom polismyndigheten också.
            </seg>
          </u>
          <u xml:id="i-7a7dd13ed5694c73-27" prev="i-7a7dd13ed5694c73-23" who="Q4946821">
            <seg>
              För polisen i Värmland kan detta få en lång rad olika konsekvenser,
              till exempel att man måste minska på utbildningsinsatserna. Man
              måste naturligtvis minska på resurser för materialanskaffning
              eller skjuta det på framtiden. Det kan innebära ett visst anställningsstopp,
              som innebär att polisen kanske måste gå in och utföra arbetsuppgifter
              som annars så kallade civilanställda har tvingats göra, vilket
              i sin tur kan få den effekten att färre poliser syns ute. Jag
              tror att just i ett delvis glest bebyggt län som Värmland är det
              oerhört viktigt att polisen finns ute och att människorna kan
              känna den tryggheten.
            </seg>
          </u>
          <u xml:id="i-7a7dd13ed5694c73-28" prev="i-7a7dd13ed5694c73-23" who="Q4946821">
            <seg>
              Det går naturligtvis att peka på en lång rad effekter av det
              här. Men som helhet tror jag att just planeringsförutsättningarna
              är oerhört viktiga för att få en effektiv organisation. Jag är
              av den uppfattningen att polisen i Värmland jobbar på ett sådant
              sätt att man är en effektiv organisation, och då blir man ju oerhört
              störd när den här typen av förändringar sker.
            </seg>
          </u>
          <u xml:id="i-7a7dd13ed5694c73-29" prev="i-7a7dd13ed5694c73-23" who="Q4946821">
            <seg>
              Det är bra, som ministern i svaret säger, att man gör en effektivitetsöversyn
              av polisens hantering av medel. Det har ändå funnits ett anslagssparande
              tidigare, samtidigt som det har funnits ett besparingskrav på
              de olika polismyndigheterna ute i landet.
            </seg>
          </u>
          <u xml:id="i-7a7dd13ed5694c73-30" prev="i-7a7dd13ed5694c73-23" who="Q4946821">
            <seg>
              Det är väldigt viktigt att justitieministern här ger ett bra
              svar när det gäller den framtida möjligheten för polismyndigheten
              att fortsätta sitt arbete, fortsätta på den inslagna vägen, och
              slippa känna att man måste genomföra omorganisationer och neddragningar.
            </seg>
          </u>
          <note type="speaker">
            Anf. 4 Justitieminister BEATRICE ASK (m):
          </note>
          <u xml:id="i-7a7dd13ed5694c73-31" next="i-7a7dd13ed5694c73-39" who="Q297850">
            <seg>
              Herr talman! Jag vill börja med att säga att jag tycker att det
              är väldigt bra att vi får diskutera de här frågorna.
            </seg>
          </u>
          <u xml:id="i-7a7dd13ed5694c73-32" prev="i-7a7dd13ed5694c73-31" who="Q297850">
            <seg>
              Vid en kraftig expansion i en verksamhet finns det alltid en
              stor risk att pengar läggs jämnt över och att man inte använder
              hela budgeten. Det är det som är bakgrunden till effektivitetsöversynen.
            </seg>
          </u>
          <u xml:id="i-7a7dd13ed5694c73-33" prev="i-7a7dd13ed5694c73-31" who="Q297850">
            <seg>
              Jag är väl medveten om de svårigheter som varje polismyndighet
              i dag har med prognoser och annat. Polismyndigheternas prognoser
              har visat på ett större underskott än Rikspolisstyrelsens prognoser.
              I de dialoger som nu har förts har man närmat sig varandra, så
              nu är det mycket mindre skillnad i uppfattning om var man tror
              att man ska hamna. Vår erfarenhet är att Rikspolisstyrelsen oftast
              landar någorlunda rätt i sina bedömningar, men det är oerhört
              svårt att göra bedömningar i en sådan här komplex verksamhet.
            </seg>
          </u>
          <u xml:id="i-7a7dd13ed5694c73-34" prev="i-7a7dd13ed5694c73-31" who="Q297850">
            <seg>
              Det som interpellanten tar upp i sin interpellation, som jag
              vill säga någonting om först, är detta med sexmånadersbudgeteringen.
              Som jag försökte beskriva i mitt svar är det inget påhitt från
              regeringen, utan det har att göra med att Rikspolisstyrelsen vet
              att förändringarna är så stora och vill se effekterna av det förändringsarbete
              och annat som pågår och därför inte har velat lägga ut medel för
              mer än ett halvår. Jag kan inte bedöma om det är rätt modell,
              men jag förstår den argumentation man har använt. Jag förstår
              också att det kan skapa oro, men det förs hela tiden en dialog
              mellan länspolismästarna och Rikspolisstyrelsen. Man har också
              avstämningstillfällen.
            </seg>
          </u>
          <u xml:id="i-7a7dd13ed5694c73-35" prev="i-7a7dd13ed5694c73-31" who="Q297850">
            <seg>
              Erfarenheten är att några av våra polismyndigheter år efter år
              lyckas gå med överskott, andra alltid med underskott. Sedan är
              det en del som gör hemläxan ordentligt och ibland lyckas visa
              remarkabla resultat. Det man alltid undrar över om man sitter
              i Rikspolisstyrelsen är naturligtvis: Har vi rätt fördelning från
              början? Det blir alltid svårt att i slutet av året säga till myndigheter
              som har pengar kvar att de faktiskt måste användas för att hantera
              de polismyndigheter som uppenbarligen har för lite pengar. Det
              är lite grann den utvecklingen som ligger bakom det som nu händer.
              Och jag har fullt förtroende för att Rikspolisstyrelsen gör sitt
              yttersta.
            </seg>
          </u>
          <u xml:id="i-7a7dd13ed5694c73-36" prev="i-7a7dd13ed5694c73-31" who="Q297850">
            <seg>
              Vi är medvetna om att 2009 är ett stramt år budgetmässigt. Det
              är därför som man får använda anslagskrediter. Men det har att
              göra med effektivitetsöversynen, för innan vi svarar mot alla
              behov vill vi faktiskt veta att allting går rätt till. Det här
              är alltså lite besvärligt.
            </seg>
          </u>
          <u xml:id="i-7a7dd13ed5694c73-37" prev="i-7a7dd13ed5694c73-31" who="Q297850">
            <seg>
              Interpellanten beskriver de konsekvenser för arbetet med verksamhetsplan
              och annat som man får ta i Värmland. Det handlar då om att man
              inte kan hålla alla de fortbildningskurser som man skulle önska.
              Det är alltid tråkigt, jag förstår det, och för ett län som har
              höga ambitioner är det särskilt tråkigt. Man får minska på driftskostnaderna
              ja, så är det i alla verksamheter och minska personalkostnaderna
              genom anställningsstopp för civil personal. Det är de traditionella
              verktyg som man kan använda i en verksamhet, och det är alltid
              tråkigt att behöva göra det. Men det är väl ingen av oss som är
              obekant med att den ekonomiska verkligheten just nu är som den
              är.
            </seg>
          </u>
          <u xml:id="i-7a7dd13ed5694c73-38" prev="i-7a7dd13ed5694c73-31" who="Q297850">
            <seg>
              Däremot är det min uppfattning att man inom polisen inte ska
              behöva säga upp någon typ av personal av ekonomiska skäl, utan
              i så fall ska det vara därför att man har hittat ett bättre sätt
              att arbeta. Till exempel har Värmland ett samarbete med Dalarna
              och med Örebro, tror jag, för att se om man kan hitta samordningsmöjligheter.
              Det kan naturligtvis innebära en och annan förändring.
            </seg>
          </u>
          <u xml:id="i-7a7dd13ed5694c73-39" prev="i-7a7dd13ed5694c73-31" who="Q297850">
            <seg>
              Jag ser det här bekymret, och jag tycker att det är väldigt bra
              att det diskuteras. Men långsiktigt är vi helt klara med målet
              20 000 poliser och en effektivare verksamhet.
            </seg>
          </u>
          <note type="speaker">
            Anf. 5 ANN-KRISTINE JOHANSSON (s):
          </note>
          <u xml:id="i-7a7dd13ed5694c73-40" next="i-7a7dd13ed5694c73-49" who="Q3363834">
            <seg>
              Herr talman! Tack, Beatrice! Jag tycker att det är en bra beskrivning
              av den verklighet som vi lever i. Och just detta med dialoger,
              att polismyndigheterna och Rikspolisstyrelsen har närmat sig varandra,
              är väldigt bra.
            </seg>
          </u>
          <u xml:id="i-7a7dd13ed5694c73-41" prev="i-7a7dd13ed5694c73-40" who="Q3363834">
            <seg>
              Sexmånadersbudget är det som försvårar långsiktigheten för bland
              annat Värmlands polismyndighet. Man har en dialog en gång i månaden.
              Men det kan också innebära att man helt plötsligt en månad får
              mindre resurser att röra sig med, och det kan ju verkligen försvåra
              verksamheten.
            </seg>
          </u>
          <u xml:id="i-7a7dd13ed5694c73-42" prev="i-7a7dd13ed5694c73-40" who="Q3363834">
            <seg>
              Min fråga är: Behövs det inte mer pengar in i hela rättsväsendet,
              och då särskilt till polisen? Det är ju inte bra att man lever
              på krediter. Och precis som Beatrice Ask säger kommer 2009 att
              bli väldigt tufft.
            </seg>
          </u>
          <u xml:id="i-7a7dd13ed5694c73-43" prev="i-7a7dd13ed5694c73-40" who="Q3363834">
            <seg>
              Vi socialdemokrater vill se många fler poliser på gator och torg
              och tillför mer pengar i vår budgetmotion än vad ni i regeringen
              gör de kommande åren. Och vi vill inte se att fler civilanställda
              sägs upp, för de behövs för jobben på kontoren.
            </seg>
          </u>
          <u xml:id="i-7a7dd13ed5694c73-44" prev="i-7a7dd13ed5694c73-40" who="Q3363834">
            <seg>
              Under året kommer Polismyndigheten i Värmland att ta emot ett
              antal aspiranter, som man tack och lov får extra medel för men
              inte till deras utrustning, till exempel vapen, skyddsutrustning
              med mera. Är det tänkt att det ska vara nakna poliser? Kanske
              filmen Nakna polisen nr 3 kan spelas in i Värmland och få kulturstöd
              vem vet?
            </seg>
          </u>
          <u xml:id="i-7a7dd13ed5694c73-45" prev="i-7a7dd13ed5694c73-40" who="Q3363834">
            <seg>
              Ett annat problem som är värt att lyfta är regeringens satsningar.
              Förra året gav ni Säpo mer pengar, vilket är vällovligt. Men dessa
              penningar togs från medel som polismyndigheterna redan hade blivit
              beviljade. 7 miljarder försvann på ett bräde för Värmland. Man
              kan ställa sig frågan om det är klokt.
            </seg>
          </u>
          <u xml:id="i-7a7dd13ed5694c73-46" prev="i-7a7dd13ed5694c73-40" who="Q3363834">
            <seg>
              Nu görs samma sak igen men med satsningen mot den grova organiserade
              brottsligheten. Det är väldigt bra att ni tar itu med den, men
              även här ska en stor del av summan tas från den befintliga polisverksamheten
              ute i länen. Jag frågar mig själv om det inte är lika viktigt
              att verksamheten fungerar i hela landet.
            </seg>
          </u>
          <u xml:id="i-7a7dd13ed5694c73-47" prev="i-7a7dd13ed5694c73-40" who="Q3363834">
            <seg>
              Jag tycker att det är en lite märklig politik som förs här och
              nu. Ni pratar om stärkta resurser och en kraftig ökning av antalet
              poliser med målet 20 000 år 2010. Men verkligheten är något annat,
              Beatrice Ask, med stora underskott för hela rättsväsendet. Risken
              är att tryggheten för folk urholkas och att färre poliser, inte
              fler, ses i framtiden.
            </seg>
          </u>
          <u xml:id="i-7a7dd13ed5694c73-48" prev="i-7a7dd13ed5694c73-40" who="Q3363834">
            <seg>
              Jag bor i ett län med stora avstånd och mycket landsbygd och
              hör dagligdags om oron för tryggheten på landsbygden. Visst måste
              du hålla med om att även om man bor i Munkfors eller Årjäng bör
              man få känna trygghet och veta att polisen finns i närheten.
            </seg>
          </u>
          <u xml:id="i-7a7dd13ed5694c73-49" prev="i-7a7dd13ed5694c73-40" who="Q3363834">
            <seg>
              Polismyndigheterna lever i dag med sexmånadersbudget, åtstramningar
              och besparingar hela tiden, samtidigt som kravet är att man ska
              synas mycket mer ute på gator och torg, vilket jag tror att vi
              alla partier är överens om. Då är frågan om det inte krävs mer
              pengar in i den polisiära verksamheten, så att man inte lever
              på krediter framöver.
            </seg>
          </u>
          <note type="speaker">
            Anf. 6 MARIE ENGSTRÖM (v):
          </note>
          <u xml:id="i-7a7dd13ed5694c73-50" next="i-7a7dd13ed5694c73-53" who="Q4946821">
            <seg>
              Herr talman! Jag tolkar svaret som att justitieministern är väl
              medveten om situationen hos de olika polismyndigheterna ute i
              landet och att hon förstår de problem som den kan medföra, och
              det är bra. Det är ju bra när man har samma karta när man debatterar
              en fråga. Jag tror att vi alla i kammaren förstår att vi just
              nu lever under en extrem ekonomisk situation till följd av både
              lågkonjunktur och oro på finansmarknaden, och det tror jag på
              ett eller annat sätt genomsyrar hela samhället.
            </seg>
          </u>
          <u xml:id="i-7a7dd13ed5694c73-51" prev="i-7a7dd13ed5694c73-50" who="Q4946821">
            <seg>
              Det är väldigt bra att effektivitetsöversynen görs, och det kanske
              jag sade förut också. Det är ju oerhört viktigt att man gör samma
              bedömningar när man ska göra budgetar och så vidare.
            </seg>
          </u>
          <u xml:id="i-7a7dd13ed5694c73-52" prev="i-7a7dd13ed5694c73-50" who="Q4946821">
            <seg>
              Jag förstår att det har varit en hel del problem i dessa frågor
              tidigare, och det kanske det är fortfarande. Det är kanske bland
              annat därför som i detta fall Värmland drabbas så hårt. Jag behöver
              inte upprepa alla effekter, för det har Ann-Kristine Johansson
              redan gjort på ett förtjänstfullt sätt här i talarstolen.
            </seg>
          </u>
          <u xml:id="i-7a7dd13ed5694c73-53" prev="i-7a7dd13ed5694c73-50" who="Q4946821">
            <seg>
              Justitieministern talade om eventuell samordning med Dalarna
              eller Örebro eller att man får se över sitt sätt att jobba. Jag
              skulle ändå vilja fråga justitieministern: När vänder det? När
              kan man fortsätta jobba på det sätt som man påbörjade och fick
              avbryta? Hur ser justitieministern på Värmlandspolisens förutsättningar
              att jobba framgent för att uppnå de mål för polisens arbete som
              man har ställt upp?
            </seg>
          </u>
          <note type="speaker">
            Anf. 7 Justitieminister BEATRICE ASK (m):
          </note>
          <u xml:id="i-7a7dd13ed5694c73-54" next="i-7a7dd13ed5694c73-65" who="Q297850">
            <seg>
              Herr talman! Jag önskar att jag hade mycket mer tid. Nu hinner
              jag inte med allt.
            </seg>
          </u>
          <u xml:id="i-7a7dd13ed5694c73-55" prev="i-7a7dd13ed5694c73-54" who="Q297850">
            <seg>
              Behövs det mer pengar? Ja, det gör det alltid. Däremot tycker
              jag inte att Socialdemokraterna med 155 miljoner plus ska förhäva
              sig. Man tar bara igen där man låg back under tidigare år och
              där alliansregeringen har satsat. Ni har inte heller någon uppgörelse
              med de andra partierna. Dessutom omfattar polisens budget över
              32 miljarder. Hundra miljoner hit eller dit är dessvärre, även
              om det är fruktansvärt mycket pengar, inte särskilt märkvärdigt.
              Nog om det.
            </seg>
          </u>
          <u xml:id="i-7a7dd13ed5694c73-56" prev="i-7a7dd13ed5694c73-54" who="Q297850">
            <seg>
              När det gäller aspiranter och kostnader är jag väl medveten om
              att de måste ha kläder, utrustning och mycket annat. I de underlag
              som Rikspolisstyrelsen gjorde ursprungligen, som låg till grund
              för våra budgetberäkningar, hade man inte tänkt på kringkostnader
              på samma vis, vilket gjorde att de siffror vi fick var för låga.
              Så kan det vara; det får man leva med.
            </seg>
          </u>
          <u xml:id="i-7a7dd13ed5694c73-57" prev="i-7a7dd13ed5694c73-54" who="Q297850">
            <seg>
              Vad gäller GOB är det mycket som kostar. Det gör att vi måste
              ha en effektivitetsöversyn. Har vi en ambition att i princip öka
              antalet poliser med 3 000 under fyra år och vi säger i en satsning
              som gäller den organiserade brottsligheten att vi vill ha 200
              poliser av 20 000 särskilt avdelade och utbildade för att arbeta
              direkt mot organiserad brottslighet blir jag lite förvånad när
              man kommer och säger att man inte kan göra det utan extra pengar.
              Ursäkta? Här kommer en kraftig resursförstärkning. Den måste givetvis
              finansieras och fungera, men nog borde det vara möjligt att hitta
              200 poliser som kan inriktas på detta arbeta.
            </seg>
          </u>
          <u xml:id="i-7a7dd13ed5694c73-58" prev="i-7a7dd13ed5694c73-54" who="Q297850">
            <seg>
              Det finns annat i GOB-satsningen som definitivt kostar. Där får
              vi successivt ut underlag och beräkningar på vad det kan innebära.
            </seg>
          </u>
          <u xml:id="i-7a7dd13ed5694c73-59" prev="i-7a7dd13ed5694c73-54" who="Q297850">
            <seg>
              Detta är dock mycket vanligt och typiskt för alla offentliga
              verksamheter. Så fort man ska göra något eller när någon politiker
              säger något går det aldrig att genomföra om man inte samtidigt
              sätter prislappen och ger extra pengar. Jag är emot den inriktningen.
            </seg>
          </u>
          <u xml:id="i-7a7dd13ed5694c73-60" prev="i-7a7dd13ed5694c73-54" who="Q297850">
            <seg>
              GOB-satsningen är viktig, inte minst i Värmland.
            </seg>
          </u>
          <u xml:id="i-7a7dd13ed5694c73-61" prev="i-7a7dd13ed5694c73-54" who="Q297850">
            <seg>
              När det gäller synliga poliser och Värmland kan jag säga att
              jag inte har varit i Munkfors och Årjäng på mycket länge. Däremot
              har jag varit på en del andra håll, till exempel i Torsby. Där
              har man planerat verksamheten på ett nytt sätt sedan några år
              tillbaka och fått många fler poliser på vägarna med mycket bra
              resultat. Det är ett bra exempel på att förändringar i arbetssättet
              och organisationen kan innebära att man når bättre resultat, inte
              minst när det gäller synlighet.
            </seg>
          </u>
          <u xml:id="i-7a7dd13ed5694c73-62" prev="i-7a7dd13ed5694c73-54" who="Q297850">
            <seg>
              Under många år hade vi en utveckling där fler och fler poliser
              sattes centralt. Det blev mer och mer av administration och mindre
              och mindre av arbete ute bland folk. Det håller vi på att ändra
              på. Jag tror att vi kommer att klara av det och att det kommer
              att bli mycket bra på sikt även i den delen.
            </seg>
          </u>
          <u xml:id="i-7a7dd13ed5694c73-63" prev="i-7a7dd13ed5694c73-54" who="Q297850">
            <seg>
              Värmland får naturligtvis, precis som alla andra, del av de fler
              poliser som blir. Den exakta fördelningen får Rikspolisstyrelsen
              avgöra. Dess prognoser visar dock något annorlunda siffror än
              dem som nämndes här. Vi får hoppas att Rikspolisstyrelsen har
              rätt. Det är klart att Värmland måste få sin del.
            </seg>
          </u>
          <u xml:id="i-7a7dd13ed5694c73-64" prev="i-7a7dd13ed5694c73-54" who="Q297850">
            <seg>
              Jag hoppas att ni som är engagerade i Värmland hjälper mig att
              få Socialdemokraterna att acceptera mer av samverkan med norsk
              polis. Värmland har en hel del arbete i gränstrakterna, och det
              är viktigt. Jag hoppas att ni också hjälper till att se till att
              vi får mer samverkan i glesbygden mellan de olika polismyndigheterna.
              Det finns många bra exempel på hur man över polismyndighetsgränserna
              i ganska avfolkade bygder kan samarbeta och på det sättet få ut
              fler poliser och mer verksamhet till de människor som bor där.
              Det är viktigt.
            </seg>
          </u>
          <u xml:id="i-7a7dd13ed5694c73-65" prev="i-7a7dd13ed5694c73-54" who="Q297850">
            <seg>
              Maries synpunkter är viktiga. I förra inlägget nämndes ungdomskriminaliteten
              och det arbete som pågår mot den. Värmland har gjort mycket bra
              och är ett av de tre län som ligger i topp när det gäller att
              ha bäst resultat.
            </seg>
          </u>
          <note type="speaker">
            Anf. 8 ANN-KRISTINE JOHANSSON (s):
          </note>
          <u xml:id="i-7a7dd13ed5694c73-66" next="i-7a7dd13ed5694c73-74" who="Q3363834">
            <seg>
              Herr talman! Jag håller med justitieministern om att det är bra
              att vi får diskutera dessa frågor och att det är fler än de som
              sitter i justitieutskottet som är engagerade i detta.
            </seg>
          </u>
          <u xml:id="i-7a7dd13ed5694c73-67" prev="i-7a7dd13ed5694c73-66" who="Q3363834">
            <seg>
              Nej, Socialdemokraterna ska inte förhäva sig. Vi har dock lite
              mer pengar i vår budgetmotion än vad regeringen har.
            </seg>
          </u>
          <u xml:id="i-7a7dd13ed5694c73-68" prev="i-7a7dd13ed5694c73-66" who="Q3363834">
            <seg>
              Jag vill också välkomna justitieministern till Värmland. Vi tar
              gärna emot och visar allt det goda arbete man gör där. Värmlands
              polismyndighet har duktiga poliser och en ledning som gör allt
              för att få den att fungera. Med dagens förutsättningar är det
              dock tungt för dem.
            </seg>
          </u>
          <u xml:id="i-7a7dd13ed5694c73-69" prev="i-7a7dd13ed5694c73-66" who="Q3363834">
            <seg>
              Precis som justitieministern jobbar man på ett nytt sätt. Polisen
              syns mycket mer ute. Tyvärr försvåras det i dagens läge.
            </seg>
          </u>
          <u xml:id="i-7a7dd13ed5694c73-70" prev="i-7a7dd13ed5694c73-66" who="Q3363834">
            <seg>
              Poliserna borde få mer uppskattning för sitt jobb i stället för
              besked att styrelse och ledning inte vet om det finns mer pengar
              till lönerna i juli.
            </seg>
          </u>
          <u xml:id="i-7a7dd13ed5694c73-71" prev="i-7a7dd13ed5694c73-66" who="Q3363834">
            <seg>
              Politik handlar om prioriteringar och fördelning av resurser.
              Det är ännu viktigare i en lågkonjunktur då det är verkligt viktigt
              att fundera på var pengarna gör mest nytta. Jag anser att ökade
              resurser till polismyndigheterna ute i landet är högsta prioritet.
            </seg>
          </u>
          <u xml:id="i-7a7dd13ed5694c73-72" prev="i-7a7dd13ed5694c73-66" who="Q3363834">
            <seg>
              Trygghet för folk är viktigt. Man måste kunna lita på att polisen
              finns i hela landet, att brottsutredningar görs grundligt och
              att det tas itu med alla brott och att poliser finns ute i samhället,
              inte minst bland våra ungdomar. För att klara det måste polisen
              få långsiktiga spelregler och veta hur mycket pengar man har att
              röra sig med. Man måste också ges ökade anslag för att kunna utbilda
              och anställa fler och kunna ta hand om aspiranterna på ett klokt
              och bra sätt. Vi vill att de ska känna att polisyrket är viktigt
              och intressant så att de får en bra start på yrkeskarriären.
            </seg>
          </u>
          <u xml:id="i-7a7dd13ed5694c73-73" prev="i-7a7dd13ed5694c73-66" who="Q3363834">
            <seg>
              Det nordiska samarbetet skulle jag gärna vilja återkomma till
              framöver. Jag är engagerad i Nordiska rådet, och dessa frågor
              är viktiga på vår dagordning.
            </seg>
          </u>
          <u xml:id="i-7a7dd13ed5694c73-74" prev="i-7a7dd13ed5694c73-66" who="Q3363834">
            <seg>
              Tack för detta och än en gång välkommen till Värmland, justitieministern!
            </seg>
          </u>
          <note type="speaker">
            Anf. 9 Justitieminister BEATRICE ASK (m):
          </note>
          <u xml:id="i-7a7dd13ed5694c73-75" next="i-7a7dd13ed5694c73-79" who="Q297850">
            <seg>
              Herr talman! Jag delar uppfattningen att Värmlandspolisen gör
              ett bra arbete. Jag tackar också för inbjudan. Jag har varit i
              Värmland många gånger. Jag har också suttit ned med polisstyrelsen
              i Värmland och lyssnat. Kammaren kanske inte vet att jag har sett
              till att polisstyrelserna speglar den politiska verkligheten,
              så polisstyrelsen i Värmland har en lite annan struktur än regeringen.
              Vi hade dock mycket bra diskussioner. Jag har stor respekt för
              den och åker gärna tillbaka och tittar på verksamheten.
            </seg>
          </u>
          <u xml:id="i-7a7dd13ed5694c73-76" prev="i-7a7dd13ed5694c73-75" who="Q297850">
            <seg>
              Nu är det så lyckligt för Värmland att Rikspolisstyrelsen har
              rekryterat förre länspolismästaren i Värmland till den viktiga
              posten som chef för polisenheten om jag inte har helt fel. Blir
              inte Värmlands frågeställningar rätt belysta då kan man undra
              vart vi är på väg.
            </seg>
          </u>
          <u xml:id="i-7a7dd13ed5694c73-77" prev="i-7a7dd13ed5694c73-75" who="Q297850">
            <seg>
              Jag tror att detta är bra eftersom stora delar av Sverige består
              av den typ av bygd där det är långa avstånd och många små orter
              och där människor känner sig utlämnade till grov brottslighet.
              Det måste vi se och inte bara se storstadsbekymren. Det är en
              annan problematik när man kommer ut i bygder där det är långa
              avstånd och annat. Där måste man jobba på ett annat sätt. Det
              finns också speciella problem där när det gäller rekrytering av
              poliser och organisation.
            </seg>
          </u>
          <u xml:id="i-7a7dd13ed5694c73-78" prev="i-7a7dd13ed5694c73-75" who="Q297850">
            <seg>
              Det är därför viktigt att ha denna diskussion levande, och jag
              gör verkligen vad jag kan för att försöka hålla mig informerad.
              Men vi kan, som sagt, hjälpa till att öka insikten i de politiska
              partierna om att man måste samverka över gränser, att vi måste
              kunna tänka nytt och mycket annat.
            </seg>
          </u>
          <u xml:id="i-7a7dd13ed5694c73-79" prev="i-7a7dd13ed5694c73-75" who="Q297850">
            <seg>
              Jag är också glad över stödet för att det behövs mer pengar till
              polisen. Det kommer. Vi har höga ambitioner. Förra mandatperioden
              fick Värmland 33 nya poliser. Denna period lär det enligt prognoserna
              bli åtminstone 56, kanske något fler, vilket är positivt.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2008/09:235 om brott och straff
          </note>
          <note type="speaker">
            Anf. 10 Justitieminister BEATRICE ASK (m):
          </note>
          <u xml:id="i-7a7dd13ed5694c73-80" next="i-7a7dd13ed5694c73-88" who="Q297850">
            <seg>
              Herr talman! Jan Emanuel Johansson har frågat mig vilka initiativ
              jag avser att ta för att komma till rätta med bristen på behandling
              i våra fängelser, för att lösa problemet med överbeläggningen
              på våra anstalter och hur jag avser att agera för att få till
              en helhetsplanering gällande kriminalvården och en fungerande
              samhällsanpassning av de dömda.
            </seg>
          </u>
          <u xml:id="i-7a7dd13ed5694c73-81" prev="i-7a7dd13ed5694c73-80" who="Q297850">
            <seg>
              Regeringen anser att det finns skäl för skärpta straff när det
              gäller grova våldsbrott. Den uppfattningen står på inget vis i
              konflikt med vikten av en helhetssyn på kriminalvårdens innehåll
              och uppgift. Tvärtom finns det skäl att påpeka att behandlingstiderna
              för klienter med en missbruks- eller våldsproblematik ofta är
              långa.
            </seg>
          </u>
          <u xml:id="i-7a7dd13ed5694c73-82" prev="i-7a7dd13ed5694c73-80" who="Q297850">
            <seg>
              Grunden för ett meningsfullt innehåll i verkställigheten är god
              kännedom om de risker, behov och förutsättningar som hänger samman
              med varje enskild klient. Därför måste man redan från början ha
              en individuell verkställighetsplan för alla klienter. Eftersom
              detta inte uppfylls fullt ut i dag och för att understryka vikten
              av att så sker har regeringen gett Kriminalvården i uppdrag att
              redovisa det kvalitetsarbete som bedrivs i fråga om verkställighetsplanering.
            </seg>
          </u>
          <u xml:id="i-7a7dd13ed5694c73-83" prev="i-7a7dd13ed5694c73-80" who="Q297850">
            <seg>
              När det gäller behandling erbjuder Kriminalvården i dag ett flertal
              olika behandlingsprogram avsedda för klienternas olika behov.
              Många deltar varje dag i behandling inom kriminalvården för att
              komma till rätta med kriminalitet och missbruk. Ett löpande utvecklingsarbete
              av brotts- och missbruksprogram pågår. Regeringen har bland annat
              tillfört Kriminalvården medel för att förstärka behandlingen av
              sexualbrottsdömda och dömda för våld i nära relationer.
            </seg>
          </u>
          <u xml:id="i-7a7dd13ed5694c73-84" prev="i-7a7dd13ed5694c73-80" who="Q297850">
            <seg>
              En av de viktigaste åtgärderna för att minska risken för återfall
              i brott är att skapa förutsättningar för dömda att återinträda
              på arbetsmarknaden. Många av de arbetsmarknadspolitiska programmen
              var tidigare inte tillgängliga eller anpassade för kriminalvårdens
              klienter på grund av reglernas utformning. Regeringen har genom
              ändringar i reglerna om nystartsjobb, jobb- och utvecklingsgarantin
              och jobbgarantin för unga säkerställt att också personer som är
              föremål för kriminalvård numera omfattas av dessa arbetsmarknadsåtgärder.
            </seg>
          </u>
          <u xml:id="i-7a7dd13ed5694c73-85" prev="i-7a7dd13ed5694c73-80" who="Q297850">
            <seg>
              Detta har tillsammans med de nya reglerna för utökade möjligheter
              till utslussning, genom bland annat vistelse i halvvägshus och
              utökad frigång, som trädde i kraft 2007 skapat förutsättningar
              för fängelsedömda att redan före tidpunkten för villkorlig frigivning
              påbörja en anställning.
            </seg>
          </u>
          <u xml:id="i-7a7dd13ed5694c73-86" prev="i-7a7dd13ed5694c73-80" who="Q297850">
            <seg>
              Genom en ny förordning från 2007 fick Kriminalvården en egen
              rektorsfunktion för grund- och gymnasieskola och därmed också
              rätt att utfärda betyg. Det innebär att de intagna erbjuds en
              utbildningsverksamhet som är likvärdig mellan anstalterna och
              också likvärdig med det omgivande samhällets kommunala vuxenutbildning.
              En intagen ska därmed utan svårigheter kunna fortsätta redan påbörjade
              studier efter förflyttning till annan anstalt eller efter frigivning,
              vilket man inte kunde tidigare.
            </seg>
          </u>
          <u xml:id="i-7a7dd13ed5694c73-87" prev="i-7a7dd13ed5694c73-80" who="Q297850">
            <seg>
              För att möta ett ökat platsbehov och utveckla innehållet i verkställigheten
              har regeringen tillfört Kriminalvården betydande tillskott de
              senaste åren. Ett stort antal nya platser har öppnats och ännu
              fler kommer att öppnas inom de närmaste åren. Platstillskotten
              har redan nu tillsammans med en stabilisering av tillströmningen
              gett en bättre beläggningssituation på våra anstalter.
            </seg>
          </u>
          <u xml:id="i-7a7dd13ed5694c73-88" prev="i-7a7dd13ed5694c73-80" who="Q297850">
            <seg>
              En rimlig beläggning ger förutsättningar för att bedriva ett
              effektivt återfallsförebyggande arbete i anstalt med meningsfulla
              frigivningsförberedelser. Kriminalvårdens insatser måste kompletteras
              med ett effektivt samarbete med övriga aktörer i samhället. Även
              samarbetet med andra behöver utvecklas och har regeringens stöd.
            </seg>
          </u>
          <note type="speaker">
            Anf. 11 JAN EMANUEL JOHANSSON (s):
          </note>
          <u xml:id="i-7a7dd13ed5694c73-89" next="i-7a7dd13ed5694c73-94" who="Q5886445">
            <seg>
              Herr talman! Jag vill börja med att säga att jag självklart håller
              med om att brottslingar som har begått svåra brott och farliga
              personer ska hållas avskilda från samhället vissa kanske också
              på realiserad livstid.
            </seg>
          </u>
          <u xml:id="i-7a7dd13ed5694c73-90" prev="i-7a7dd13ed5694c73-89" who="Q5886445">
            <seg>
              När jag tog del av justitieministerns svar kom jag att tänka
              på finansministern. Han brukar ofta hänvisa till evidensbaserad
              forskning. Det är ett anslag som jag verkligen uppskattar. Jag
              är övertygad om att justitieministern är engagerad vi har träffats
              och debatterat tidigare och vill väl i frågan. Det jag slås av
              är att man lyfter fram vikten av hårdare, det vill säga längre,
              straff och att man också säger att det på intet sätt går stick
              i stäv med forskning. All evidens säger att under den tid som
              brottslingen är inlåst självklart kan han begå brott inne på anstalten
              är samhället skyddat. Men det som också framgår är den sociala
              smitta som brottslingen utsätts för i fängelse.
            </seg>
          </u>
          <u xml:id="i-7a7dd13ed5694c73-91" prev="i-7a7dd13ed5694c73-89" who="Q5886445">
            <seg>
              Jag kan ge ett exempel. Låt en biltjuv och en haschrökare dela
              cell. Risken är liten att biltjuven tar haschrökaren i kinden
              och säger: Nu får du sluta röka cannabis. Det är dåligt för lungorna
              och du blir dum. Risken är däremot ganska stor att haschrökaren
              lär biltjuven att röka. Så är det inte bara med brottslingar som
              har begått mindre brott utan det är ofta så de stora kriminella
              nätverken utökas och blir än farligare. Det man vet är att det
              längre straffet genererar farligare brottslingar.
            </seg>
          </u>
          <u xml:id="i-7a7dd13ed5694c73-92" prev="i-7a7dd13ed5694c73-89" who="Q5886445">
            <seg>
              Det är inte bara fråga om mer pengar till Kriminalvården utan
              det är också fråga om en vision om och tänket om hur det här ska
              fungera. Vad är det vi vill i förlängningen? Jag blir lite orolig.
              Kanske justitieministern på något sätt har tvingats in i hörnet
              att känna efter för mycket vart opinionen går någonstans. Det
              blir lite trendkänsla att brottslingar ska sättas dit. Vem säger
              emot? Vem skulle säga att brottslingar inte ska sättas dit? Men
              vi måste tänka på hur det ska se ut efteråt. Vad ska straffet
              generera? Vi måste få till den evidensbaserade vården på våra
              anstalter för att de som sitter i fängelse ska komma ut och bli
              delaktiga i samhället, som du också lyfte fram, genom egen försörjning
              och utbildning. Hur stor är risken att de klarar av att ta till
              sig detta?
            </seg>
          </u>
          <u xml:id="i-7a7dd13ed5694c73-93" prev="i-7a7dd13ed5694c73-89" who="Q5886445">
            <seg>
              Sist jag var ute på Storboda och Täbyanstalten bodde folk i garderober.
              På riktigt! Lokaler som var avsedda för garderober har gjorts
              om så att det går att bo i dem. Det är inte bra.
            </seg>
          </u>
          <u xml:id="i-7a7dd13ed5694c73-94" prev="i-7a7dd13ed5694c73-89" who="Q5886445">
            <seg>
              Jag höll mitt förstamajtal på Täbyanstalten. Då var det många
              som berättade om sin vilja att rehabiliteras. Det var människor
              som återfallit gång efter annan i brott, och de kände att det
              kunde bli så igen eftersom de inte fick någon egentlig chans.
              Det här handlar inte om att dalta med brottslingar utan att se
              till så att vanliga människor inte blir utsatta för än grövre
              brott när dessa brottslingar kommer ut igen.
            </seg>
          </u>
          <note type="speaker">
            Anf. 12 Justitieminister BEATRICE ASK (m):
          </note>
          <u xml:id="i-7a7dd13ed5694c73-95" next="i-7a7dd13ed5694c73-105" who="Q297850">
            <seg>
              Herr talman! Jag håller med om att det är bra med evidensbasering.
              Där är Anders Borg och jag helt överens.
            </seg>
          </u>
          <u xml:id="i-7a7dd13ed5694c73-96" prev="i-7a7dd13ed5694c73-95" who="Q297850">
            <seg>
              Låt mig börja med frågan om behandlingsverksamhet. Det stora
              bekymret för Kriminalvården är att det finns ett antal godkända
              beforskade behandlingsprogram, men det är långtifrån så många
              som vi kanske skulle önska. Jag tror att det finns 13 ackrediterade
              nationella brotts- och missbruksprogram i dag, men det är klart
              att behoven är större. Det är ett område där vi måste jobba. Få
              har uppmärksammat att det finns ett internationellt pris i kriminologi
              som Sverige ansvarar för och som varje år samlar 300400 internationella
              forskare inom området kriminologi. Det kommer att bli ett möte
              i år också i Stockholm. Det är otroligt viktigt för att få fram
              bättre kunskap om hela det rättspolitiska området och vad som
              ger effekt.
            </seg>
          </u>
          <u xml:id="i-7a7dd13ed5694c73-97" prev="i-7a7dd13ed5694c73-95" who="Q297850">
            <seg>
              Det finns naturligtvis många frågetecken kring betydelsen av
              längre straff. Jag vill gärna nämna att den här regeringen har
              sett till att börja en kartläggning av hur frivårdens olika program
              fungerar. Om vi vill växla någon gång i framtiden måste vi ändå
              veta hur man ska jobba med nya former och vad som fungerar i den
              delen.
            </seg>
          </u>
          <u xml:id="i-7a7dd13ed5694c73-98" prev="i-7a7dd13ed5694c73-95" who="Q297850">
            <seg>
              Jag ville med tanke på hur interpellationen var skriven ändå
              påpeka att längre straff för grova våldsbrott är något som regeringen
              står för.
            </seg>
          </u>
          <u xml:id="i-7a7dd13ed5694c73-99" prev="i-7a7dd13ed5694c73-95" who="Q297850">
            <seg>
              Sedan kommer vi till innehållet och verksamheten. Svensk kriminalvård
              har uppenbarligen legat för fäfot länge. Vi har många undermåliga
              lokaler, det är trångt och eftersatt och på vissa håll är det
              mer förvaring än verksamhet.
            </seg>
          </u>
          <u xml:id="i-7a7dd13ed5694c73-100" prev="i-7a7dd13ed5694c73-95" who="Q297850">
            <seg>
              Jag tar ansvar för det vi gör nu. Vad vi försöker göra nu är
              att se till att vi får en långsiktig upprustningsplan och se över
              platsbehoven. Det är glädjande att se att det just nu är en bättre
              beläggningssituation, att vi får nya platser och att det finns
              en ambition att försöka se till att vi får bort åtminstone de
              platser som är sämst rustade för att hysa människor.
            </seg>
          </u>
          <u xml:id="i-7a7dd13ed5694c73-101" prev="i-7a7dd13ed5694c73-95" who="Q297850">
            <seg>
              Vi jobbar mycket med innehållet. Det jag har lagt mycket kraft
              på, och tror är viktigt, är möjligheten att komma igen. Det har
              varit så att om man inte har stått till arbetsmarknadens förfogande
              har de flinat åt en när man har kommit till Arbetsförmedlingen.
              Med alla de svårigheter man har när man har suttit inne är det
              den sämsta början.
            </seg>
          </u>
          <u xml:id="i-7a7dd13ed5694c73-102" prev="i-7a7dd13ed5694c73-95" who="Q297850">
            <seg>
              Nu har vi ändrat på reglerna. Det var inte helt enkelt, men nu
              är det så. Vi kan inte kräva att folk ska ha arbetsmarknadserfarenhet
              om vi har låst in dem det är jättebesvärligt. Det har vi ändrat
              på, och man får då det extra stöd som man får i de här programmen
              om man kommer in.
            </seg>
          </u>
          <u xml:id="i-7a7dd13ed5694c73-103" prev="i-7a7dd13ed5694c73-95" who="Q297850">
            <seg>
              Vi har dessutom sett till att Kriminalvårdens ledning och arbetsmarknadens
              myndigheter ska sätta sig ned och resonera för att förstärka de
              aktiviteter som finns. Jag har sagt att jag är beredd att göra
              nästan vad som helst, för den som får en utbildning eller har
              möjlighet att få ett jobb har mycket bättre förutsättningar att
              klara sig efter frigivningen än andra.
            </seg>
          </u>
          <u xml:id="i-7a7dd13ed5694c73-104" prev="i-7a7dd13ed5694c73-95" who="Q297850">
            <seg>
              Det andra som är otroligt viktigt är naturligtvis missbruksproblematiken.
              Där tycker jag att det är bra att vi nu har fått ett Bråresultat
              som visar att intagna som får genomgå behandlingsprogram inom
              kriminalvården lyckas bättre än andra. Man behöver inte vara Einstein
              för att förstå att det är så, men nu har vi det på papper. Det
              gör också att den verksamheten kan få mer stöd.
            </seg>
          </u>
          <u xml:id="i-7a7dd13ed5694c73-105" prev="i-7a7dd13ed5694c73-95" who="Q297850">
            <seg>
              Jag tror att det är otroligt viktigt att jobba med de problem
              som de intagna har och se till att de får bättre förutsättningar
              när det gäller utslussning. Men det övriga samhället måste också
              vakna. Vi har fortfarande en situation där man stämplar människor
              i pannan därför att de har begått brott, och det är ingen bra
              förutsättning om man vill att människor ska få en nystart.
            </seg>
          </u>
          <note type="speaker">
            Anf. 13 JAN EMANUEL JOHANSSON (s):
          </note>
          <u xml:id="i-7a7dd13ed5694c73-106" next="i-7a7dd13ed5694c73-111" who="Q5886445">
            <seg>
              Herr talman! Vi får inte glömma hur det ser ut just nu. Ponera
              att vi höjer straffskalan x procent, och våra fängelser är redan
              nu överfyllda. Det man just nu klarar av bra på våra fängelser
              är att ge internerna svart bälte i institutionalisering; de är
              jättebra på att sitta i fängelse, och de blir också bättre på
              brott. Det är precis motsatsen till vad vi egentligen vill.
            </seg>
          </u>
          <u xml:id="i-7a7dd13ed5694c73-107" prev="i-7a7dd13ed5694c73-106" who="Q5886445">
            <seg>
              När vi pratar om evidensbaserad behandling går det inte att komma
              med någon form av evidens från ett annat land och slänga den lite
              stänkvis på olika anstalter och säga att så här ska vi göra. Det
              behövs en hel del kunskap och satsningar utifrån svenska mått
              mätt och under vilka förhållanden man kan jobba med förbrytarna
              i våra fängelser.
            </seg>
          </u>
          <u xml:id="i-7a7dd13ed5694c73-108" prev="i-7a7dd13ed5694c73-106" who="Q5886445">
            <seg>
              Man kan se på de länder som har mycket längre straff. Det man
              vet är att de som begår grova brott, till exempel mördare, sällan
              tänker så här: Nu ska jag slå ihjäl den här killen, men är det
              värt det när de har höjt straffet med två år på kåken? Nej, det
              hoppar jag nog över. Det är inte riktigt så det fungerar.
            </seg>
          </u>
          <u xml:id="i-7a7dd13ed5694c73-109" prev="i-7a7dd13ed5694c73-106" who="Q5886445">
            <seg>
              Du var inne på det här med att man måste kunna återanpassas till
              arbetsmarknaden under fängelsevistelsen. Där är vi helt överens.
              Du pratade också om att vi nu vet att det är bättre att man får
              någon form av vård än att inte få den alls.
            </seg>
          </u>
          <u xml:id="i-7a7dd13ed5694c73-110" prev="i-7a7dd13ed5694c73-106" who="Q5886445">
            <seg>
              Men det vi också vet är att återfallsfrekvensen, så som den ser
              ut just nu, är katastrofal. Jag kan inte den exakta procentsiffran,
              men där man har följt upp det visar det sig vara riktigt kasst.
              Vi kan inte fortsätta att göra mer av det som vi vet är dåligt.
              Innan vi har en riktigt bra lösning, som ger mer idéer och visioner
              om vad vi ska göra med vår kriminalvård, kan vi inte komma med
              förslag om längre straff. Jag tror att vi slår lite grann mot
              konsekvenserna, att vi producerar mer brottslingar på våra fängelser
              än hederliga skattebetalare.
            </seg>
          </u>
          <u xml:id="i-7a7dd13ed5694c73-111" prev="i-7a7dd13ed5694c73-106" who="Q5886445">
            <seg>
              Jag tror att vi måste få tillbaka fokus på vård och behandling
              och komma bort från fokus på att känna efter vart vinden blåser,
              om man kan få extra väljare om man talar om långa fängelsestraff,
              i stället för att tänka hur vi i realiteten ska skydda vanliga
              människor från att utsättas för brott.
            </seg>
          </u>
          <note type="speaker">
            Anf. 14 Justitieminister BEATRICE ASK (m):
          </note>
          <u xml:id="i-7a7dd13ed5694c73-112" next="i-7a7dd13ed5694c73-120" who="Q297850">
            <seg>
              Herr talman! Höjda straff ger fler intagna, var den första synpunkten.
              Ja, så är det naturligtvis. Därför är det bra att beläggningssituationen
              just nu ser ut som den gör. Men därför är det också nödvändigt
              att bygga ut antalet platser. Man måste också titta på olika typer
              av påföljder. Annars fungerar inte systemet. Regeringen har en
              helhetssyn på detta, och det är viktigt.
            </seg>
          </u>
          <u xml:id="i-7a7dd13ed5694c73-113" prev="i-7a7dd13ed5694c73-112" who="Q297850">
            <seg>
              Sedan kom frågan: Är längre straff av värde? Har vi något bevis
              för att det är bra? Ja, det bevis vi har, som är uppenbart, tog
              Jan Emanuel upp tidigare, nämligen att så länge folk är intagna
              gör de inte så mycket dumt just då. I den meningen fungerar det.
              Men utan den vistelsen finns det heller ingen möjlighet att ge
              dem vare sig missbruksbehandling eller något annat. Om man använder
              tiden på anstalt eller i kriminalvården till behandling och verksamhet
              som kan få människor att komma rätt i livet får man naturligtvis
              bättre resultat.
            </seg>
          </u>
          <u xml:id="i-7a7dd13ed5694c73-114" prev="i-7a7dd13ed5694c73-112" who="Q297850">
            <seg>
              Sedan kan jag inte underlåta att säga jag blev lite förvånad
              över diskussionen om längden att jag inte är någon anhängare av
              våldsamt långa straff. Straffet för mord är i dag tio år eller
              livstid. Normalfallet ska enligt Högsta domstolen vara tio år.
              Vän av ordning vet att man då först ska räkna bort häktningstiden
              och så vidare, och sedan ska vederbörande ut efter två tredjedelar
              av tiden för att utslussningen ska fungera.
            </seg>
          </u>
          <u xml:id="i-7a7dd13ed5694c73-115" prev="i-7a7dd13ed5694c73-112" who="Q297850">
            <seg>
              Det innebär att den som har tagit ihjäl en människa får kanske
              fem eller sex år. Jag förstår och delar den upprördhet som många
              bland allmänheten känner. Om man läser förhörsprotokoll och utredningar
              i en del ärenden där personer har dömts till tio år för mord och
              ser vad de har gjort mot någon annan anser man att det är mer
              än rimligt att de får en kännbar påföljd.
            </seg>
          </u>
          <u xml:id="i-7a7dd13ed5694c73-116" prev="i-7a7dd13ed5694c73-112" who="Q297850">
            <seg>
              Det är skälet till att regeringen kommer att lägga fram förslag
              om en förlängd, tidsbestämd påföljd när det gäller straffet för
              mord, eller livstid, som redan finns i dag. Det är rimligt.
            </seg>
          </u>
          <u xml:id="i-7a7dd13ed5694c73-117" prev="i-7a7dd13ed5694c73-112" who="Q297850">
            <seg>
              Jag tycker inte att man ska ställa det emot allt det som måste
              göras med hela den karta av intagna som vi har och där vi också
              måste få resultat.
            </seg>
          </u>
          <u xml:id="i-7a7dd13ed5694c73-118" prev="i-7a7dd13ed5694c73-112" who="Q297850">
            <seg>
              Då är det glädjande, även om det är långt ifrån en situation
              där vi kan vara nöjda, att vi när det gäller återfallsstatistiken
              ser bättre resultat på senare tid. Vi har bett bland annat Brå
              att ta reda på vad det är som gör att det går lite åt rätt håll,
              för det är klart att man ska satsa på det som fungerar. Jag är
              oerhört angelägen om det. Varenda en som inte återfaller är en
              otrolig vinst, och vi vet i dag att många gör det.
            </seg>
          </u>
          <u xml:id="i-7a7dd13ed5694c73-119" prev="i-7a7dd13ed5694c73-112" who="Q297850">
            <seg>
              Jag tror att det handlar om innehållet och verksamheten, men
              också det hopp som man har som intagen. Om man inte får det stöd,
              den möjlighet och den hjälp man behöver för att kunna få ett vettigt
              jobb minskar ju sannolikheten för att man kommer att leva hederligt.
              Om man inte får kontakter med omvärlden och nya sociala bekantskaper
              ökar risken för återfall, givetvis. Vi måste jobba med de här
              kontakterna och med möjligheten att komma tillbaka till arbete.
              Då tror jag att vi kan få en bättre situation.
            </seg>
          </u>
          <u xml:id="i-7a7dd13ed5694c73-120" prev="i-7a7dd13ed5694c73-112" who="Q297850">
            <seg>
              Jag menar att regeringen gör väldigt mycket mer än tidigare regeringar
              för att åstadkomma detta, och det är jag rätt stolt över.
            </seg>
          </u>
          <note type="speaker">
            Anf. 15 JAN EMANUEL JOHANSSON (s):
          </note>
          <u xml:id="i-7a7dd13ed5694c73-121" next="i-7a7dd13ed5694c73-125" who="Q5886445">
            <seg>
              Herr talman! Jag tänker inte luras att gå tillbaka historiskt
              och säga att vi sossar är mycket bättre än ni moderater. Det vi
              kan konstatera är att kriminalvården har varit kass länge. Den
              har varit kass under perioder av socialdemokratiskt styre, och
              den är kass under borgerligt styre. Men vad som gäller är att
              förändra den. Vi måste se till att brottslingarna slutar att vara
              brottslingar så att våra medborgare kan skyddas.
            </seg>
          </u>
          <u xml:id="i-7a7dd13ed5694c73-122" prev="i-7a7dd13ed5694c73-121" who="Q5886445">
            <seg>
              Jag tror att det blir svårt att hitta någon i den här kammaren
              eller i någon annan kammare som säger att den som mördar någon
              ska ha ett kort straff.
            </seg>
          </u>
          <u xml:id="i-7a7dd13ed5694c73-123" prev="i-7a7dd13ed5694c73-121" who="Q5886445">
            <seg>
              Jag skulle vilja sträcka mig till att säga att om någon mördar
              och ligger i riskzonen att göra det igen ska man resonera om ett
              livstidsstraff. Om man märker att det finns en stor risk att människor
              är farliga när de kommer ut, att samhället återigen kommer att
              bli utsatt på olika sätt och att de kommer att generera lidande,
              kan jag se ett reellt livstidsstraff.
            </seg>
          </u>
          <u xml:id="i-7a7dd13ed5694c73-124" prev="i-7a7dd13ed5694c73-121" who="Q5886445">
            <seg>
              Men man får inte glömma bort alla de personer som sitter i fängelse
              med till exempel missbruksbakgrund. Det går inte att straffa en
              missbrukare och säga: Nu får du ännu mera straff! Du får sitta
              längre på kåken nu! Han är ju knarkare och beroende, och han måste
              få hjälp! Annars kommer han bara att fortsätta att punda och fortsätta
              att begå brott när han kommer ut.
            </seg>
          </u>
          <u xml:id="i-7a7dd13ed5694c73-125" prev="i-7a7dd13ed5694c73-121" who="Q5886445">
            <seg>
              Alla de personer med diagnoser, med neuropsykiatriska dysfunktioner
              av olika slag eller med dubbeldiagnoser som sitter där vi pratar
              om kanske hälften, kanske majoriteten måste medicineras. Vi måste
              ha en vision om hur vi ska få dem tillbaka i samhället. Det finns
              behandlingsmodeller som vi vet fungerar på dem, men de får varken
              medicinering eller det stöd som de behöver. Vi måste ha en vision
              om hur vi ska få bort den sociala smittan på våra fängelser. Vi
              måste ha fokus på hur det ska se ut efteråt. Vi ska inte se till
              att de är bra på att sitta på kåken, utan de ska komma tillbaka
              och bli skattebetalare och hederliga personer.
            </seg>
          </u>
          <note type="speaker">
            Anf. 16 Justitieminister BEATRICE ASK (m):
          </note>
          <u xml:id="i-7a7dd13ed5694c73-126" next="i-7a7dd13ed5694c73-130" who="Q297850">
            <seg>
              Herr talman! Eftersom den senaste argumentationen gällde narkotikaproblematiken
              och personer som har missbruksproblem vill jag börja med att säga
              att vi inte föreslår längre straff för narkotikabrott. Det kommer
              en påföljdsöversyn vad gäller den typen av brott senare. Men vi
              har redan i dag i Sverige väldigt långa straff för narkotikabrott,
              och vi ser väldigt allvarligt på det.
            </seg>
          </u>
          <u xml:id="i-7a7dd13ed5694c73-127" prev="i-7a7dd13ed5694c73-126" who="Q297850">
            <seg>
              När det förs en svepande debatt är det viktigt att konstatera
              att det som vi driver är en skärpning av straffen för grova våldsbrott
              och däribland mord.
            </seg>
          </u>
          <u xml:id="i-7a7dd13ed5694c73-128" prev="i-7a7dd13ed5694c73-126" who="Q297850">
            <seg>
              Jan Emanuel Johansson tar upp någonting som är väldigt centralt,
              nämligen frågan om vad som ska påverka hur allvarligt man ser
              på ett brott och hur påföljden så att säga ska hänga ihop med
              det. Jag delar inte uppfattningen att man när man bestämmer en
              påföljd när man bestämmer hur långt straff någon ska få ska ta
              intryck av om man tror att denna person kommer att göra det igen
              eller inte. Grundprincipen för påföljden i dag är att man dömer
              någon till ett straff som speglar hur allvarligt samhället ser
              på just det brott som har begåtts. Man gör alltså inte någon prognos
              om framtiden, utan man dömer för det som har hänt. Jag tror att
              det är väldigt viktigt att den kopplingen finns.
            </seg>
          </u>
          <u xml:id="i-7a7dd13ed5694c73-129" prev="i-7a7dd13ed5694c73-126" who="Q297850">
            <seg>
              När det gäller den översyn av påföljderna för grova våldsbrott
              som görs har jag bett utredaren att titta särskilt på vad som
              ska vara förmildrande och försvårande omständigheter. Det handlar
              om hur personen i fråga har gått till väga och hur grovt man anser
              att det är. Då kan man göra en stor åtskillnad och säga att det
              var situationen som gjorde att detta hände i stället för att säga
              att det var planerat. Det är en viss skillnad i det. Där tycker
              jag att det är viktigt att vi håller på de grundprinciper som
              vi har. Där har regeringen inte några planer på att göra ändringar.
            </seg>
          </u>
          <u xml:id="i-7a7dd13ed5694c73-130" prev="i-7a7dd13ed5694c73-126" who="Q297850">
            <seg>
              Men när det gäller innehållet i Kriminalvårdens verksamhet delar
              jag uppfattningen att vi behöver göra mer och att vi ska göra
              mer. Det kommer också att presenteras av regeringen.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2008/09:242 om ökade kostnader för
            polisen i Kronoberg vid EU-ordförandeskapet
          </note>
          <note type="speaker">
            Anf. 17 Justitieminister BEATRICE ASK (m):
          </note>
          <u xml:id="i-7a7dd13ed5694c73-131" next="i-7a7dd13ed5694c73-135" who="Q297850">
            <seg>
              Herr talman! Carina Adolfsson Elgestam har frågat mig vilka åtgärder
              jag avser att vidta för att hantera den uppkomna ekonomiska krisen
              inom polisen. Hon har också frågat mig vilka åtgärder jag avser
              att vidta för att de extra kostnader som uppstår i samband med
              Sveriges ordförandeskap i EU inte kommer att belasta de lokala
              polismyndigheterna.
            </seg>
          </u>
          <u xml:id="i-7a7dd13ed5694c73-132" prev="i-7a7dd13ed5694c73-131" who="Q297850">
            <seg>
              Sveriges ordförandeskap i EU under 2009 kommer att ställa särskilda
              krav på de brottsbekämpande myndigheterna. För polisens del innebär
              det bland annat bevakning av ett antal EU-toppmöten. För de polismyndigheter
              som ansvarar för att upprätthålla ordning och säkerhet vid dessa
              möten kan det innebära utökade kostnader. För den händelse att
              ett arrangemang medför betydande kostnader för en enskild polismyndighet
              kan den berörda myndigheten kompenseras för det i efterhand.
            </seg>
          </u>
          <u xml:id="i-7a7dd13ed5694c73-133" prev="i-7a7dd13ed5694c73-131" who="Q297850">
            <seg>
              Inom polisen finns dessutom en nationell förstärkningsorganisation
              som kan bistå polismyndigheterna i samband med förväntade allvarliga
              ordningsstörningar eller sammankomster som till exempel vid ett
              EU-toppmöte. Rikspolisstyrelsen har avsatt särskilda medel för
              att finansiera denna verksamhet. En resursinsats som har godkänts
              av Rikskriminalpolisen och som har genomförts av förstärkningsorganisationen
              är därför kostnadsfri för begärande polismyndighet.
            </seg>
          </u>
          <u xml:id="i-7a7dd13ed5694c73-134" prev="i-7a7dd13ed5694c73-131" who="Q297850">
            <seg>
              När det gäller fördelningen inom polisorganisationen av tilldelade
              resurser har regeringen delegerat det ansvaret till Rikspolisstyrelsen
              och ytterst till polismyndigheterna.
            </seg>
          </u>
          <u xml:id="i-7a7dd13ed5694c73-135" prev="i-7a7dd13ed5694c73-131" who="Q297850">
            <seg>
              För att finansiera polisverksamheten under 2009 visar Rikspolisstyrelsens
              prognos att en utökad anslagskredit är nödvändig. Regeringen gör
              ingen annan bedömning. Vi har därför beviljat polisorganisationen
              en höjd anslagskredit under innevarande år. För 2010 kommer regeringen
              i budgetpropositionen att närmare redovisa vilka ytterligare resurstillskott
              och åtgärder som krävs.
            </seg>
          </u>
          <note type="speaker">
            Anf. 18 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-136" next="i-7a7dd13ed5694c73-140" who="Q3375840">
            <seg>
              Herr talman! Jag vill börja med att säga att vi i sydöstra Sverige
              självklart är väldigt glada över att det ska arrangeras ett ministermöte
              i Växjö och att Eskil Erlandsson får denna möjlighet. Men att
              arrangera ett ministermöte handlar också om väldigt mycket säkerhet.
              Kronobergspolisen är en liten myndighet. Det betyder att man inte
              har så många poliser som man har i en större myndighet, exempelvis
              i Västra Götaland, Stockholm, Skåne och så vidare. Detta påverkar
              polisens budget i Kronoberg.
            </seg>
          </u>
          <u xml:id="i-7a7dd13ed5694c73-137" prev="i-7a7dd13ed5694c73-136" who="Q3375840">
            <seg>
              Att Sverige ska vara ordförande ett halvår under 2009 har vi
              vetat ganska länge. Det förvånar mig att regeringen inte har budgeterat
              detta i förväg. Nu får polismyndigheten leva i en form av osäkerhet
              och vet inte riktigt hur det blir inför 2010.
            </seg>
          </u>
          <u xml:id="i-7a7dd13ed5694c73-138" prev="i-7a7dd13ed5694c73-136" who="Q3375840">
            <seg>
              Ministern säger: För att finansiera polisverksamheten under 2009
              visar Rikspolisstyrelsens prognos att en utökad anslagskredit
              är nödvändig. För mig blir det lite grann som att leva på kredit.
              Och inför 2010 vet man inte riktigt hur det blir. Ministern säger
              i sitt svar att en polismyndighet kan , alltså inte ska , bli
              kompenserad. Det är just detta som jag tycker är väldigt allvarligt,
              och jag funderar ganska mycket över vem det då är som ska betala.
              Blir det någon annan typ av brottsbekämpning som får stå tillbaka
              som man från polismyndighetens sida då inte kommer att hinna med
              eller inte har pengar till?
            </seg>
          </u>
          <u xml:id="i-7a7dd13ed5694c73-139" prev="i-7a7dd13ed5694c73-136" who="Q3375840">
            <seg>
              Jag vet av erfarenhet från tidigare mandatperioder då jag faktiskt
              satt i polisstyrelsen i Kronobergs län att ekonomin under vissa
              förhållanden, när det är vissa händelser under ett år, kan vara
              ganska ansträngd och att det kan vara svårt att få den att gå
              ihop. Därför känner jag en ännu större oro över regeringens sätt
              att hantera ekonomin.
            </seg>
          </u>
          <u xml:id="i-7a7dd13ed5694c73-140" prev="i-7a7dd13ed5694c73-136" who="Q3375840">
            <seg>
              Jag blir också lite orolig över ministerns svar när det gäller
              fördelningen inom polisorganisationen av tilldelade resurser.
              Regeringen har delegerat det ansvaret till Rikspolisstyrelsen
              och ytterst till polismyndigheterna. Men det är ingen form av
              försvar. Under de dagar som vi har ministerråd i Kronoberg kommer
              det att behövas 400500 poliser, och man måste då ta poliser från
              andra distrikt. Det kommer att innebära att det kommer en räkning
              till polisen i Kronoberg. Oavsett hur detta går till är det regeringen
              som lägger fram förslag till budget, och det är riksdagen som
              fastställer den. Därför förstår jag inte riktigt just den skrivningen.
              Ansvaret ligger nämligen ytterst på oss politiker och hur vi fördelar
              budgetmedlen och inte på Rikspolisstyrelsen. Rikspolisstyrelsen
              är ett verktyg när det gäller hur vi fördelar medlen.
            </seg>
          </u>
          <note type="speaker">
            Anf. 19 CARINA HÄGG (s):
          </note>
          <u xml:id="i-7a7dd13ed5694c73-141" next="i-7a7dd13ed5694c73-147" who="Q3374704">
            <seg>
              Herr talman! Jag tackar för att denna diskussion har kommit till
              stånd. Jag tycker att den är oerhört viktig. Det har också varit
              intressant att under förmiddagen lyssna på tidigare interpellanter
              som har argument som har bäring också på detta. Jag har förvånats
              över att vi har en regering som är så nonchalant och tycker att
              man kan driva polisverksamhet på kredit.
            </seg>
          </u>
          <u xml:id="i-7a7dd13ed5694c73-142" prev="i-7a7dd13ed5694c73-141" who="Q3374704">
            <seg>
              På grund av att vi har en ekonomisk och finansiell kris i landet
              och det behövs arbetsmarknadsåtgärder har regeringen när det gäller
              stöd valt receptet att låta företagen få anstånd med att betala
              in sina skatter och avgifter. Det tolkar jag bara som så att säga
              anstånd från regeringen med att komma med riktiga åtgärder.
            </seg>
          </u>
          <u xml:id="i-7a7dd13ed5694c73-143" prev="i-7a7dd13ed5694c73-141" who="Q3374704">
            <seg>
              Men i detta sammanhang har man under lång tid vetat att man har
              ett ordförandeskap framför sig. Vi har många gånger diskuterat
              det utifrån andra utgångspunkter. Vi delar alla uppfattningen
              att det är mycket viktigt. Vi är så glada för att även denna regering
              följer den dagordning som vi socialdemokrater hade, nämligen att
              under ordförandeskapet sprida ut mötena över landet. Jag tycker
              att det är jättekul att vi får ha arrangemang i Jönköpings län,
              ett grannlän till Kronobergs län som Carina Adolfsson Elgestam
              representerar. Men som värd måste vi se till att de som kommer
              till arrangemangen i vårt län kan känna största trygghet. Det
              ska inte finnas några frågetecken för dem. När vi reser och deltar
              i andra länders arrangemang känner vi trygghet. De är goda värdar,
              tar hand om oss och garanterar vår säkerhet. Nu kan inte ens polisen
              själv uttala detta. Vi har hört fackliga företrädare säga att
              de känner oro över hur de ska kunna klara det här arrangemanget.
              Den oron måste vi ta på allvar.
            </seg>
          </u>
          <u xml:id="i-7a7dd13ed5694c73-144" prev="i-7a7dd13ed5694c73-141" who="Q3374704">
            <seg>
              Både S-kvinnor och den socialdemokratiska riksdagsgruppen har
              ställt sig bakom att vi ska arbeta aktivt för att få ett porr-
              och prostitutionsfritt ordförandeskap. Vi tycker att detta är
              viktigt i sig och hade lyft fram det under alla omständigheter,
              men vi hade också trott att vi skulle kunna få uppslutning kring
              det. Vi vet att justitieministern och departementet inte gav förutsättningar
              för detta när man började planera för ordförandeskapet. Poliser
              ute har sagt till mig att de hemskt gärna skulle vilja jobba med
              detta, men de känner inte att de har fått de förutsättningarna.
            </seg>
          </u>
          <u xml:id="i-7a7dd13ed5694c73-145" prev="i-7a7dd13ed5694c73-141" who="Q3374704">
            <seg>
              I ett ansträngt ekonomiskt läge vet vi att sådana här frågor
              lätt prioriteras bort, men tänk vad lite det skulle kosta! Tänk
              vilket jättebra sätt det vore att sälja in Sveriges människo-
              och kvinnosyn och att förklara vad vår sexköpslag står för, hur
              vi ser på kopplingen mellan prostitution och trafficking och vilken
              vikt vi lägger vid detta. Vi skulle mycket lättare kunna driva
              dessa sakfrågor om vi också drev dem aktivt under ordförandeskapet.
            </seg>
          </u>
          <u xml:id="i-7a7dd13ed5694c73-146" prev="i-7a7dd13ed5694c73-141" who="Q3374704">
            <seg>
              Det jag i stället ser är att regeringen skjuter över ansvaret
              för att informera om dessa frågor till Svenska institutet. Där
              ser man det tydligen som en god kompetens för att bedriva detta
              arbete att ha en bakgrund i La Strada, en känd legaliseringsorganisation
              som är verksam i många länder och som, inte så förvånande, har
              sitt säte i Nederländerna.
            </seg>
          </u>
          <u xml:id="i-7a7dd13ed5694c73-147" prev="i-7a7dd13ed5694c73-141" who="Q3374704">
            <seg>
              Den tveksamhet och oro jag har känt över regeringens syn på sexköpslagen
              och kopplingen till trafficking, människohandel för sexuella ändamål,
              förstärks. Jag tycker att det vore bra om vi kunde undanröja den
              oron och tala om att ordförandeskapet i Sverige ska vara porr-
              och prostitutionsfritt och att polisen också ska ha resurser att
              arbeta och verka för detta.
            </seg>
          </u>
          <note type="speaker">
            Anf. 20 KRISTER ÖRNFJÄDER (s):
          </note>
          <u xml:id="i-7a7dd13ed5694c73-148" next="i-7a7dd13ed5694c73-154" who="Q3845415">
            <seg>
              Herr talman! Jag har anmält mig till debatten eftersom jag tidigare
              har ställt en fråga till justitieministern i det här ärendet.
              Jag utgick då i första hand från situationen i Kalmar län. Jag
              har också fått ett svar, och det är detta svar som gör att jag
              nu vill ta tillfället i akt att få några följdfrågor besvarade
              i stället för att ställa en egen interpellation vid ett annat
              tillfälle.
            </seg>
          </u>
          <u xml:id="i-7a7dd13ed5694c73-149" prev="i-7a7dd13ed5694c73-148" who="Q3845415">
            <seg>
              Bakgrunden är att de lokala polismyndigheterna har fått en budget
              endast för första halvåret 2009, vilket ställer till problem ute
              i verksamheterna. Osäkerheten är stor då myndigheterna både måste
              spara och har behov av att nyanställa polisaspiranter för att
              täcka de pensionsavgångar som kommer att ske.
            </seg>
          </u>
          <u xml:id="i-7a7dd13ed5694c73-150" prev="i-7a7dd13ed5694c73-148" who="Q3845415">
            <seg>
              Kalmar län är ett län med stor besöksnäring, vilket får till
              följd att behovet av poliser ökar under sommaren. Det innebär
              även att behovet av vikarier är stort. För 2009 kommer vikariatsanställningarna
              att minska, vilket bland annat leder till sämre service och trygghet
              för de medborgare och de företag som bor respektive verkar i Kalmar
              län.
            </seg>
          </u>
          <u xml:id="i-7a7dd13ed5694c73-151" prev="i-7a7dd13ed5694c73-148" who="Q3845415">
            <seg>
              Än så länge lever polismyndigheterna i stor osäkerhet om hur
              det ekonomiska läget kommer att se ut under andra halvåret 2009.
              Samtidigt vet vi att Sverige under detta andra halvår kommer att
              vara ordförandeland i EU, vilket vi tror kommer att innebära ökade
              kostnader kostnader som det inte kommer att kompenseras för.
            </seg>
          </u>
          <u xml:id="i-7a7dd13ed5694c73-152" prev="i-7a7dd13ed5694c73-148" who="Q3845415">
            <seg>
              Jag ställde då frågan vilka åtgärder som ministern avsåg att
              vidta för att hantera den här ekonomiska situationen, framför
              allt för andra halvåret 2009. Jag fick till svar att när det gäller
              fördelningen av de ekonomiska anslagen har regeringen delegerat
              ansvaret till Rikspolisstyrelsen och ytterst till polismyndigheterna.
              Dock säger man också: För att finansiera polisverksamheten under
              2009 visar Rikspolisstyrelsens prognos att en utökad anslagskredit
              är nödvändig. Regeringen gör ingen annan bedömning. Vi har därför
              beviljat polisorganisationen en höjd anslagskredit under innevarande
              år.
            </seg>
          </u>
          <u xml:id="i-7a7dd13ed5694c73-153" prev="i-7a7dd13ed5694c73-148" who="Q3845415">
            <seg>
              Denna information måste ju ha varit känd för regeringen innan
              vi antog budgeten för 2009. Ändå väljer man att gå den här vägen.
              Skälen till detta kan naturligtvis vara olika, men jag skulle
              gärna vilja fråga ministern: Varför väljer man en sådan här väg
              när man är medveten om situationen? Gör inte en sådan här lösning
              att man skapar ännu större osäkerhet?
            </seg>
          </u>
          <u xml:id="i-7a7dd13ed5694c73-154" prev="i-7a7dd13ed5694c73-148" who="Q3845415">
            <seg>
              I Kalmar län uttrycker man osäkerheten bland annat på så vis
              att man tror och hoppas att regeringen kommer med ett besked före
              februari månads utgång alltså nästa månad för att komma till rätta
              med situationen. Annars ser man bara negativa konsekvenser framför
              sig. Kanske måste man dra in på verksamheter som man egentligen
              inte skulle behöva dra in på, bara för att svaret inte levererades
              förrän 2010.
            </seg>
          </u>
          <note type="speaker">
            Anf. 21 Justitieminister BEATRICE ASK (m):
          </note>
          <u xml:id="i-7a7dd13ed5694c73-155" next="i-7a7dd13ed5694c73-164" who="Q297850">
            <seg>
              Herr talman! Det är många län och många siffror att hålla reda
              på; det är därför jag blir lite förvirrad.
            </seg>
          </u>
          <u xml:id="i-7a7dd13ed5694c73-156" prev="i-7a7dd13ed5694c73-155" who="Q297850">
            <seg>
              Jag börjar med den oro för en liten myndighets EU-kostnader som
              var ursprunget till Carina Adolfsson Elgestams interpellation.
              Att jag säger att polisen kan få ersättning för extrainsatser
              via den centrala förstärkningsresursen beror på att man inte ställer
              ut garantier för att betala vilka kostnader som helst. Om man
              lovar att betala för EU-arrangemang kan man få hur långa listor
              som helst. Det görs en prövning, och det är därför som jag har
              skrivit kan och inte ska. Det är viktigt eftersom det är skattebetalarnas
              pengar man använder.
            </seg>
          </u>
          <u xml:id="i-7a7dd13ed5694c73-157" prev="i-7a7dd13ed5694c73-155" who="Q297850">
            <seg>
              Att man inte har budgeterat för detta beror bland annat på att
              det är först nu i januari vi har fått Rikspolisstyrelsens prognos
              för hur mycket de olika mötena kommer att kosta. Det är först
              nu man har kommit så långt att man kan göra en grovskattning av
              vilka insatser och vilken organisation som kan behövas. Det är
              ett skäl.
            </seg>
          </u>
          <u xml:id="i-7a7dd13ed5694c73-158" prev="i-7a7dd13ed5694c73-155" who="Q297850">
            <seg>
              Ett annat skäl är naturligtvis att det alltid råder osäkerhet.
              Även tidigare regeringar har fått arbeta med att man har kompenserat
              i efterhand. Det är dock ingen som tror att en väldigt liten polismyndighet
              klarar de största toppmötena. Det kan aldrig fungera, utan det
              måste man hantera. Det är klart att man kan önska att man kunde
              veta mer om resultatet innan, men det gör man inte. Då får man
              ta det i efterhand, och det är vi medvetna om.
            </seg>
          </u>
          <u xml:id="i-7a7dd13ed5694c73-159" prev="i-7a7dd13ed5694c73-155" who="Q297850">
            <seg>
              När det gäller polisen i Kalmar finns det samma bekymmer i Kalmar
              som på andra håll med sexmånadersbudgetering och annat, vilket
              vi diskuterat också i en tidigare interpellationsdebatt. Det är
              en modell som Rikspolisstyrelsen har valt av olika skäl som jag
              beskrivit tidigare jag tar inte upp tid med det igen och det har
              sina bekymmer.
            </seg>
          </u>
          <u xml:id="i-7a7dd13ed5694c73-160" prev="i-7a7dd13ed5694c73-155" who="Q297850">
            <seg>
              Vi vet alltså att verksamheten är stram, men vi är också fullt
              klara över att vi över mandatperioden ska fullfölja de mål som
              är utlovade. Det är oerhört centralt.
            </seg>
          </u>
          <u xml:id="i-7a7dd13ed5694c73-161" prev="i-7a7dd13ed5694c73-155" who="Q297850">
            <seg>
              Sedan är det ju inte bara problem i Kalmar. Jag ska dit nästa
              vecka. Man har ett stort, nytt, fint polishus. Nya lokaler innebär
              naturligtvis bra förutsättningar och en effektivare verksamhet.
              Det är en del. Det görs också satsningar och förändringar som
              bär, så att säga, vilket är positivt. Jag kommer säkert att få
              veta mer om de bekymmer man har i Kalmar när jag är på plats.
              Det är så man måste arbeta. Jag tycker att detta är otroligt viktigt,
              men jag har förtroende för att Rikspolisstyrelsen hanterar det.
            </seg>
          </u>
          <u xml:id="i-7a7dd13ed5694c73-162" prev="i-7a7dd13ed5694c73-155" who="Q297850">
            <seg>
              För att återgå till EU-arrangemangen har både Carina Hägg och
              andra varit förvånade över att vi inte har beräknat kostnaden
              för polisinsatserna. Vi har nu fått in Rikspolisstyrelsens bedömning,
              och den ligger för närvarande på 120 miljoner kronor. Hur man
              ska hantera det får vi naturligtvis återkomma till. Det är dock
              ingen som tror att vi kan ha den här typen av stora internationella
              arrangemang med mindre än att det kostar.
            </seg>
          </u>
          <u xml:id="i-7a7dd13ed5694c73-163" prev="i-7a7dd13ed5694c73-155" who="Q297850">
            <seg>
              Samtidigt har alla polismyndigheter i sin budget visst utrymme
              för extraordinära insatser. Det är inte så att man bara kan hålla
              sig till den statistiskt ordinarie verksamheten, utan det finns
              möjligheter också i budgeten. Det måste bedömas utifrån Rikspolisstyrelsens
              horisont.
            </seg>
          </u>
          <u xml:id="i-7a7dd13ed5694c73-164" prev="i-7a7dd13ed5694c73-155" who="Q297850">
            <seg>
              När det gäller de synpunkter som fanns om innehållet och att
              vi ska ha ett prostitutionsfritt EU-ordförandeskap gäller sexköpslagen
              i Sverige. Vi har i det program som vi har lagt upp för vårt ordförandeskapsår
              bland annat en otroligt viktig internationell konferens för att
              få bättre avtal, uppgörelser och beslut i en del frågor som rör
              handelsvägarna för den här bedrövliga verksamheten.
            </seg>
          </u>
          <note type="speaker">
            Anf. 22 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-165" next="i-7a7dd13ed5694c73-174" who="Q3375840">
            <seg>
              Herr talman! Det är ett lite märkligt svar som ministern ger.
              Orsaken till att det står kan skulle vara att man inte kan ge
              några garantier för vilka kostnader som helst. Det kan man förvisso
              ha någon form av förståelse för.
            </seg>
          </u>
          <u xml:id="i-7a7dd13ed5694c73-166" prev="i-7a7dd13ed5694c73-165" who="Q3375840">
            <seg>
              Vi har erfarenhet av att ha varit ordförandeland. De erfarenheterna
              borde man ta till sig. Det är så oerhört tydligt. Därav ökar min
              rädsla för hur ekonomin ska bli i framtiden för polismyndigheterna
              i Sverige.
            </seg>
          </u>
          <u xml:id="i-7a7dd13ed5694c73-167" prev="i-7a7dd13ed5694c73-165" who="Q3375840">
            <seg>
              Det är klart att det kommer att påverka alla polismyndigheter.
              Men de små myndigheterna har mindre marginaler vad gäller att
              flytta pengar inom verksamheter inom polismyndigheten. Det är
              lite grann det som min oro handlar om.
            </seg>
          </u>
          <u xml:id="i-7a7dd13ed5694c73-168" prev="i-7a7dd13ed5694c73-165" who="Q3375840">
            <seg>
              Om man tar specifikt Kronobergspolisen är marginalerna för polisens
              budget så tajt att om Öster går upp i allsvenskan, vilket vi naturligtvis
              hoppas att det gör på sikt, blir det problem för polisens budget
              vad gäller bevakningen.
            </seg>
          </u>
          <u xml:id="i-7a7dd13ed5694c73-169" prev="i-7a7dd13ed5694c73-165" who="Q3375840">
            <seg>
              Kronobergspolisen har erfarenheter efter stormen Gudrun vad gäller
              kostnader och inte minst av hur små marginalerna är om man av
              en händelse får många eftersök under ett flertal dagar och hur
              mycket det påverkar budgeten.
            </seg>
          </u>
          <u xml:id="i-7a7dd13ed5694c73-170" prev="i-7a7dd13ed5694c73-165" who="Q3375840">
            <seg>
              Det är lite grann i relation till detta som jag tänker på hur
              vi påverkas av att vara arrangörer av ett ministerråd. Det handlar
              om att ha kanske 400500 poliser på plats. Det är nästan dubbelt
              så många poliser som finns anställda i myndigheten. På ett eller
              annat sätt kommer det att få konsekvenser.
            </seg>
          </u>
          <u xml:id="i-7a7dd13ed5694c73-171" prev="i-7a7dd13ed5694c73-165" who="Q3375840">
            <seg>
              När ministern säger att man inte haft de budgeterade prognoserna
              från Rikspolisstyrelsen för kostnaderna och hur man skulle arbeta
              med säkerheten under ordförandeskapet blir det lite märkligt.
              Vi har erfarenheten. Man måste från ministerns sida ställa krav
              på att få in prognoserna i tid så att man kan ha med det i sin
              budget.
            </seg>
          </u>
          <u xml:id="i-7a7dd13ed5694c73-172" prev="i-7a7dd13ed5694c73-165" who="Q3375840">
            <seg>
              Det handlar ändå på något sätt om att polismyndigheterna runt
              om i Sverige nu kommer att få leva på kredit. Det gör mig ytterligare
              orolig i perspektivet att vi är inne i en finanskris. Vi vet inte
              hur det kommer att se ut år 2010 och vilka budgetmedel och skattemedel
              vi faktiskt har och då kan sätta in.
            </seg>
          </u>
          <u xml:id="i-7a7dd13ed5694c73-173" prev="i-7a7dd13ed5694c73-165" who="Q3375840">
            <seg>
              Låt mig ta ytterligare en annan faktor som spelar roll. Vi vet
              vad som hände år 2001 när vi var ordförande förra gången angående
              Göteborgskravallerna och de ökade kostnader vi hade där. Vad jag
              har förstått, med den information jag har, har polisen i Västra
              Götaland än i dag konsekvenser av det som hände år 2001.
            </seg>
          </u>
          <u xml:id="i-7a7dd13ed5694c73-174" prev="i-7a7dd13ed5694c73-165" who="Q3375840">
            <seg>
              Det ökar min oro när man inte i förväg har gett polisen något
              som helst anslag och talar om hur det ska bli. Man ska leva på
              kredit och får se hur det blir år 2010.
            </seg>
          </u>
          <note type="speaker">
            Anf. 23 CARINA HÄGG (s):
          </note>
          <u xml:id="i-7a7dd13ed5694c73-175" next="i-7a7dd13ed5694c73-180" who="Q3374704">
            <seg>
              Herr talman! Jag representerar Jönköpings län och är smålänning.
              Vi brukar vara noga med pengarna. Jag kan bara understryka förvåningen
              över att man inte på något sätt har budgeterat kostnaderna i förväg.
            </seg>
          </u>
          <u xml:id="i-7a7dd13ed5694c73-176" prev="i-7a7dd13ed5694c73-175" who="Q3374704">
            <seg>
              Det måste ändå vara så att man kan göra bedömningar utifrån andra
              arrangemang och utifrån vad vi vet förväntas av ett ordförandeland.
              Sedan får man finjustera kostnaderna allteftersom man har mer
              detaljkunskaper. Men visst har man haft möjlighet att bedöma det.
              Det är någonting att sätta frågetecken för att man inte har gjort
              en bedömning av kostnaderna.
            </seg>
          </u>
          <u xml:id="i-7a7dd13ed5694c73-177" prev="i-7a7dd13ed5694c73-175" who="Q3374704">
            <seg>
              Ordförandeskapet är också en viktig möjlighet att komma ut till
              många människor runt om i Sverige och tala om EU och att EU står
              för konkreta frågor. Det är olyckligt om det viktiga arbetet ska
              skymmas av en diskussion om huruvida polisen kan få sin budget
              att gå ihop och vilka konsekvenser det kan få för samhällsmedborgarnas
              möjligheter att få tillgång till polisens resurser efter det att
              Sveriges ordförandeskap är över.
            </seg>
          </u>
          <u xml:id="i-7a7dd13ed5694c73-178" prev="i-7a7dd13ed5694c73-175" who="Q3374704">
            <seg>
              Vi hade fått en positivare bild av Sveriges ordförandeskap och
              EU i Sverige ute bland befolkningen om man hade hanterat den här
              frågan på ett annat sätt från regeringens sida. Jag läser meningen:
              För den händelse att ett arrangemang medför kostnader för en enskild
              polismyndighet kan den berörda myndigheten kompenseras för det
              i efterhand.
            </seg>
          </u>
          <u xml:id="i-7a7dd13ed5694c73-179" prev="i-7a7dd13ed5694c73-175" who="Q3374704">
            <seg>
              Vi har här tidigare under interpellationsdebatten hört uttalas
              frågetecken om den meningen. Det är inte en slump att den är formulerad
              på det sättet när den dessutom kommer från Justitiedepartementet.
              Den är säkert väl avvägd. Om det hade varit självklart att man
              skulle få täckning för de kostnader man har i samband med ordförandeskapet
              och arrangemangen hade den formulerats på ett annat sätt.
            </seg>
          </u>
          <u xml:id="i-7a7dd13ed5694c73-180" prev="i-7a7dd13ed5694c73-175" who="Q3374704">
            <seg>
              Den här meningen skapar ytterligare frågetecken om hur man ska
              finansiera sig under ordförandeskapet bland polismyndigheterna
              men också om vilka konsekvenser det får på lång sikt.
            </seg>
          </u>
          <note type="speaker">
            Anf. 24 KRISTER ÖRNFJÄDER (s):
          </note>
          <u xml:id="i-7a7dd13ed5694c73-181" next="i-7a7dd13ed5694c73-187" who="Q3845415">
            <seg>
              Herr talman! Jag tycker inte att det blev bra med det här upplägget.
              Om det är osäkerhet om exempelvis kostnaderna för polisen under
              EU-ordförandeskapet är det inte bra att låta de gå på löpande
              räkning. Det är som jag uppfattar förslaget.
            </seg>
          </u>
          <u xml:id="i-7a7dd13ed5694c73-182" prev="i-7a7dd13ed5694c73-181" who="Q3845415">
            <seg>
              Det hade varit bättre om man i stället hade avsatt pengar i en
              speciell budget där man i förväg hade sagt: Det här räknar vi
              med att kostnaderna kommer att bli. Det är precis på samma sätt
              som de flesta av oss gör när det handlar om vår privatekonomi.
            </seg>
          </u>
          <u xml:id="i-7a7dd13ed5694c73-183" prev="i-7a7dd13ed5694c73-181" who="Q3845415">
            <seg>
              Ska vi göra en ombyggnation begär vi in ett anbud. Sedan får
              man utifrån det se till att man antingen sparar pengarna eller
              åtminstone skapar ett utrymme i sin ekonomi för att kunna betala
              den kostnaden.
            </seg>
          </u>
          <u xml:id="i-7a7dd13ed5694c73-184" prev="i-7a7dd13ed5694c73-181" who="Q3845415">
            <seg>
              Jag har åtminstone lärt mig att om man bygger någonting med löpande
              kostnader brukar det i slutänden bli väldigt dyrt. Det skapar
              en osäkerhet i familjens ekonomi. På samma sätt uppfattar jag
              att det skapar en osäkerhet i polismyndigheterna när man inte
              vet vad man har att förhålla sig till.
            </seg>
          </u>
          <u xml:id="i-7a7dd13ed5694c73-185" prev="i-7a7dd13ed5694c73-181" who="Q3845415">
            <seg>
              Jag hälsar naturligtvis justitieministern väldigt välkommen till
              Kalmar län. Jag har ingen möjlighet att vara med, men jag kan
              göra några medskick. Det är synpunkter jag har fått med mig från
              polismyndigheten.
            </seg>
          </u>
          <u xml:id="i-7a7dd13ed5694c73-186" prev="i-7a7dd13ed5694c73-181" who="Q3845415">
            <seg>
              Man pekar på osäkerheten som har uppstått. Ministern kan kanske
              klara ut det med dem på plats nästa vecka. Det är ett svårt ekonomiskt
              läge där de uppfattar att de har stora besparingar. Det är svårt
              att hantera situationen när man både ska investera i personal
              och samtidigt spara på kostnader. De ser inte hur de ska klara
              det i slutänden.
            </seg>
          </u>
          <u xml:id="i-7a7dd13ed5694c73-187" prev="i-7a7dd13ed5694c73-181" who="Q3845415">
            <seg>
              Minister har som sagt möjlighet i nästa vecka att ge ett lugnande
              besked så att de kan planera sin verksamhet så att myndigheten
              fungerar.
            </seg>
          </u>
          <note type="speaker">
            Anf. 25 Justitieminister BEATRICE ASK (m):
          </note>
          <u xml:id="i-7a7dd13ed5694c73-188" next="i-7a7dd13ed5694c73-194" who="Q297850">
            <seg>
              Herr talman! Det sades inledningsvis att när man har erfarenheter
              av ett ordförandeskap borde man dra nytta av dem. Det måste man
              självfallet göra, men skillnaderna är väldigt stora. Det har hänt
              mycket i EU. Vi har betydligt fler medlemsländer. Problemen har
              förändrats, och även våra resurser har förändrats. I dag har vi
              till exempel utarbetat metoder som är betydligt mer effektiva,
              vågar jag säga, än vad vi hade vid Göteborgskravallerna.
            </seg>
          </u>
          <u xml:id="i-7a7dd13ed5694c73-189" prev="i-7a7dd13ed5694c73-188" who="Q297850">
            <seg>
              Krister Örnfjäder lyssnade kanske inte på den förra debatten.
              I dag har Rikspolisstyrelsen en förstärkningsorganisation och
              resurser för den. Den kan man begära förstärkning av vid extraordinära
              insatser. Får man förstärkning den vägen är det finansierat för
              den lokala polismyndigheten. Det är en del i bedömningen av kostnaderna.
              Därutöver har man kommit med en vidgad önskan, och den kom in
              under januari. Där finns det en buffert. Det är inte så att man
              inte har tänkt på att saker kan hända. Det finns tvärtom med i
              beräkningen. Det är helt nödvändigt.
            </seg>
          </u>
          <u xml:id="i-7a7dd13ed5694c73-190" prev="i-7a7dd13ed5694c73-188" who="Q297850">
            <seg>
              Eftersom min svarstid är så kort vore det väldigt bra om Krister
              Örnfjäder kunde berätta för Carina Hägg och andra varför det står
              kan. Man kan inte utlova löpande räkning. Det är ingen bra budgetteknik.
              Det måste naturligtvis göras en bedömning. Det ska vara relevant.
              Det är också skälet till att det står så där.
            </seg>
          </u>
          <u xml:id="i-7a7dd13ed5694c73-191" prev="i-7a7dd13ed5694c73-188" who="Q297850">
            <seg>
              Det som dyker upp här i debatten är att vi använder anslagskrediten.
              Jag tror att det också är det som förstärker oron i flera polismyndigheter.
              Varför gör vi det? Det är ingen ny budgetteknik som man använder.
              Det har skett tidigare när man har gjort stora förändringar i
              verksamheter. Samtidigt som man gör en ordentlig genomlysning
              av verksamheten har man ett utrymme som man använder, och man
              är väl medveten om att det faktiskt måste betalas sedan. Det gör
              man för att skapa en viss restriktivitet när det gäller den expansionslusta
              som alltid finns i våra kreativa myndigheter. Vi är väl medvetna
              om det, och jag har tidigare förklarat hur vi har sett på 2009.
              Men det är klart att det skapar en viss osäkerhet.
            </seg>
          </u>
          <u xml:id="i-7a7dd13ed5694c73-192" prev="i-7a7dd13ed5694c73-188" who="Q297850">
            <seg>
              Jag ser fram emot mötet nästa vecka. Jag ska verkligen lyssna
              på hur man resonerar i Kalmar.
            </seg>
          </u>
          <u xml:id="i-7a7dd13ed5694c73-193" prev="i-7a7dd13ed5694c73-188" who="Q297850">
            <seg>
              Som avrundning på den här debatten vill jag gärna säga att man
              möter naturligtvis oro och osäkerhet. Vi vet alla hur det ser
              ut med den finansiella krisen i dag och hur vanligt folk har det
              med sin ekonomi. Man måste börja i en annan ända, det vill säga
              att man tänker på vad det är vi har och hur man använder det bäst.
              Bjuder man in gäster kommer det att få konsekvenser i någon annan
              ända. Det betyder inte att bara för att ni i Kronoberg har förmånen
              att få ha en massa jordbruksministrar på besök ska ni bli av med
              all annan verksamhet. Vi måste arbeta solidariskt med resurserna.
              Det får vi klara av, men det kommer att kosta, och det kommer
              att märkas. Det är klart att det finns något annat som polisen
              inte hinner göra i den stund man arbetar med detta. Samtidigt
              ska man veta att ökad synlighet av poliser och det arbete som
              bedrivs, inte minst för att planera sådan här verksamhet, också
              innebär att man letar fram en del kriminalitet och annat som annars
              kanske inte hade blivit åtgärdad.
            </seg>
          </u>
          <u xml:id="i-7a7dd13ed5694c73-194" prev="i-7a7dd13ed5694c73-188" who="Q297850">
            <seg>
              Jag ser fram emot det här ordförandeskapet. Jag tycker också
              att de diskussioner som vi har är viktiga. Jag tycker att den
              diskussion som förs mellan myndigheterna, Rikspolisstyrelsen och
              regeringen är konstruktiv.
            </seg>
          </u>
          <note type="speaker">
            Anf. 26 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-195" next="i-7a7dd13ed5694c73-199" who="Q3375840">
            <seg>
              Herr talman! Jag blir lite kluven när det gäller det sista som
              ministern säger. Jag får en känsla av att vi ska klara av detta
              solidariskt. Jag skulle kunna tolka det så att myndigheten i Kronoberg
              nog kommer att bli ersatt för de extrautlägg som man kommer att
              få för att bevaka själva ministermötet.
            </seg>
          </u>
          <u xml:id="i-7a7dd13ed5694c73-196" prev="i-7a7dd13ed5694c73-195" who="Q3375840">
            <seg>
              Å andra sidan säger ministern att vi vet att vi har en finanskris,
              att vanligt folk har det svårt ekonomiskt och det är klart att
              finanskrisen kommer att påverka statens budget. Vi har alla redan
              sett hur prognoserna ser ut för framtiden. Därför kvarstår ändå
              min oro.
            </seg>
          </u>
          <u xml:id="i-7a7dd13ed5694c73-197" prev="i-7a7dd13ed5694c73-195" who="Q3375840">
            <seg>
              Jag tycker trots allt att detta att vi inte kan lova något är
              lite märkligt. Vi har vetat i flera år, egentligen ända sedan
              2001, att vi ska bli ordförande igen. Det har alltså funnits anledning
              att planera hur det ska se ut. Vi har vetat att det finns nya
              medlemsländer. Det har inte varit någon hemlighet. Man har alltså
              haft möjlighet att planera detta. Det är lite märkligt att då
              peka med hela handen till våra polismyndigheter och säga: Det
              kommer att arrangeras möten verkställ! Vi får se om vi skickar
              med några pengar.
            </seg>
          </u>
          <u xml:id="i-7a7dd13ed5694c73-198" prev="i-7a7dd13ed5694c73-195" who="Q3375840">
            <seg>
              Jag kan inte låta bli att ta några sekunder i anspråk för att
              berätta om en studieresa i Paraguay som jag nyligen har varit
              på. De har ganska stora problem med sin utbildning. De har mycket
              att göra på den fronten. När vi var på några olika skolbesök berättade
              de för oss att regeringen har fattat beslut om att man ska ha
              bra och god utbildning, men den har glömt att skicka med pengar,
              och därför har de inte råd att anställa lärare.
            </seg>
          </u>
          <u xml:id="i-7a7dd13ed5694c73-199" prev="i-7a7dd13ed5694c73-195" who="Q3375840">
            <seg>
              Vi har det inte likadant i Sverige, men jag kan ändå inte låta
              bli att känna att vi har fattat ett beslut om säkerhet vid ordförandeskapet
              men man har glömt att skicka med pengar. Det blir lite grann att
              leva på kredit.
            </seg>
          </u>
          <note type="speaker">
            Anf. 27 Justitieminister BEATRICE ASK (m):
          </note>
          <u xml:id="i-7a7dd13ed5694c73-200" next="i-7a7dd13ed5694c73-203" who="Q297850">
            <seg>
              Herr talman! Ibland får man en känsla av déjà vu i de här riksdagsdebatterna.
              Jag kommer ihåg de diskussioner jag har haft om kostnaderna och
              de bekymmer man har haft i Göteborg och Östersund. Vi har inte
              ändrat ordningen. Jag inser det. Det finns en del argument som
              skäl för detta. Det är precis så som jag har försökt belysa. Inom
              polisen, med de förstärkningsmöjligheter som finns, har man ändå
              haft frågan på agendan.
            </seg>
          </u>
          <u xml:id="i-7a7dd13ed5694c73-201" prev="i-7a7dd13ed5694c73-200" who="Q297850">
            <seg>
              Ordförandeskapet och budgetering för ordförandeskapet är en betydligt
              vidare fråga. Man kan nog fundera på om pengarna kommer att räcka
              ibland, för det är väldigt dyrbart. När det gäller det arbete
              som vi gör med detta på Justitiedepartementet har jag valt att
              lägga nästan alla möten i Bryssel av det enkla skälet att det
              kostar väldigt mycket om man ska lägga dem i Sverige. Det har
              jag inte gjort av hänsyn till polisens budget utan av hänsyn till
              den allmänna kostnaden för att arrangera möten.
            </seg>
          </u>
          <u xml:id="i-7a7dd13ed5694c73-202" prev="i-7a7dd13ed5694c73-200" who="Q297850">
            <seg>
              Vi ska ha ett stort informellt möte med Europas justitie- och
              inrikesministrar i Sverige i juli. Det kommer att ligga i Stockholm.
              Det är klart att jag jättegärna hade velat ha det i Sveg. Det
              hade möjligen varit svårt med förläggningen, kan jag erkänna,
              men det är klart att det hade varit härligt att få ha det långt
              ute i landet. Men i så fall hade det blivit betydligt svårare
              och betydligt dyrare. Det här är aspekter som man hela tiden måste
              ha med i hanteringen.
            </seg>
          </u>
          <u xml:id="i-7a7dd13ed5694c73-203" prev="i-7a7dd13ed5694c73-200" who="Q297850">
            <seg>
              Jag har respekt för att man funderar över det hela ute i myndigheterna,
              men jag vill också understryka, och det är väl därför det blir
              lite dubbeltydigt, att i grunden måste ansvaret för planeringen
              ligga lokalt. Sedan finns det en förstärkningsmöjlighet. Vi har
              nu fått in synpunkter från Rikspolisstyrelsen om hur de bedömer
              kostnaderna för de arrangemang som nu är planerade. Visst kan
              man göra mycket på förhand, men ni vet hur det är med prognoser,
              de stämmer inte alltid med verkligheten. Man måste faktiskt veta
              vilka möten man ska ha, var man ska ha dem och vad de kommer att
              kräva innan man egentligen har kartan på bordet.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2008/09:221 om sex- och samlevnadsundervisning
          </note>
          <note type="speaker">
            Anf. 28 Statsrådet LARS LEIJONBORG (fp):
          </note>
          <u xml:id="i-7a7dd13ed5694c73-204" next="i-7a7dd13ed5694c73-210" who="Q946818">
            <seg>
              Herr talman! Désirée Pethrus Engström har frågat utbildningsministern
              om vilka åtgärder han är beredd att vidta för att säkerställa
              att lärare besitter den kunskap som krävs för att undervisa i
              sex och samlevnad och hur ministern ser på möjligheten att komplettera
              den traditionella sex- och samlevnadsundervisningen med hjälp
              utifrån i form av barnmorskor.
            </seg>
          </u>
          <u xml:id="i-7a7dd13ed5694c73-205" prev="i-7a7dd13ed5694c73-204" who="Q946818">
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-7a7dd13ed5694c73-206" prev="i-7a7dd13ed5694c73-204" who="Q946818">
            <seg>
              Jag delar Désirée Pethrus Engströms åsikt att elever i grund-
              och gymnasieskolan har rätt till en sex- och samlevnadsundervisning
              värd namnet. Innehållet i och utformningen av lärarutbildningen
              spelar en viktig roll när det gäller att skapa förutsättningar
              för en sex- och samlevnadsundervisning av god kvalitet i grund-
              och gymnasieskolan.
            </seg>
          </u>
          <u xml:id="i-7a7dd13ed5694c73-207" prev="i-7a7dd13ed5694c73-204" who="Q946818">
            <seg>
              Det finns många önskemål om vad som ska vara obligatoriska inslag
              i lärarutbildningen. Det är dock angeläget att vara återhållsam
              med detaljregleringen. Ett av regeringens mål för den högre utbildningen
              är starka och självständiga lärosäten med stor integritet. Den
              politiska detaljstyrningen av lärosätenas verksamhet och organisation
              ska minska.
            </seg>
          </u>
          <u xml:id="i-7a7dd13ed5694c73-208" prev="i-7a7dd13ed5694c73-204" who="Q946818">
            <seg>
              Den närmare bedömningen av vilka kurser som ska ingå i lärarutbildningen
              och innehållet i dessa bör göras av våra lärosäten. Det är där
              kompetensen finns för att avgöra vad lärarutbildningen i detalj
              ska innehålla för att en student ska uppnå de mål i examensbeskrivningen
              som regeringen fattar beslut om.
            </seg>
          </u>
          <u xml:id="i-7a7dd13ed5694c73-209" prev="i-7a7dd13ed5694c73-204" who="Q946818">
            <seg>
              Frågor om sex och samlevnad är inte något skolan ensam kan hantera.
              Här har också föräldrar ett stort ansvar för att förmedla sunda
              värderingar till sina barn. Skolans uppgift är dock att utifrån
              sitt värdegrunds- och kunskapsuppdrag ge alla elever, oavsett
              kön, etnisk tillhörighet, religion eller annan trosuppfattning,
              sexuell läggning eller funktionshinder, kunskaper och möjligheter
              att diskutera frågor och värderingar om sex och samlevnad. Mot
              bakgrund av bland annat detta gav regeringen i juni 2008 Myndigheten
              för skolutveckling (numera Skolverket) i uppdrag att bland annat
              erbjuda personal i grund- och gymnasieskolan fortbildning i sex-
              och samlevnadsundervisning.
            </seg>
          </u>
          <u xml:id="i-7a7dd13ed5694c73-210" prev="i-7a7dd13ed5694c73-204" who="Q946818">
            <seg>
              Det finns en tydlig ansvarsfördelning mellan stat och kommun.
              Riksdag och regering beslutar om de nationella målen och riktlinjerna
              i skollag och läroplaner. Skolhuvudmännen organiserar verksamheten
              utifrån lokala förutsättningar så att nationella mål kan uppfyllas.
              Det är sedan lärarnas ansvar att välja arbetssätt och metoder.
              Enligt det utrymme som finns inom ramen för läroplanerna och kurs-
              och ämnesplanerna i grund- och gymnasieskolan finns redan i dag
              möjligheten att ta hjälp av andra yrkeskategorier i sex- och samlevnadsundervisningen.
            </seg>
          </u>
          <note type="speaker">
            Anf. 29 DÉSIRÉE PETHRUS ENGSTRÖM (kd):
          </note>
          <u xml:id="i-7a7dd13ed5694c73-211" who="unknown">
            <seg>
              Herr talman! Jag vill tacka statsrådet Leijonborg för att han
              har tagit sig hit för att svara på min interpellation här i dag.
              Den handlar om att vi måste få in sex och samlevnad som ett ämne
              inom lärarutbildningen. Jag är naturligtvis inte helt nöjd med
              svaret, och jag ska lite grann utveckla varför.
            </seg>
          </u>
          <u xml:id="i-7a7dd13ed5694c73-212" who="unknown">
            <seg>
              Sex- och samlevnadsundervisningen för skolungdomar är till stora
              delar undermålig i dag. Många tror att ungdomar vet och kan det
              mesta, men det har visat sig vara helt fel. I en artikelserie
              som Dagens Nyheter hade 2007 visade det sig att många ungdomar
              saknar de mest basala kunskaper. Dels beror det på bristfällig
              information, dels på att lärarna inte har tillräckliga kunskaper
              och helt enkelt inte heller är uppdaterade på området.
            </seg>
          </u>
          <u xml:id="i-7a7dd13ed5694c73-213" who="unknown">
            <seg>
              Samtidigt som vi lever i ett upplyst samhälle fortsätter könssjukdomar
              och tonårsaborter att öka i landet. Detta är en som jag menar
              viktig indikator på att nuvarande sexualupplysning inte fungerar.
            </seg>
          </u>
          <u xml:id="i-7a7dd13ed5694c73-214" who="unknown">
            <seg>
              Sex- och samlevnadsundervisning är ett viktigt skolämne. För
              att kunna undervisa i det krävs det kunskap. Vi har exempelvis
              detta med HPV humant papillomvirus som diskuteras nu i och med
              att den man som upptäckte att det orsakar livmoderhalscancer nyligen
              fick Nobelpriset. Nu finns det ett vaccin som till stora delar
              kan skydda mot den cancerformen. Men det är inte alla som vet
              att det är killen som bär på smittan. Det är tjejerna som måste
              veta om risken att få den överförd via sexuella kontakter, och
              de måste gå och kontrollera sig på gyntester med regelbundenhet
              för att upptäcka den här formen av cancer. Då kan de också komplettera
              med det vaccin som har upptäckts.
            </seg>
          </u>
          <u xml:id="i-7a7dd13ed5694c73-215" who="unknown">
            <seg>
              En kvinna dör varannan dag därför att vi kan för lite om det
              här. Det är inte rimligt. Är det läkemedelsbolagen som ska ha
              patent på information och på att ge saklig information, eller
              är det skolan och undervisningen? Jag föredrar det sistnämnda.
            </seg>
          </u>
          <u xml:id="i-7a7dd13ed5694c73-216" who="unknown">
            <seg>
              Den 3 december förra året kom den statliga utredning som heter
              En hållbar lärarutbildning . I den fanns det dessvärre ingenting
              om behovet av att i lärarnas utbildning ta in kunskap om sex och
              samlevnad. Många hade hoppats på att det skulle bli en obligatorisk
              del i lärarutbildningen, men dessvärre fanns det inte något sådant
              förslag. Det har varit obligatoriskt att undervisa i frågorna
              om sex och samlevnad i över 50 år i Sverige, men det finns inget
              obligatorium vad gäller kunskapsinhämtning för lärarna. Enligt
              en undersökning som RFSU har gjort nyligen är det bara 6 procent
              av lärarstudenterna som har genomgått någon form av utbildning
              i sex och samlevnad.
            </seg>
          </u>
          <u xml:id="i-7a7dd13ed5694c73-217" who="unknown">
            <seg>
              Jag förstår att statsrådet svarar att det finns många förslag
              på området som ska in i lärarutbildningen. Man tycker att det
              är de olika lärosätena själva som ska göra bedömningen av vad
              som ska in. Men jag tror inte att detta är riktigt hållbart i
              dagens Sverige. Jag tror inte att det räcker med de frivilliga
              kurser som Skolverket nu ska erbjuda.
            </seg>
          </u>
          <u xml:id="i-7a7dd13ed5694c73-218" who="unknown">
            <seg>
              Statsrådet svarar slutligen att föräldrarna har en viktig uppgift
              i att förmedla sunda värderingar till sina barn. Och visst alla
              vi som är föräldrar till barn, tonåringar och ungdomar har ett
              jättestort ansvar. Vi ska tala om relationer och hur man skyddar
              sig på olika sätt. Men det krävs särskild kunskap och kompetens
              när det gäller HPV-virus, hiv/aids och könssjukdomar.
            </seg>
          </u>
          <u xml:id="i-7a7dd13ed5694c73-219" who="unknown">
            <seg>
              Jag återkommer i mitt nästa inlägg lite mer till just detta om
              att ta in kompletterande aktörer till undervisningen. Men jag
              tror att det viktigaste ändå är att vi får ett obligatorium i
              lärarutbildningen. Det är förstås det jag skulle vilja få igenom
              med interpellationen.
            </seg>
          </u>
          <note type="speaker">
            Anf. 30 CARINA HÄGG (s):
          </note>
          <u xml:id="i-7a7dd13ed5694c73-220" next="i-7a7dd13ed5694c73-227" who="Q3374704">
            <seg>
              Herr talman! Jag delar interpellantens uppfattning; det är viktigt
              att man på de lokala skolorna kan ta in kompetens utifrån. Jag
              vet också att så sker ibland. Man tar in barnmorskor, man samverkar
              med ungdomsmottagningar och man tar in HBT-kompetens. Men det
              är mycket upp till den enskilda läraren och rektorn att engagera
              sig och ta ansvar för detta. Därför ser det så olika ut.
            </seg>
          </u>
          <u xml:id="i-7a7dd13ed5694c73-221" prev="i-7a7dd13ed5694c73-220" who="Q3374704">
            <seg>
              Sex- och samlevnadsundervisningen blev obligatorisk redan 1955.
              I takt med att världens och ungdomarnas tillvaro har blivit alltmer
              komplex har också behovet ökat av en välfungerande, fördomsfri
              och kunskapsbaserad sex- och samlevnadsundervisning fri från heteronormativitet
              och stereotyper. Men ännu i dag är kvaliteten på skolans sex-
              och samlevnadsundervisning mycket ojämn. Det råder inte likvärdiga
              nationella förhållanden. Jag är orolig för att den ekonomiska
              situation som kommunerna står inför kommer att göra att de drar
              sig ytterligare för att ta in bra kompetens utifrån. De kanske
              minskar fortbildningen. Jag noterar att i Kompetenslyftet, som
              regeringen satsade på för skolorna och lärarna, fanns inte sex-
              och samlevnadsundervisningen med trots att vi redan då visste
              att det fanns ett stort behov.
            </seg>
          </u>
          <u xml:id="i-7a7dd13ed5694c73-222" prev="i-7a7dd13ed5694c73-220" who="Q3374704">
            <seg>
              Statsrådet Leijonborg talar om detaljreglering. Jag tycker inte
              att det är detaljreglering att se till att barn och ungdomar får
              en likvärdig undervisning och att de över huvud taget får undervisning
              i detta så viktiga ämne. Det är viktigt för att de ska kunna förhålla
              sig till det motsatta könet, i en samlevnadssituation men också
              för att de ska kunna orientera sig generellt i hur vi ser på de
              här viktiga frågorna i samhället. Det handlar också om att kunna
              skydda sig från smittosamma sjukdomar.
            </seg>
          </u>
          <u xml:id="i-7a7dd13ed5694c73-223" prev="i-7a7dd13ed5694c73-220" who="Q3374704">
            <seg>
              Vi vet samtidigt att det har blivit ännu svårare på grund av
              att vi har friskolor där man har olika inställning till det här
              ämnet. Den debatt jag startade under sommaren om oskuldsmyten
              visar att det finns problem inte bara i hälso- och sjukvården
              utan också ute i skolorna. Unga tjejer vet fortfarande inte hur
              de själva är konstruerade fysiskt och hur de fungerar. Det vet
              inte de unga killarna heller.
            </seg>
          </u>
          <u xml:id="i-7a7dd13ed5694c73-224" prev="i-7a7dd13ed5694c73-220" who="Q3374704">
            <seg>
              Luckorna visar att det finns anledning att fundera på hur man
              ska kunna hantera det. Därför tror jag inte att detta är något
              som handlar om detaljreglering. Jag har själv talat med företrädare
              för läroanstalter om de här frågorna och har insett att det inte
              hjälper med dialog. Det blir inte bättre. Det måste till något
              ytterligare. Det har visat sig att vi har tömt ut vägen att tala
              med frivillighet. Den är prövad. Jag tyckte att den skulle prövas,
              men nu är vi vid en punkt då det måste hända någonting från regeringens
              sida. Vad jag har förstått kom inte detta med i skollagstiftningen.
              Därför har statsrådet här som representant för regeringen i dess
              helhet ett stort ansvar för att se till att barn och ungdomar
              får en undervisning.
            </seg>
          </u>
          <u xml:id="i-7a7dd13ed5694c73-225" prev="i-7a7dd13ed5694c73-220" who="Q3374704">
            <seg>
              Jag tror också att man måste göra en ny sexualvaneundersökning.
              Den vi har nu har många år på nacken. Det har hänt mycket sedan
              dess, så i dag vet vi inte fullt ut hur ungdomars sexualvanor
              ser ut och vilka attityder och föreställningar de har. Vi behöver
              bra kunskap, men vi behöver först och främst se till att ungdomar
              får den undervisning som lagen egentligen ger dem rätt till men
              som de i dag inte får på ett likvärdigt sätt.
            </seg>
          </u>
          <u xml:id="i-7a7dd13ed5694c73-226" prev="i-7a7dd13ed5694c73-220" who="Q3374704">
            <seg>
              De här frågorna får gärna en styvmoderlig behandling fast det
              här är ett ämne som det är väldigt svårt att undervisa i. Jag
              tycker att det borde kunna bli ett annorlunda svar och en annorlunda
              argumentation i nästa inlägg, för jag har uppfattat att det här
              är ett område som Folkpartiet har haft ett långvarigt engagemang
              i. Då krävs det att man i regeringsställning visar att den politik
              man uttalat i opposition också leder till något konkret i regeringsställning.
            </seg>
          </u>
          <u xml:id="i-7a7dd13ed5694c73-227" prev="i-7a7dd13ed5694c73-220" who="Q3374704">
            <seg>
              Vi vet faktiskt, från RFSU:s undersökning, hur det ser ut. Det
              var 6 procent av lärarna som får någon undervisning på lärosätena
              i sin utbildning till att kunna gå ut och undervisa eleverna,
              och det är ganska mycket av udda kurser och kanske inte grundkunskaperna
              som man dessutom läser.
            </seg>
          </u>
          <note type="speaker">
            Anf. 31 Statsrådet LARS LEIJONBORG (fp):
          </note>
          <u xml:id="i-7a7dd13ed5694c73-228" next="i-7a7dd13ed5694c73-235" who="Q946818">
            <seg>
              Herr talman! Vi är både överens och inte överens, och jag ska
              försöka klargöra på vilka punkter vi är överens och inte överens.
            </seg>
          </u>
          <u xml:id="i-7a7dd13ed5694c73-229" prev="i-7a7dd13ed5694c73-228" who="Q946818">
            <seg>
              Vi är naturligtvis överens om sex- och samlevnadsundervisningens
              betydelse. Som har nämnts här är detta viktiga frågor för individer
              och även för hela samhället. Undervisningen i sex och samlevnad
              är obligatorisk. Eleverna har rätt till detta.
            </seg>
          </u>
          <u xml:id="i-7a7dd13ed5694c73-230" prev="i-7a7dd13ed5694c73-228" who="Q946818">
            <seg>
              Désirée Pethrus Engström använde vid två tillfällen ordet ämne,
              och jag tror att det är här vår åsiktsskillnad finns. Engelska
              är ett ämne. Matematik är ett ämne. Svenska är ett ämne. Sex och
              samlevnad är ett moment. När man säger att bara 6 procent av lärarna
              får undervisning låter det ju väldigt lite, men det är ju inte
              självklart ett problem, därför att det kommer inte att vara 6
              procent eller mer av skolans undervisningstid som ägnas åt sex
              och samlevnad.
            </seg>
          </u>
          <u xml:id="i-7a7dd13ed5694c73-231" prev="i-7a7dd13ed5694c73-228" who="Q946818">
            <seg>
              Det vi reglerar i läroplanen är sådana saker som att alla ska
              kunna läsa och skriva och att alla ska kunna räkna. Jag tror att
              det är väldigt viktigt att vi ser till att baskunskaperna verkligen
              finns där.
            </seg>
          </u>
          <u xml:id="i-7a7dd13ed5694c73-232" prev="i-7a7dd13ed5694c73-228" who="Q946818">
            <seg>
              Det är precis som Désirée Pethrus Engström säger: Vi har väldigt
              många debatter här i kammaren om sådant som är angeläget att lära
              sig i skolan. Vi ska ha mer genderinsikter, vi ska ha mer trafikvett,
              vi ska ha bra tandhygien och vi ska ha undervisning om sex och
              samlevnad. Det är faktiskt ett ansvar för oss som politiker att
              se till att önskemålen inte blir så stora att slutresultatet blir
              att ingen vet någonting om någonting, så att säga. Vi måste ha
              kraft att prioritera. Men det är också helt klart att sex- och
              samlevnadsundervisning ska rymmas inom de 100 procent som står
              till förfogande, och då har jag som ansvarig för lärarutbildningen
              ett ansvar för att skolan har den kompetens som krävs.
            </seg>
          </u>
          <u xml:id="i-7a7dd13ed5694c73-233" prev="i-7a7dd13ed5694c73-228" who="Q946818">
            <seg>
              Vi menar att den kompetensen i huvudsak finns genom dem som har
              gått igenom undervisningen i lärarutbildningen, genom dem som
              har fått den vidareutbildning som Skolverket nu har ansvar för
              att erbjuda och genom att man tar in extern kompetens, till exempel
              barnmorskor, vilket ju inte är helt ovanligt. Det förekommer ju
              redan.
            </seg>
          </u>
          <u xml:id="i-7a7dd13ed5694c73-234" prev="i-7a7dd13ed5694c73-228" who="Q946818">
            <seg>
              Vi kommer i den proposition som vi lägger fram med anledning
              av Lärarutbildningsutredningen att klargöra vår syn på sex- och
              samlevnadsundervisningens betydelse. Det kommer inte att bli ett
              skolämne i någon av de reformer min kollega Jan Björklund gör.
              Det kommer inte heller att så att säga bli ett ämne i lärarutbildningen.
              Men vi ska se till att det i lärarutbildningen får utrymme. Vi
              ska klargöra, ska jag säga, för de högskolor som bedriver lärarutbildning,
              vår syn på vikten av sex- och samlevnadsundervisning.
            </seg>
          </u>
          <u xml:id="i-7a7dd13ed5694c73-235" prev="i-7a7dd13ed5694c73-228" who="Q946818">
            <seg>
              Vi följer detta kontinuerligt, och som sagt: Statsrådet Björklund
              har redan gett ett särskilt uppdrag, det som nu ligger i Skolverket,
              att se till att det finns ett utbud av vidareutbildning på det
              här området.
            </seg>
          </u>
          <note type="speaker">
            Anf. 32 DÉSIRÉE PETHRUS ENGSTRÖM (kd):
          </note>
          <u xml:id="i-7a7dd13ed5694c73-236" who="unknown">
            <seg>
              Herr talman! Jag förstår att baskunskaperna naturligtvis är det
              absolut viktigaste, men det här är också en väldigt viktig fråga,
              och vi måste göra någonting. Vi kan inte bara nonchalera läget
              som det ser ut i dag och de brister som finns. Det är viktigt
              att regeringen tar tag i det, och det är bra, det som Lars Leijonborg
              säger här, nämligen att man ska göra insatser. Frågan är om inte
              det är sådant som man har gjort tidigare. Det blir intressant
              att se i framtiden om det kommer att hända någonting.
            </seg>
          </u>
          <u xml:id="i-7a7dd13ed5694c73-237" who="unknown">
            <seg>
              Jag har i min interpellation tagit upp frågan om att komplettera
              med fler som undervisar i de här frågorna, men jag tycker att
              det viktigaste är att det är lärarnas utbildning som är basen.
            </seg>
          </u>
          <u xml:id="i-7a7dd13ed5694c73-238" who="unknown">
            <seg>
              Jag tänkte ta upp lite fakta här, för det är väldigt olika på
              vilken kunskaps- och informationsnivå våra barn och ungdomar hamnar.
              Man får väldigt olika information i dag.
            </seg>
          </u>
          <u xml:id="i-7a7dd13ed5694c73-239" who="unknown">
            <seg>
              I Oxelösund får 71 procent av eleverna i årskurs 7 sex- och samlevnadsundervisning
              medan endast 10 procent av sjundeklassarna i Gnestas skolor fick
              den här undervisningen. Det här är information som Landstinget
              Sörmland tog fram i sin årliga undersökning Liv och Hälsa ung.
              Och det är ju inte helt okej, eller hur, att vi har skillnader
              mellan Gnesta, där 10 procent av sjundeklassarna får information,
              och Oxelösund, där 70 procent av ungdomarna får det.
            </seg>
          </u>
          <u xml:id="i-7a7dd13ed5694c73-240" who="unknown">
            <seg>
              Det här handlar om liv och hälsa. År 2007 anmäldes 541 nya fall
              av hiv till Smittskyddsinstitutet, vilket är den högsta siffran
              sedan 1986. Vi har en klamydiaepidemi i Sverige bland unga och
              vuxna där vi såg 47 101 rapporterade fall under 2007. Det är ju
              jättemånga 47 000! Vi vet att antalet tonårsaborter ökar. Vi vet
              att många tjejer kontaktas om sexuella kontakter på nätet. Vi
              vet att tjejer känner sig tvingade till sex även killar, för den
              delen och att många tjejer i dag drabbas av någonting som heter
              vestibulit, som ger enorm smärta vid sexuella kontakter när de
              har drabbats, och det är ofta på grund av att man har känt sig
              tvingad till sex innan.
            </seg>
          </u>
          <u xml:id="i-7a7dd13ed5694c73-241" who="unknown">
            <seg>
              Vi har en situation där vi nu måste uppgradera undervisningen.
              Barn och ungdomar är värda att få en bra undervisning i de här
              viktiga frågorna, och jag vill framhålla vikten av att också känna
              in sig själv. Annars får vi den utveckling vi ser med unga tjejers
              ohälsa som bara ökar med ett ökat antal självmordsförsök, ökad
              alkoholkonsumtion och så vidare.
            </seg>
          </u>
          <u xml:id="i-7a7dd13ed5694c73-242" who="unknown">
            <seg>
              Jag tror att det nu måste vara slut med välvilliga förhoppningar
              om att skolan och lärarna ska sköta det här på ett eget sätt.
              Det är ju faktiskt inte klokt att det är så här många ungdomar
              som inte ens får någon basal undervisning. Tyvärr är det nog så
              att vi måste ta det här på större allvar än vad vi har gjort tidigare.
            </seg>
          </u>
          <u xml:id="i-7a7dd13ed5694c73-243" who="unknown">
            <seg>
              Vid sidan om lärarundervisningen skulle man som sagt kunna ta
              in flera som kompletterar, och det görs till en del men kanske
              alldeles för lite. Vi hade ju tidigare fluortanterna som gick
              runt i skolorna och såg till att alla fick en bra tandhälsa. Frågan
              är om vi inte behöver någonting på det här området nu som ser
              till att vi kan rädda barns och ungdomars liv genom att de får
              kunskap och information, en förebyggande information för deras
              liv och hälsa.
            </seg>
          </u>
          <u xml:id="i-7a7dd13ed5694c73-244" who="unknown">
            <seg>
              Men det krävs nog ändå ganska stora nya tag på det här området,
              så jag skulle vilja vädja till statsrådet att ta med sig den här
              frågeställningen ännu en gång till sin egen kammare och överväga
              om man inte måste göra lite mer än det som ändå planeras. Jag
              inser att det kanske inte kan bli ett eget ämne, men det är oerhört
              viktigt att det här inte blir någonting som lärarna själva får
              bestämma om de ska undervisa om eller inte. Har man ungdomar som
              man kan fråga hur undervisningen var på det här området jag antar
              att även statsrådet har det blir man väl inte alldeles lycklig
              över vad man får höra.
            </seg>
          </u>
          <u xml:id="i-7a7dd13ed5694c73-245" who="unknown">
            <seg>
              Många lärare känner sig också osäkra, och det kan jag förstå,
              för det här är jättesvåra frågor. Vem kan allt om humant papillomvirus,
              livmoderhalscancer och det ena med det tredje? Här krävs information,
              och det krävs en enorm kunskaps- och kompetensutveckling för lärarna
              på det här området.
            </seg>
          </u>
          <note type="speaker">
            Anf. 33 CARINA HÄGG (s):
          </note>
          <u xml:id="i-7a7dd13ed5694c73-246" next="i-7a7dd13ed5694c73-253" who="Q3374704">
            <seg>
              Herr talman! Jag vill upprepa att det här inte är någon detalj.
              Det är oerhört viktigt att vi kan hantera den här frågan så att
              alla barn och ungdomar får den undervisning som de har rätt till
              att få enligt skollagen.
            </seg>
          </u>
          <u xml:id="i-7a7dd13ed5694c73-247" prev="i-7a7dd13ed5694c73-246" who="Q3374704">
            <seg>
              Jag tror heller inte att det finns möjligheter att hitta lösningar
              utanför det som statsrådet har ansvar för. Folkhälsomyndigheten
              och folkhälsoarbetet har inte fått några nya resurser som man
              kan använda. Jag tror inte att man skulle kunna föra motsvarande
              resonemang om andra ämnen inom skolan: Det där får väl kommunen
              lösa med extern kompetens.
            </seg>
          </u>
          <u xml:id="i-7a7dd13ed5694c73-248" prev="i-7a7dd13ed5694c73-246" who="Q3374704">
            <seg>
              Det skulle vara omöjligt. Det är bara det här ämnet man kan behandla
              på det här sättet.
            </seg>
          </u>
          <u xml:id="i-7a7dd13ed5694c73-249" prev="i-7a7dd13ed5694c73-246" who="Q3374704">
            <seg>
              I en riksdagsdebatt våren 2008 hänvisade högskole- och forskningsminister
              Lars Leijonborg till den pågående utredningen om en ny lärarutbildning.
              I direktiven nämndes inte sex- och samlevnadsundervisningen. När
              jag läste utkastet jag har kanske inte läst det senaste visade
              det sig att det bara innehöll en generell skrivning om vad alla
              lärare bör kunna i ämnet. Därmed riskerar den enda meningen att
              försvinna i mängden.
            </seg>
          </u>
          <u xml:id="i-7a7dd13ed5694c73-250" prev="i-7a7dd13ed5694c73-246" who="Q3374704">
            <seg>
              Är det den meningen som statsrådet Leijonborg återigen pekar
              på? Då har vi inte kommit längre genom den här interpellationsdebatten.
              Jag förstår att Kristdemokraterna inte heller har kommit fram
              dit de skulle vilja; annars hade vi inte haft den här debatten
              här i dag. Den tyder på att man inte har kunnat lösa ut frågan
              inom regeringen. Vi borde ha kunnat ha ett konkret förslag. Det
              borde ha legat i någon av de propositioner som vi har fått till
              riksdagen eller som aviserats till längre fram under våren.
            </seg>
          </u>
          <u xml:id="i-7a7dd13ed5694c73-251" prev="i-7a7dd13ed5694c73-246" who="Q3374704">
            <seg>
              Jag vet att det har kommit brev med vädjanden till utredningen
              att tänka om och göra sex- och samlevnadsundervisning till ett
              obligatoriskt moment i lärarutbildningen. Jag tycker att det vore
              ett rimligt och nödvändigt krav.
            </seg>
          </u>
          <u xml:id="i-7a7dd13ed5694c73-252" prev="i-7a7dd13ed5694c73-246" who="Q3374704">
            <seg>
              Nu har statsrådet Leijonborg en unik möjlighet att se till att
              våra unga får möjlighet att skydda sig själva mot smittsamma sjukdomar,
              att känna till sin egen sexualitet, att kunna göra egna livsval
              och att våga säga nej till inviter som de inte själva önskar.
              Det finns så många dimensioner i detta.
            </seg>
          </u>
          <u xml:id="i-7a7dd13ed5694c73-253" prev="i-7a7dd13ed5694c73-246" who="Q3374704">
            <seg>
              Vilket ansvar vill Leijonborg ta utöver det som har aviserats
              i tidigare interpellationsdebatter?
            </seg>
          </u>
          <note type="speaker">
            Anf. 34 Statsrådet LARS LEIJONBORG (fp):
          </note>
          <u xml:id="i-7a7dd13ed5694c73-254" next="i-7a7dd13ed5694c73-260" who="Q946818">
            <seg>
              Herr talman! Det är bra att interpellationen har väckts. Jag
              tror att det kan ha betydelse att vi för det här samtalet. Precis
              som båda mina meddebattörer säger är det här oerhört viktiga frågor.
              Jag kommer definitivt inte att nonchalera dem i arbetet med propositionen
              om en ny lärarutbildning.
            </seg>
          </u>
          <u xml:id="i-7a7dd13ed5694c73-255" prev="i-7a7dd13ed5694c73-254" who="Q946818">
            <seg>
              Men om man ändå problematiserar Désirée Pethrus Engströms och
              Carina Häggs inlägg lite grann är vi väl ändå överens om att det
              här inte är det enda skolan ska ägna sig åt. Därav följer frågan:
              Är det självklart att alla lärare måste ha denna kompetens? Jag
              menar att det inte är självklart.
            </seg>
          </u>
          <u xml:id="i-7a7dd13ed5694c73-256" prev="i-7a7dd13ed5694c73-254" who="Q946818">
            <seg>
              När jag hör siffrorna om hur många elever som har fått den här
              undervisningen uppfattar jag det Désirée Pethrus Engström säger
              som att det var sjundeklassare som hade svarat på frågan om de
              hade fått undervisningen under det senaste året. Även där är svaret
              inte helt självklart, för de flesta skolor lägger in det här momentet
              vid några tillfällen, framför allt under grundskolan och även
              i gymnasieskolan. Därmed kan det hända att det blir en ganska
              låg procent om undersökningen görs under ett visst läsår. Men
              om man till en niondeklassare ställer frågan Har du vid något
              tillfälle under grundskolan fått undervisning i sex och samlevnad?
              och svaret blir nej är det mycket upprörande. Då bryter skolan
              mot gällande lagstiftning. Det är inte acceptabelt.
            </seg>
          </u>
          <u xml:id="i-7a7dd13ed5694c73-257" prev="i-7a7dd13ed5694c73-254" who="Q946818">
            <seg>
              Jag tycker precis som Désirée Pethrus Engström och Carina Hägg
              att skolan borde lägga större vikt vid det här viktiga momentet,
              för det betyder så mycket för individer och hela samhället.
            </seg>
          </u>
          <u xml:id="i-7a7dd13ed5694c73-258" prev="i-7a7dd13ed5694c73-254" who="Q946818">
            <seg>
              Däremot tycker jag att Carina Hägg är onödigt skeptisk mot möjligheten
              att ta in extern expertis eller hjälp. Inte för att jag på något
              sätt vill backa från skolans och mitt eget ansvar för att en del
              av lärarpersonalen ska ha den här kompetensen. Men på samma sätt
              som man kan ta in folk från brandkåren som undervisar om risker
              med bränder och brandskydd och tar in poliser som undervisar om
              trafikvett kan det vara väldigt bra att ta in en barnmorska som
              berättar till exempel om sina erfarenheter från en ungdomsmottagning.
              Det ger kanske andra dimensioner och ett annat djup i undervisningen
              än vad den egna läraren kan ge.
            </seg>
          </u>
          <u xml:id="i-7a7dd13ed5694c73-259" prev="i-7a7dd13ed5694c73-254" who="Q946818">
            <seg>
              Låt oss vara inriktade på att sådana här moment ska finnas att
              tillgå i lärarutbildningen, att det finns en bra vidareutbildning,
              vilket statsrådet Björklund har tagit initiativ till, och att
              det ska finnas möjligheter att ta in extern expertis.
            </seg>
          </u>
          <u xml:id="i-7a7dd13ed5694c73-260" prev="i-7a7dd13ed5694c73-254" who="Q946818">
            <seg>
              Man jobbar nu på Jan Björklunds sida av Utbildningsdepartementet
              på en ny skollag. I det sammanhanget har man verkligen tittat
              på om det finns några som helst hinder för att ta in extern expertis,
              till exempel barnmorskor. Man har kommit fram till att det inte
              finns det i dagens skollag, och det kommer heller inte att finnas
              i den nya skollag som man nu jobbar med.
            </seg>
          </u>
          <note type="speaker">
            Anf. 35 DÉSIRÉE PETHRUS ENGSTRÖM (kd):
          </note>
          <u xml:id="i-7a7dd13ed5694c73-261" who="unknown">
            <seg>
              Herr talman! Som jag minns det från när jag var liten var det
              i årskurs 3 man skulle få någon sådan här typ av undervisning.
              Om man i årskurs 7 inte har fått den här undervisningen är det
              ganska anmärkningsvärt, eftersom vi vet att sexdebuten är ganska
              tidig för en del ungdomar. Jag tycker nog ändå att de där siffrorna
              var ganska anmärkningsvärda.
            </seg>
          </u>
          <u xml:id="i-7a7dd13ed5694c73-262" who="unknown">
            <seg>
              Jag skulle vilja läsa upp ett citat från statsrådet Björklund
              ur en tidning som kom ut den 26 maj 2008: Jag tror ingen av oss
              vill bli opererad av en obehörig läkare och jag tycker det är
              lika självklart att våra elever i skolan ska undervisas av lärare
              som har rätt utbildning. Detta visar vikten av att man måste ha
              kunskap och kompetens för att undervisningen ska bli väldigt effektiv.
              Enligt grundskolans kursmål ska eleverna kunna föra diskussioner
              om sexualitet och samlevnad och visa respekt för andra ståndpunkter
              och olika samlevnadsformer. Man kan dock ifrågasätta hur eleverna
              ska kunna tillgodogöra sig den här kunskapen och insikten när
              det inte finns något krav på att lärarna själva besitter denna
              kunskap.
            </seg>
          </u>
          <u xml:id="i-7a7dd13ed5694c73-263" who="unknown">
            <seg>
              Sexualitet och relationer är inga enkla frågor. Det är naturligtvis
              inte enkelt att hitta ett enkelt utbildningspaket. Men vi måste
              jobba vidare med frågan, för vi behöver få en helhetssyn. Hur
              ska det här gå till? Kan vi hitta bra modeller för hur vi ska
              jobba med sex- och samlevnadsundervisningen? Hur ska lärarnas
              utbildning se ut?
            </seg>
          </u>
          <u xml:id="i-7a7dd13ed5694c73-264" who="unknown">
            <seg>
              Det borde finnas möjlighet att föra in någon typ av obligatoriskt
              inslag inom lärarutbildningen på något sätt. Kunskap behövs helt
              klart om vi ska få en bättre situation än vi har i dag i skolorna.
              Det handlar om liv, hälsa och överlevnad för många ungdomar.
            </seg>
          </u>
          <note type="speaker">
            Anf. 36 Statsrådet LARS LEIJONBORG (fp):
          </note>
          <u xml:id="i-7a7dd13ed5694c73-265" next="i-7a7dd13ed5694c73-267" who="Q946818">
            <seg>
              Herr talman! Jag håller med om att det ska finnas en bra sex-
              och samlevnadsundervisning och att vi ska ta ett helhetsgrepp
              om detta. Men om vi utgår från det yttrande av Jan Björklund som
              citerades här om att vi ska ha kompetenta lärare tror jag inte
              att det därav följer att samtliga personer som har gått igenom
              en lärarutbildning ska ha specifik kompetens att undervisa i just
              sex och samlevnad. Jag tror i själva verket att ett sådant mål
              skulle motverka tanken som Björklund formulerade att de lärare
              vi ska ha ska vara kompetenta för sin uppgift. Det är inte så
              att samtliga lärare i skolan behöver vara involverade i sex- och
              samlevnadsundervisningen. Det ska vara lärare som har kompetens
              för just detta. Den kompetensen bör de ha kunnat få på lärarhögskolan.
              På många håll kan de få den redan i dag.
            </seg>
          </u>
          <u xml:id="i-7a7dd13ed5694c73-266" prev="i-7a7dd13ed5694c73-265" who="Q946818">
            <seg>
              Högskolorna har ansvar för att gå igenom de statliga målen och
              examenskraven och fundera på hur deras undervisning läggs upp
              på ett sätt så att de som har gått igenom den har fått den kompetensen.
              På motsvarande sätt har kommunerna ansvar för att se till att
              tillräckligt många av de lärare som anställs ska ha kompetens
              i sex- och samlevnadsundervisning för att man ska leva upp till
              lagens krav.
            </seg>
          </u>
          <u xml:id="i-7a7dd13ed5694c73-267" prev="i-7a7dd13ed5694c73-265" who="Q946818">
            <seg>
              Vi diskuterar detta just nu i flera sammanhang på departementet.
              En ny skollag hör hit. En annan del av den helhet som Désirée
              Pethrus Engström talar om är lärarutbildningspropositionen. Jag
              hoppas att resultatet ska bli att vi i framtiden får en ännu bättre
              sex- och samlevnadsundervisning än den vi har i dag.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2008/09:241 om länsstyrelsernas övertagande
            av djurskyddstillsynen
          </note>
          <note type="speaker">
            Anf. 37 Jordbruksminister ESKIL ERLANDSSON (c):
          </note>
          <u xml:id="i-7a7dd13ed5694c73-268" next="i-7a7dd13ed5694c73-276" who="Q3058054">
            <seg>
              Herr talman! Carina Adolfsson Elgestam har frågat mig vilka åtgärder
              jag avser att vidta för att djurskyddskontrollen när den övertas
              av länsstyrelsen från årsskiftet kommer att hålla en lika bra
              och hög nivå som i dagsläget.
            </seg>
          </u>
          <u xml:id="i-7a7dd13ed5694c73-269" prev="i-7a7dd13ed5694c73-268" who="Q3058054">
            <seg>
              För regeringen är djurskyddet en mycket viktig fråga. Avsikten
              med att genomföra den förändring som trädde i kraft för drygt
              tre veckor sedan var att stärka djurskyddskontrollens effektivitet
              och likvärdighet. Djurskyddet ska ligga på samma höga nivå i hela
              landet och det ska vara tydligt för djurhållarna hur reglerna
              tillämpas.
            </seg>
          </u>
          <u xml:id="i-7a7dd13ed5694c73-270" prev="i-7a7dd13ed5694c73-268" who="Q3058054">
            <seg>
              Regeringen har i och med förändringarna tillfört länsstyrelserna
              resurser för djurskyddskontrollarbetet. Dessa resurser motsvarar
              de medel som samtliga kommuner satsade på djurskyddskontrollerna
              när de hade ansvar för dem. Att ansvara för djurskyddskontrollen
              är numera en del av länsstyrelsernas ordinarie uppdrag och de
              medel som tillförts länsstyrelserna är en del av deras förvaltningsanslag.
              Varje länsstyrelse har därför möjlighet att prioritera olika verksamheter
              inom sitt eget anslag.
            </seg>
          </u>
          <u xml:id="i-7a7dd13ed5694c73-271" prev="i-7a7dd13ed5694c73-268" who="Q3058054">
            <seg>
              De nu tillförda medlen har fördelats mellan länsstyrelserna med
              hjälp av den fördelningsnyckel som används för länsstyrelsernas
              förvaltningsanslag. I denna nyckel tas flera aspekter i beaktande.
              Där finns bland annat parametrar som speglar långa avstånd, befolkningsmängd
              och antalet lantbruk inom länet. Flera av de parametrar som påverkar
              kostnaderna i djurskyddskontrollen återspeglas alltså direkt eller
              indirekt i fördelningsnyckeln.
            </seg>
          </u>
          <u xml:id="i-7a7dd13ed5694c73-272" prev="i-7a7dd13ed5694c73-268" who="Q3058054">
            <seg>
              Naturligtvis skulle det vara önskvärt att fördela alla medel
              till länsstyrelserna exakt efter vilka kostnader de har. Det är
              dock inte görligt. Den nu använda modellen är den mest rimliga
              fördelning vi kan göra i dag; det saknas helt enkelt tillförlitlig
              statistik över vilka kontrollobjekt som finns i respektive län
              och hur ofta dessa bör kontrolleras.
            </seg>
          </u>
          <u xml:id="i-7a7dd13ed5694c73-273" prev="i-7a7dd13ed5694c73-268" who="Q3058054">
            <seg>
              Jordbruksverket kommer inom kort att få i uppdrag att ta fram
              ett bättre underlag gällande kontrollarbetet i olika län. Till
              2010 ska det inom Regeringskansliet göras en översyn av fördelningsnyckeln
              för länsstyrelsernas förvaltningsanslag, detta för att se om justeringar
              behöver göras för att medlen ska fördelas så korrekt som möjligt
              mellan länsstyrelserna.
            </seg>
          </u>
          <u xml:id="i-7a7dd13ed5694c73-274" prev="i-7a7dd13ed5694c73-268" who="Q3058054">
            <seg>
              Carina Adolfsson Elgestam frågar vad jag ska göra för att djurskyddskontrollen
              ska skötas bra hos länsstyrelserna. Låt mig först återigen understryka
              att djur ska ha samma starka skydd oavsett var i landet de finns.
              Genom förändringen har vi minskat antalet kontrollmyndigheter
              från ungefär 300 till ett tjugotal. Färre och större kontrollenheter
              underlättar styrning, samordning och uppföljning av kontrollen.
              Att samla uppgifterna hos länsstyrelserna ger också möjlighet
              till bättre kompetensuppbyggnad och fler inspektörer som är specialiserade
              på djurskydd. Fler inspektörer som arbetar tillsammans innebär
              också minskad sårbarhet och gör det lättare att undvika ensamarbete,
              jävsproblematik och andra situationer som kan vara besvärande.
            </seg>
          </u>
          <u xml:id="i-7a7dd13ed5694c73-275" prev="i-7a7dd13ed5694c73-268" who="Q3058054">
            <seg>
              Dessutom kommer länsstyrelsernas breda kompetens med såväl länsveterinärerna
              som juridiskt kunnig personal att bidra på ett tydligt sätt för
              att skapa en effektivare och mer likvärdig djurskyddskontroll
              i hela landet. Sammantaget medför detta att det blir enklare att
              uppnå likvärdighet i kontrollen samt att höja kontrollens kvalitet,
              vilket i sin tur kommer att öka förutsägbarheten och rättssäkerheten
              i kontrollen.
            </seg>
          </u>
          <u xml:id="i-7a7dd13ed5694c73-276" prev="i-7a7dd13ed5694c73-268" who="Q3058054">
            <seg>
              För att säkerställa att det verkligen blir en förändring till
              det bättre kommer jag att noga följa utvecklingen. Länsstyrelsen
              i Gävleborg ska den 1 mars 2009 lämna en redovisning till regeringen
              hur inordnandet av verksamheten har förlöpt, och redan i budgetpropositionen
              för 2009 utlovades att överflytten av kontrollansvaret från kommunerna
              till länsstyrelserna ska följas upp. Jag kommer att vidta de åtgärder
              som behövs för att komma till rätta med eventuella problem som
              kommer fram i dessa och andra uppföljningsprocesser.
            </seg>
          </u>
          <note type="speaker">
            Anf. 38 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-277" next="i-7a7dd13ed5694c73-282" who="Q3375840">
            <seg>
              Herr talman! Det är ett på flera sätt intressant svar som ministern
              ger, framför allt att syftet är att stärka djurskyddskontrollen
              samt effektivisera den.
            </seg>
          </u>
          <u xml:id="i-7a7dd13ed5694c73-278" prev="i-7a7dd13ed5694c73-277" who="Q3375840">
            <seg>
              En av mina frågor handlar om Kronobergs län där både jag och
              jordbruksministern bor. Vi går där från sex till fyra inspektörer.
              Det gör att jag blir lite fundersam över hur pass mycket mer effektivt
              det blir och hur det blir med likvärdigheten och bedömningen samt
              om de verkligen hinner med att arbeta på samma sätt när de är
              färre till antalet.
            </seg>
          </u>
          <u xml:id="i-7a7dd13ed5694c73-279" prev="i-7a7dd13ed5694c73-277" who="Q3375840">
            <seg>
              När den borgerliga regeringen tillträdde hade vi en djurskyddsmyndighet
              som hade ansvar för att värna djuren. Det var syftet med myndigheten.
              Borgarna hade lovat att avskaffa den, och så har också skett.
              Man kan ju fundera över syftet när de i stället väljer att förstatliga
              det som gäller kontrollen och djurskyddet och på vilket sätt den
              nya ordningen ska bli lika effektiv. Jag uppfattar det nog så
              att man glömt att göra en konsekvensanalys. Om det gjorts en konsekvensanalys
              vore det bra om ministern kunde redogöra för vad man i så fall
              kommit fram till.
            </seg>
          </u>
          <u xml:id="i-7a7dd13ed5694c73-280" prev="i-7a7dd13ed5694c73-277" who="Q3375840">
            <seg>
              Det jag kan känna mig bekymrad över är att man nu gör djurskyddstillsynen
              smalare, för det vill jag nog påstå att den blir. När kommunerna
              tidigare hade ansvaret för djurskyddet var det i många kommuner
              kopplat till miljö och hälsa och till det som hänger ihop med
              de olika lagstiftningarna. På det sättet kunde man samordna en
              viss del av arbetet, vilket var effektivt.
            </seg>
          </u>
          <u xml:id="i-7a7dd13ed5694c73-281" prev="i-7a7dd13ed5694c73-277" who="Q3375840">
            <seg>
              Vi vet att den lokala kännedomen ofta spelar stor roll. Inte
              minst utifrån den ton som anges i svaret från ministern känner
              jag oro och undrar: Kommer det i framtiden att finnas möjligheter
              till spontana besök, som det kan finnas behov av att göra, eller
              kommer besöken att bli mer uppstyrda, så att de ska vara väl förankrade
              utifrån vilken typ av besök som ska göras? Med väl förankrade
              menar jag att inspektörerna som är anställda vid länsstyrelsen
              pratat ihop sig om hur de ska lägga upp arbetet för året eller
              halvåret. Just de spontana besöken som kan behöva göras kommer
              då i kläm.
            </seg>
          </u>
          <u xml:id="i-7a7dd13ed5694c73-282" prev="i-7a7dd13ed5694c73-277" who="Q3375840">
            <seg>
              Jag funderar också på hur det blir med sällskapsdjuren, var de
              kommer in. Låt mig ta ett exempel. Kalle, som är 73 år, har vissa
              alkoholproblem. Han har en hund som han för det mesta sköter om
              väldigt bra. Under vissa perioder dricker Kalle dock lite mer
              än vanligt, och det brukar människorna i hans omgivning ha koll
              på. De ringer då till länsstyrelsen, eller så ringer de som vanligt
              till kommunen, och framför detta. Kommer det att finnas möjlighet
              och utrymme till att åka ut och föra ett samtal med Kalle för
              att få lite ordning på det hela? I grund och botten är det inte
              säkert att han missköter hunden, mer än under vissa perioder,
              då den är instängd i badrummet. Kommer den möjligheten att finnas?
            </seg>
          </u>
          <note type="speaker">
            Anf. 39 KRISTER ÖRNFJÄDER (s):
          </note>
          <u xml:id="i-7a7dd13ed5694c73-283" next="i-7a7dd13ed5694c73-293" who="Q3845415">
            <seg>
              Herr talman! Jag tar tillfället i akt och hakar på diskussionen.
              Jag ställde tidigt i höstas en fråga till ministern med anledning
              av den förändring som skulle komma.
            </seg>
          </u>
          <u xml:id="i-7a7dd13ed5694c73-284" prev="i-7a7dd13ed5694c73-283" who="Q3845415">
            <seg>
              Frågan löd ungefär som följer: Från nyåret kommer länsstyrelserna
              att ta över kommunernas djurskyddstillsyn. Det finns nu en stor
              oro ute i landet att de pengar som regeringen avsätter för den
              nya djurskyddskontrollen hos länsstyrelserna är otillräckliga.
            </seg>
          </u>
          <u xml:id="i-7a7dd13ed5694c73-285" prev="i-7a7dd13ed5694c73-283" who="Q3845415">
            <seg>
              I min hemkommun Västervik finns en stor oro över hur länsstyrelsen
              ska hinna med tillsynen. En möjlighet är naturligtvis att sänka
              ambitionsnivån och därmed minska antalet inspektioner, vilket
              skulle medföra en försämring både för samhället och för de berörda
              företagen.
            </seg>
          </u>
          <u xml:id="i-7a7dd13ed5694c73-286" prev="i-7a7dd13ed5694c73-283" who="Q3845415">
            <seg>
              Jag fick ett svar, som delvis innefattas i det svar som har lämnats
              på dagens interpellation, att de resurser som tillförs länsstyrelserna
              för dessa nya arbetsuppgifter motsvarar de resurser som kommunerna
              har lagt på kontrollen.
            </seg>
          </u>
          <u xml:id="i-7a7dd13ed5694c73-287" prev="i-7a7dd13ed5694c73-283" who="Q3845415">
            <seg>
              Enligt den information jag har fått gäller detta åtminstone inte
              för Kalmar län.
            </seg>
          </u>
          <u xml:id="i-7a7dd13ed5694c73-288" prev="i-7a7dd13ed5694c73-283" who="Q3845415">
            <seg>
              I svaret som har lämnats på dagens interpellation står det att
              dessa resurser ska motsvara de tidigare, men man säger också att
              de tillförda medlen har fördelats mellan länsstyrelserna med hjälp
              av den fördelningsnyckel som används för länsstyrelsernas förvaltningsanslag
              och att man tar hänsyn till flera aspekter.
            </seg>
          </u>
          <u xml:id="i-7a7dd13ed5694c73-289" prev="i-7a7dd13ed5694c73-283" who="Q3845415">
            <seg>
              På nästa sida påpekas mycket riktigt att det helt enkelt saknas
              tillförlitlig statistik över vilka kontrollobjekt som finns i
              respektive län och hur ofta dessa bör kontrolleras.
            </seg>
          </u>
          <u xml:id="i-7a7dd13ed5694c73-290" prev="i-7a7dd13ed5694c73-283" who="Q3845415">
            <seg>
              Jag kan berätta, vilket ministern säkert känner till eftersom
              man har skrivit brev om detta till departementet, att det i Kalmar
              län finns 5 600 kontrollobjekt. Från länsstyrelsens sida säger
              man att man för att klara denna arbetsuppgift behöver 13,5 personal.
              De pengar man har fått motsvarar 5,5 tjänst, vilket alltså innebär
              att det blir jättestor skillnad mot hur det har varit tidigare.
            </seg>
          </u>
          <u xml:id="i-7a7dd13ed5694c73-291" prev="i-7a7dd13ed5694c73-283" who="Q3845415">
            <seg>
              Vi får till svar att ni ska följa detta. Är det då inte så att
              ni har sjösatt en organisation som åtminstone inte i Kalmar län
              har förmåga att klara av de arbetsuppgifter som riksdagen har
              förutsatt ska kunna skötas efter den 1 januari?
            </seg>
          </u>
          <u xml:id="i-7a7dd13ed5694c73-292" prev="i-7a7dd13ed5694c73-283" who="Q3845415">
            <seg>
              Att som ministern säga, som han gjorde i mitt svar, att man har
              tillfört 5 miljoner kronor under 2008 för att säkerställa att
              länsstyrelsernas kontroll är operativ redan från första dagen
              räcker inte riktigt till. Det är ju den summa som skulle behövas
              bara för att klara av det resterande behovet av ytterligare personal
              i Kalmar län. Men det är alltså den summa som har avsatts för
              hela landet.
            </seg>
          </u>
          <u xml:id="i-7a7dd13ed5694c73-293" prev="i-7a7dd13ed5694c73-283" who="Q3845415">
            <seg>
              Jag skulle därför vilja fråga ministern: Med hänsyn tagen till
              de brev och den information som har kommit från Kalmar län, ska
              ni då inte från regeringens sida ta hänsyn till det faktiska förhållande
              som har meddelats från den nya myndigheten om att detta är otillräckligt,
              att det behövs mer resurser om arbetsuppgiften ska kunna utföras
              och att regeringen garanterar att dessa pengar kommer? Annars
              har regeringen missat det uppdrag riksdagen har gett att se till
              att vi har en fullgod djurskyddstillsyn med den nya organisationen
              från den 1 januari 2009.
            </seg>
          </u>
          <note type="speaker">
            Anf. 40 CARINA HÄGG (s):
          </note>
          <u xml:id="i-7a7dd13ed5694c73-294" next="i-7a7dd13ed5694c73-303" who="Q3374704">
            <seg>
              Herr talman! Som boende i Jönköpings län och representerande
              den valkretsen kan jag inte annat än välkomna att Jordbruksverket
              fick tillbaka de arbetsuppgifter man tidigare haft. Men när Djurskyddsmyndigheten
              flyttade tillbaka till Jönköping och Jordbruksverket fick man
              dessvärre inte med sig alla resurser. Där skedde en första uttunning.
            </seg>
          </u>
          <u xml:id="i-7a7dd13ed5694c73-295" prev="i-7a7dd13ed5694c73-294" who="Q3374704">
            <seg>
              Nu har vi sett att man har gjort en omorganisation och flyttat
              ansvaret från kommunerna till länsstyrelserna och gjort en fördelningsnyckel
              som, om jag ska tolka myndigheterna rätt, inte är gjord utifrån
              antalet djurenheter utan utifrån antalet människor som bor i olika
              områden. Men det är ju inte folk man ska kontrollera, utan det
              är faktiskt tillsynen av djur det handlar om.
            </seg>
          </u>
          <u xml:id="i-7a7dd13ed5694c73-296" prev="i-7a7dd13ed5694c73-294" who="Q3374704">
            <seg>
              Detta känns alltså lite märkligt, och jag har också mött kritik
              och frågtecken ute i verksamheterna.
            </seg>
          </u>
          <u xml:id="i-7a7dd13ed5694c73-297" prev="i-7a7dd13ed5694c73-294" who="Q3374704">
            <seg>
              Nu diskuterar vi konsekvenserna av just den här förändringen,
              men jag känner också en oro för att det här inte är nog. Regeringen
              gav den 29 november 2007 bemyndigande att man skulle utreda och
              göra en översyn av Statens jordbruksverk, Statens veterinärmedicinska
              anstalt, Livsmedelsverket och Fiskeriverket. Detta skulle också
              beröra hemvisten i myndighetsstrukturen, alltså var dessa verksamheter
              skulle vara belägna. Nu har vi talat om att man flyttar dem från
              kommunerna till länsstyrelserna, men det talas också om hur man
              eventuellt ska flytta den övergripande myndighetsstrukturen. Regeringen
              har också, utöver de ursprungliga direktiven, kommit med tilläggsdirektiv
              som förstärker frågetecknen kring hur många som ska vara anställda
              och var de ska vara anställda inom jordbruksministerns ansvarsområde.
            </seg>
          </u>
          <u xml:id="i-7a7dd13ed5694c73-298" prev="i-7a7dd13ed5694c73-294" who="Q3374704">
            <seg>
              Detta skulle presenteras senast den 1 december 2008. Nu har man
              skjutit på det. Om det var för att personalen skulle få julfrid
              eller om det var för att regeringen skulle få sinnesro och kunna
              fira jul på ett avkopplande sätt vet jag inte. Det senaste datumet
              jag har hört är den 31 januari 2009.
            </seg>
          </u>
          <u xml:id="i-7a7dd13ed5694c73-299" prev="i-7a7dd13ed5694c73-294" who="Q3374704">
            <seg>
              Frågan är: Är det regeringens och jordbruksministerns avsikt
              att ytterligare flytta myndighetsansvar och göra omfördelningar
              i myndighetsstrukturen och i en situation där vi nu oroas för
              konsekvenserna på arbetsmarknaden också låta kommuner, länsstyrelser
              och regioner hantera dessa frågetecken, och att myndigheter som
              i Jönköping kanske riskerar att förlora ganska många arbetstillfällen?
            </seg>
          </u>
          <u xml:id="i-7a7dd13ed5694c73-300" prev="i-7a7dd13ed5694c73-294" who="Q3374704">
            <seg>
              Jag tycker att det är viktigt att vi här i dag får ett svar och
              kan klara ut frågorna om vad regeringens avsikt är.
            </seg>
          </u>
          <u xml:id="i-7a7dd13ed5694c73-301" prev="i-7a7dd13ed5694c73-294" who="Q3374704">
            <seg>
              Jag har en bakgrund som ledamot i miljö- och hälsoskyddsnämnden,
              och jag lade ganska snabbt märke till att mycket av det som handlar
              om att man inte kan hantera sin djurhållning och att djuren far
              illa kan ha många olika dimensioner. Jag minns särskilt en äldre
              lantbrukare. Han hade övertagit gården efter sina föräldrar och
              skött den exemplariskt under väldigt många år. Sedan drabbades
              han av en tidig demens, och grannarna upptäckte en förfärlig situation
              i ladugården bland de tidigare så välskötta djuren. Då är det
              viktigt att man har närhet till många andra myndigheter för att
              snabbt kunna lösa ut situationen.
            </seg>
          </u>
          <u xml:id="i-7a7dd13ed5694c73-302" prev="i-7a7dd13ed5694c73-294" who="Q3374704">
            <seg>
              Jag vill peka på att det i grund och botten inte alltid handlar
              om det som kanske främst är rättsväsendets ansvar att hantera,
              utan det är så mycket svårare situationer. Det handlar kanske
              om en finansiell kris, det kan vara en livskris, det kan vara
              hälsoskäl som gör att människor tappar kontrollen över den verksamhet
              de ytterst är satta att hantera.
            </seg>
          </u>
          <u xml:id="i-7a7dd13ed5694c73-303" prev="i-7a7dd13ed5694c73-294" who="Q3374704">
            <seg>
              Då har det varit en tillgång att ha nära kontakt med kommunala
              myndigheter på många olika områden. Med den nya myndigheten kommer
              det naturligtvis att bli ett större geografiskt avstånd, och samtidigt
              har man inte fått de resurser som man har framfört att man behöver.
            </seg>
          </u>
          <note type="speaker">
            Anf. 41 Jordbruksminister ESKIL ERLANDSSON (c):
          </note>
          <u xml:id="i-7a7dd13ed5694c73-304" next="i-7a7dd13ed5694c73-316" who="Q3058054">
            <seg>
              Herr talman! Regeringen har föreslagit riksdagen att besluta
              om den omdebatterade förändringen av några skäl. Låt mig redovisa
              dem.
            </seg>
          </u>
          <u xml:id="i-7a7dd13ed5694c73-305" prev="i-7a7dd13ed5694c73-304" who="Q3058054">
            <seg>
              Framför allt gör vi denna förändring för att förbättra djurskyddet,
              detta för att det har funnits en stark kritik mot hur många kommuner
              har skött sitt djurskyddskontrollarbete.
            </seg>
          </u>
          <u xml:id="i-7a7dd13ed5694c73-306" prev="i-7a7dd13ed5694c73-304" who="Q3058054">
            <seg>
              Enligt de rapporter som har kommit mig till del består kritiken
              i att det finns brister i kontrollens omfattning, kvalitet och
              i avdelade resurser. Många kommuner har saknat en inventering
              av kontrollobjekt i kommunen. Vissa kommuner saknar helt bedömning
              av behovet av kontroller eller planer för hur kontrollen ska genomföras.
              Vissa kommuner har bara bedrivit verksamhet efter anmälan. Det
              har funnits brister i kunskaper om juridiska frågor och i handläggningsrutiner.
              I ett antal kommuner har man över huvud taget inte redovisat att
              man har haft någon verksamhet alls på det här området.
            </seg>
          </u>
          <u xml:id="i-7a7dd13ed5694c73-307" prev="i-7a7dd13ed5694c73-304" who="Q3058054">
            <seg>
              Detta säger jag för att redovisa några skäl. Vad vinner vi då,
              utöver att vi får en likvärdighet i hela landet, på det av regeringen
              föreslagna sättet att sköta verksamheten? Jo, vi vinner en viss
              form av samordning. På lantbrukssidan är det till exempel så,
              som jag förmodar att interpellanten känner till, att mycket av
              lantbrukets verksamhet och dess kontrollverksamhet bedrivs av
              länsstyrelserna redan i dag.
            </seg>
          </u>
          <u xml:id="i-7a7dd13ed5694c73-308" prev="i-7a7dd13ed5694c73-304" who="Q3058054">
            <seg>
              Förprövningar av byggnader och kontroll av de EU-stöd som betalas
              ut till många lantbruksföretag är verksamhet som alltså bedrivs
              av länsstyrelserna i dag.
            </seg>
          </u>
          <u xml:id="i-7a7dd13ed5694c73-309" prev="i-7a7dd13ed5694c73-304" who="Q3058054">
            <seg>
              Den verksamhet som länsstyrelserna bedrev före årsskiftet bestod
              också i att man bistod kommunerna vid de allvarliga djurskyddsärendena,
              eftersom den veterinära kompetensen finns på länsstyrelserna.
              Vid varje myndighetsbeslut skulle länsstyrelserna kopplas in.
              Det innebar en tidsfördröjning.
            </seg>
          </u>
          <u xml:id="i-7a7dd13ed5694c73-310" prev="i-7a7dd13ed5694c73-304" who="Q3058054">
            <seg>
              Det kan även vara andra fördelar. Det är bara på det sättet att
              det i de allra flesta kommuner har funnits en person. Denna person
              ska ju ha semester enligt lag. Personen är ibland sjuk, föräldraledig
              eller vill vara ledig av andra skäl. Personen kanske söker nytt
              jobb och slutar, och det är svårt med rekrytering, så det blir
              ett glapp.
            </seg>
          </u>
          <u xml:id="i-7a7dd13ed5694c73-311" prev="i-7a7dd13ed5694c73-304" who="Q3058054">
            <seg>
              I denna kommun, i detta område i landet, har det under den här
              tiden inte förekommit någon verksamhet på det här området över
              huvud taget.
            </seg>
          </u>
          <u xml:id="i-7a7dd13ed5694c73-312" prev="i-7a7dd13ed5694c73-304" who="Q3058054">
            <seg>
              Därtill ska läggas att vi har för avsikt att införa ett djurskyddskontrollregister
              från halvårsskiftet. Vi genomför alltså det som interpellanterna,
              som representerar den förra regeringen, efterfrågar och som den
              mycket väl skulle ha kunnat genomföra. Nu går vi från ord till
              handling och gör det som efterfrågas.
            </seg>
          </u>
          <u xml:id="i-7a7dd13ed5694c73-313" prev="i-7a7dd13ed5694c73-304" who="Q3058054">
            <seg>
              Vad är det som ska kontrolleras? Ja, enligt de föreskrifter som
              finns ska det förekomma en riskbaserad kontroll. Jag påstår att
              det, med den av riksdagen nu beslutade organisationen, blir möjligt
              att genomföra detta.
            </seg>
          </u>
          <u xml:id="i-7a7dd13ed5694c73-314" prev="i-7a7dd13ed5694c73-304" who="Q3058054">
            <seg>
              Hur är det med närheten? Ja, vi medger att man får utlokalisera
              verksamhet så att man får även den fysiska närheten om den är
              eftersträvansvärd i någon del av landet.
            </seg>
          </u>
          <u xml:id="i-7a7dd13ed5694c73-315" prev="i-7a7dd13ed5694c73-304" who="Q3058054">
            <seg>
              Låt mig också tillägga, apropå Krister Örnfjäders frågeställningar,
              att det inte bara är lantbrukets djur som lagstiftningen omfattar,
              utan det är alla djur, alltså även sällskapsdjur, och dem vet
              vi inte omfattningen av.
            </seg>
          </u>
          <u xml:id="i-7a7dd13ed5694c73-316" prev="i-7a7dd13ed5694c73-304" who="Q3058054">
            <seg>
              Min tro är att de är lika förekommande i alla delar av landet.
              Man har hundar, katter, hästar och andra typer av sällskapsdjur
              i ungefär samma omfattning i alla delar av landet.
            </seg>
          </u>
          <note type="speaker">
            Anf. 42 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-317" next="i-7a7dd13ed5694c73-329" who="Q3375840">
            <seg>
              Herr talman! Jag kan konstatera att Eskil Erlandsson inte sade
              någonting angående om man hade gjort en konsekvensanalys med anledning
              av det som blir de ekonomiska konsekvenserna.
            </seg>
          </u>
          <u xml:id="i-7a7dd13ed5694c73-318" prev="i-7a7dd13ed5694c73-317" who="Q3375840">
            <seg>
              Jag köper den del av det ministern säger som handlar om att det
              fanns stark kritik, för det fanns det. Det finns saker som behöver
              förbättras vad det gäller kontrollen av djurskyddet. Det kan vi
              vara fullständigt överens om. Hur man åtgärdar det är vi däremot
              inte överens om.
            </seg>
          </u>
          <u xml:id="i-7a7dd13ed5694c73-319" prev="i-7a7dd13ed5694c73-317" who="Q3375840">
            <seg>
              Jag är inte övertygad om att det blir bättre i och med att man
              förstatligar det och lägger det på länsstyrelsen, framför allt
              inte när det blir minskade resurser, för det är det som är sanningen.
            </seg>
          </u>
          <u xml:id="i-7a7dd13ed5694c73-320" prev="i-7a7dd13ed5694c73-317" who="Q3375840">
            <seg>
              Det är precis så som Krister Örnfjäder redogör för när det gäller
              Kalmar. Vi ser samma sak i Kronoberg. Och det är säkert så runt
              om i landet på olika sätt. Det beror säkert på hur man räknar
              fördelningsnyckeln. Och är det nu så att man har tittat på folkmängden
              i varje län och utifrån det har gjort en fördelningsnyckel är
              det mycket märkligt avseende hur det exempelvis ser ut i olika
              delar av landet. Om vi bara tar det som är kopplat till jordbruk
              är det ju en himla skillnad.
            </seg>
          </u>
          <u xml:id="i-7a7dd13ed5694c73-321" prev="i-7a7dd13ed5694c73-317" who="Q3375840">
            <seg>
              Visst ingår det också sällskapsdjur. Det var därför jag undrade
              lite grann över det här. När det gäller de människor som på olika
              sätt ibland inte sköter sina husdjur eller andra djur vet vi att
              det ofta, när det är vanvård, är kopplat till hälsoproblem eller
              andra sociala problem. Då brukar det spela stor roll om man har
              den lokala kännedomen och känner till människorna.
            </seg>
          </u>
          <u xml:id="i-7a7dd13ed5694c73-322" prev="i-7a7dd13ed5694c73-317" who="Q3375840">
            <seg>
              Med den nya riggade organisationen, som är en centralisering,
              kommer man de facto längre från människorna. Det kan vi aldrig
              komma ifrån. Därför blir jag ändå lite orolig utifrån det ministern
              säger.
            </seg>
          </u>
          <u xml:id="i-7a7dd13ed5694c73-323" prev="i-7a7dd13ed5694c73-317" who="Q3375840">
            <seg>
              Han pekar så oerhört tydligt på att det finns samordningsvinster
              när det handlar om det som länsstyrelsen redan i dag har hand
              om, EU-stöd och lantbruk och så vidare.
            </seg>
          </u>
          <u xml:id="i-7a7dd13ed5694c73-324" prev="i-7a7dd13ed5694c73-317" who="Q3375840">
            <seg>
              Då kan jag börja med att säga till ministern att jag är väl insatt
              i vilket ansvar länsstyrelsen har i de här frågorna. Ministern
              vet ju också att det även här finns problem med de ekonomiska
              förutsättningarna för länsstyrelserna, som har många lantbruk
              att klara av och hinna med när det gäller kontrollbehovet, för
              att Sverige ska få del av de EU-stöd vi är berättigade till. Så
              jag vet inte om det var ett bra argument från ministerns sida
              angående detta.
            </seg>
          </u>
          <u xml:id="i-7a7dd13ed5694c73-325" prev="i-7a7dd13ed5694c73-317" who="Q3375840">
            <seg>
              Vad det gäller den kritik som har funnits gentemot hur djurskyddstillsynen
              har gått till finns det ett problem som bygger på alla de besparingar
              som vi var tvungna att genomföra under 1990-talet.
            </seg>
          </u>
          <u xml:id="i-7a7dd13ed5694c73-326" prev="i-7a7dd13ed5694c73-317" who="Q3375840">
            <seg>
              Utifrån hur ekonomin då såg ut fick den här verksamheten också
              stryka på foten. Den har väl inte blivit kompenserad fullt ut.
              Man kan ju fundera över varför man inte i stället valde att utbilda
              och förbättra kompetensen hos de djurskyddsinspektörer som finns
              i våra kommuner i dag. Det hade också kunnat vara en väg.
            </seg>
          </u>
          <u xml:id="i-7a7dd13ed5694c73-327" prev="i-7a7dd13ed5694c73-317" who="Q3375840">
            <seg>
              Sedan blir jag lite orolig när ministern säger: Då har kommunerna
              stått utan djurskyddsinspektörer.
            </seg>
          </u>
          <u xml:id="i-7a7dd13ed5694c73-328" prev="i-7a7dd13ed5694c73-317" who="Q3375840">
            <seg>
              Jag vet inte hur det ser ut i alla kommuner runt om i landet.
              Men jag tillhör en liten kommun i Kronobergs län, Uppvidinge.
              Vi har faktiskt mer än en. Till och med i vår lilla kommun har
              vi två. När de i vår personal de är kvinnor har varit föräldralediga
              har vi i god tid före nedkomsten, så att säga, sett till att vi
              har tagit in vikarier. Det går till på samma sätt som vanligt.
              Jag har inte upplevt att det har varit något problem. Därför tycker
              jag att det är lite märkligt att ministern tar upp det i det här
              perspektivet.
            </seg>
          </u>
          <u xml:id="i-7a7dd13ed5694c73-329" prev="i-7a7dd13ed5694c73-317" who="Q3375840">
            <seg>
              Som jag uppfattar det saknas det pengar på länsstyrelserna för
              att genomföra en bra skyddstillsyn för framtiden.
            </seg>
          </u>
          <note type="speaker">
            Anf. 43 KRISTER ÖRNFJÄDER (s):
          </note>
          <u xml:id="i-7a7dd13ed5694c73-330" next="i-7a7dd13ed5694c73-336" who="Q3845415">
            <seg>
              Herr talman! Ministern åberopar att syftet med det här var att
              man skulle förbättra djurskyddet. Det förutsätter jag. Det kan
              ju inte vara att försämra djurskyddet.
            </seg>
          </u>
          <u xml:id="i-7a7dd13ed5694c73-331" prev="i-7a7dd13ed5694c73-330" who="Q3845415">
            <seg>
              Men det tragiska är att det, om man lägger ett täcke över hela
              Sverige och förutsätter att det ser likadant ut, faktiskt kan
              få till konsekvens, om man använder sådana här nycklar som man
              nu har gjort, att det på vissa ställen blir sämre än vad det har
              varit tidigare.
            </seg>
          </u>
          <u xml:id="i-7a7dd13ed5694c73-332" prev="i-7a7dd13ed5694c73-330" who="Q3845415">
            <seg>
              Det är enligt den information som jag har fått mig till del ett
              faktum i Kalmar län. Förutsättningarna har blivit sämre sedan
              staten har tagit över därför att man inte har tagit hänsyn till
              lokala och regionala förhållanden.
            </seg>
          </u>
          <u xml:id="i-7a7dd13ed5694c73-333" prev="i-7a7dd13ed5694c73-330" who="Q3845415">
            <seg>
              Jag är fullt medveten om att det inte enbart är lantbruk som
              åberopas. Antalet lantbruk är en av de saker som man enligt uppgift
              ska ta hänsyn till med den här nyckeln. Jag tycker då att det
              är ett dåligt exempel för Kalmar län att man har kommit fram till
              fem och en halv tjänst på 5 600 objekt.
            </seg>
          </u>
          <u xml:id="i-7a7dd13ed5694c73-334" prev="i-7a7dd13ed5694c73-330" who="Q3845415">
            <seg>
              Därtill ska man då lägga alla privatpersoner och deras djurhållning.
              Det säger sig självt att det blir ofantligt mycket för de fem
              och en halv personerna. Länsstyrelsen säger själv att detta motsvarar
              ett behov av 13 ½, vilket ligger betydligt närmare den sanning
              som de har redovisat för oss.
            </seg>
          </u>
          <u xml:id="i-7a7dd13ed5694c73-335" prev="i-7a7dd13ed5694c73-330" who="Q3845415">
            <seg>
              Det har skrivits brev till Jordbruksdepartementet om situationen.
              Jag förutsätter att man tar hänsyn till det, om syftet är att
              förbättra djurskyddet.
            </seg>
          </u>
          <u xml:id="i-7a7dd13ed5694c73-336" prev="i-7a7dd13ed5694c73-330" who="Q3845415">
            <seg>
              Det får inte vara så att det goda blir det godas fiende. Det
              måste vara så att det goda blir det ondas fiende i det här förslaget
              eller beslutet. Det innebär alltså att det på de ställen där det
              har varit bra ska fortsätta att vara bra. På de ställen där det
              har varit dåligt ska det bli bättre. Det måste bli resultatet.
              Det förutsätter jag att ministern är överens med mig om.
            </seg>
          </u>
          <note type="speaker">
            Anf. 44 CARINA HÄGG (s):
          </note>
          <u xml:id="i-7a7dd13ed5694c73-337" next="i-7a7dd13ed5694c73-343" who="Q3374704">
            <seg>
              Herr talman! Det har varit väldigt intressant att delta i och
              lyssna på den här debatten.
            </seg>
          </u>
          <u xml:id="i-7a7dd13ed5694c73-338" prev="i-7a7dd13ed5694c73-337" who="Q3374704">
            <seg>
              Det står ganska klart att det finns anledning att följa upp en
              del av de frågetecken som har framkommit här. Det finns säkert
              också annat som kan behöva få en fördjupning.
            </seg>
          </u>
          <u xml:id="i-7a7dd13ed5694c73-339" prev="i-7a7dd13ed5694c73-337" who="Q3374704">
            <seg>
              Då måste vi ha en myndighetsstruktur så att vi också klarar av
              att utarbeta förslag till förbättringar och till uppföljning av
              den nuvarande lagstiftningen, för att vi ska uppnå det som också
              var regeringens egen målsättning med den här förändringen, att
              förbättra djurskyddet.
            </seg>
          </u>
          <u xml:id="i-7a7dd13ed5694c73-340" prev="i-7a7dd13ed5694c73-337" who="Q3374704">
            <seg>
              Då måste vi också kunna konstatera att så verkligen blev fallet,
              trots att vi kan se tillkortakommanden på personalsidan. Det är
              faktiskt de som ska utföra arbetet.
            </seg>
          </u>
          <u xml:id="i-7a7dd13ed5694c73-341" prev="i-7a7dd13ed5694c73-337" who="Q3374704">
            <seg>
              Jag har inte fått något svar på min fråga om hur regeringen och
              jordbruksministern ser på utredningarna och på de direktiv som
              man själv har gett. Så här långt har vi förstått att de kommer
              att innebära förändringar inte bara i myndighetsstrukturen utan
              också i antalet jobb, framför allt baserat på Jordbruksverket
              i Jönköping.
            </seg>
          </u>
          <u xml:id="i-7a7dd13ed5694c73-342" prev="i-7a7dd13ed5694c73-337" who="Q3374704">
            <seg>
              För att kunna utföra det arbete som vi tidigare har talat om
              här krävs att man har stöd från en övergripande myndighetsstruktur.
              Blir det stor oro, stora personalförändringar och personalminskningar
              kommer naturligtvis allt det vi har diskuterat och de lagförändringar
              som regeringen har gjort utifrån sina ambitioner att inte få genomslag
              och uppnå de avsedda resultaten. Jag tycker att det är angeläget
              att den oro som nu finns på Jordbruksverket i Jönköping kan stillas.
              Om det är så som har framkommit under hand, att 100 jobb riskerar
              att försvinna från Jönköping, borde åtminstone varselsamordnaren
              få den informationen offentligt i dag. Vi som är politiker borde
              få den informationen och ha möjlighet att agera innan vi står
              inför ett faktum.
            </seg>
          </u>
          <u xml:id="i-7a7dd13ed5694c73-343" prev="i-7a7dd13ed5694c73-337" who="Q3374704">
            <seg>
              Jag tycker att det här är angeläget mot bakgrund av den arbetsmarknadssituation
              vi har. Det krävs att jordbruksministern genomför en informationssatsning
              här och börjar med det i kammaren, och det krävs ett klarläggande
              gentemot Jönköpings län och Jordbruksverket om hur han ser på
              verkets utveckling. Jordbruksverket är viktigt för att få djurskyddet
              att fungera.
            </seg>
          </u>
          <note type="speaker">
            Anf. 45 Jordbruksminister ESKIL ERLANDSSON (c):
          </note>
          <u xml:id="i-7a7dd13ed5694c73-344" next="i-7a7dd13ed5694c73-350" who="Q3058054">
            <seg>
              Herr talman! Låt mig igen poängtera att vi tillför lika mycket
              resurser som fanns tidigare. Därtill vinner vi samordningsfördelar
              med den verksamhet som redan före årsskiftet bedrivs hos länsstyrelserna,
              speciellt på lantbruksdjursområdet. Det blir samordning i form
              av att exempelvis förprövningar redan i dag sker hos länsstyrelserna.
              Den veterinära verksamheten i ett län finns redan hos länsstyrelserna,
              och viss kontrollverksamhet även på djurskyddsområdet bedrivs
              av nödvändighet redan av länsstyrelserna i ett område.
            </seg>
          </u>
          <u xml:id="i-7a7dd13ed5694c73-345" prev="i-7a7dd13ed5694c73-344" who="Q3058054">
            <seg>
              Hur har då pengarna fördelats? De har fördelats delvis efter
              hur många lantbruksföretag med djur som finns. Därtill finns det
              andra djur som ska kontrolleras, nämligen sällskapsdjur. På detta
              område finns det ingen tillgänglig statistik. Det bästa vi kan
              utgå från är det vi tror oss veta, nämligen att antalet sällskapsdjur
              är ungefär lika fördelat över hela landet. Sedan finns det ytterligare
              en parameter som är avgörande för att det ska bli någorlunda rättvist
              mellan länsstyrelserna, och det är hur stor yta som ska täckas.
              Det utgör alltså ytterligare en parameter.
            </seg>
          </u>
          <u xml:id="i-7a7dd13ed5694c73-346" prev="i-7a7dd13ed5694c73-344" who="Q3058054">
            <seg>
              Därtill har vi sagt att det finns möjlighet att utlokalisera
              personal i de till ytan stora länen om länsstyrelserna bedömer
              att det är nödvändigt och möjligt för att sköta denna och andra
              verksamheter på ett bra och tillförlitligt sätt.
            </seg>
          </u>
          <u xml:id="i-7a7dd13ed5694c73-347" prev="i-7a7dd13ed5694c73-344" who="Q3058054">
            <seg>
              Trots detta sade jag redan i interpellationssvaret att vi ska
              följa upp det här och se om vi kan hitta bättre parametrar för
              att fördela pengarna på det här området. Om vi finner sådana är
              det klart att vi ska göra detta, för det ska bli så bra och så
              rätt som möjligt. Men i dag finns det inte något annat tillgängligt
              material än det jag talade om.
            </seg>
          </u>
          <u xml:id="i-7a7dd13ed5694c73-348" prev="i-7a7dd13ed5694c73-344" who="Q3058054">
            <seg>
              Hur har då fördelningen varit tidigare? Det är bara att konstatera
              att det i snitt har funnits två tredjedels inspektör per kommun.
              Man har inte ens haft en heltidsinspektör. Vilken specialkunskap
              om alla de djur som i dag finns i vårt samhälle kan en ensam människa
              som jobbar deltid ha? Inte särskilt mycket, påstår jag. På detta
              område blir det betydligt bättre. Vi har i dag en flora av djur
              i vårt samhälle där det ibland fordras specialkompetenser för
              att bedöma om djuren har det som de ska ha enligt den lagstiftning
              som ska följas.
            </seg>
          </u>
          <u xml:id="i-7a7dd13ed5694c73-349" prev="i-7a7dd13ed5694c73-344" who="Q3058054">
            <seg>
              Det blir möjligt för en större organisation att specialisera
              sig och också att täcka det jag nämnde tidigare, alltså ledigheter
              av olika slag.
            </seg>
          </u>
          <u xml:id="i-7a7dd13ed5694c73-350" prev="i-7a7dd13ed5694c73-344" who="Q3058054">
            <seg>
              Hur är det då med myndighetsstrukturerna? Carina Hägg, det vi
              i dag pratar om är hur kontrollansvaret ska skötas ute i verkligheten.
              Det Carina Hägg pratar om är en annan frågeställning, nämligen
              varifrån den centrala vägledningen till dem som har kontrollansvaret
              ska komma. Det vägledningsansvar som i dag finns på en statlig
              myndighet finns för närvarande i Jönköping. Det stämmer att det
              är föremål för översyn tillsammans med all verksamhet på myndighetsnivå
              inom Jordbruksdepartementets område. Om inte minnet sviker mig
              kommer vi att få en redovisning av den utredningen i slutet av
              februari månad.
            </seg>
          </u>
          <note type="speaker">
            Anf. 46 CARINA ADOLFSSON ELGESTAM (s):
          </note>
          <u xml:id="i-7a7dd13ed5694c73-351" next="i-7a7dd13ed5694c73-355" who="Q3375840">
            <seg>
              Herr talman! Ministern tar upp flera olika saker. Alltihop går
              ut på att det hela mer eller mindre kommer att bli jättebra. Jag
              delar inte riktigt den uppfattningen.
            </seg>
          </u>
          <u xml:id="i-7a7dd13ed5694c73-352" prev="i-7a7dd13ed5694c73-351" who="Q3375840">
            <seg>
              Jag tänkte börja med det som ministern tar upp om specialkunskap
              och att man kommer att bli mer specialiserad. Frågan är om det
              är bra eller inte. Ibland tror jag faktiskt att det är bra att
              man har en bred kunskap om väldigt mycket. Den erfarenhet jag
              har utifrån de djurskyddsinspektörer jag har mött och som jobbar
              brett är att de har en mycket bred kompetens. I de fall de inte
              har specialkännedom om ett djur ser de till att få den kännedomen.
            </seg>
          </u>
          <u xml:id="i-7a7dd13ed5694c73-353" prev="i-7a7dd13ed5694c73-351" who="Q3375840">
            <seg>
              Nu kan jag snarare känna att om det i en kommun finns ett lite
              udda sällskapsdjur blir risken att den som har specialkompetens
              och som måste inkallas kanske finns i ett annat län. När det finns
              en specialist vågar man inte gå in och göra något i sitt eget
              län på specialistens område. Då kanske vi får en krångligare administration
              och inte värnar djuren.
            </seg>
          </u>
          <u xml:id="i-7a7dd13ed5694c73-354" prev="i-7a7dd13ed5694c73-351" who="Q3375840">
            <seg>
              Ministern säger i alla fall att vi tillför lika mycket resurser
              med den nya ordningen, där länsstyrelserna har ansvar, som det
              fanns tidigare. Jaså. Det är alltså därför som Kronobergs län
              nu har råd att ha fyra djurskyddsinspektörer i stället för sex,
              som man hade tidigare. För mig blir det i alla fall färre.
            </seg>
          </u>
          <u xml:id="i-7a7dd13ed5694c73-355" prev="i-7a7dd13ed5694c73-351" who="Q3375840">
            <seg>
              Krister Örnfjäder redogjorde för hur det ser ut i Kalmar län.
              Där är det samma sak. Det blir färre. För mig visar detta inte
              något annat än att det blir mindre resurser till djurskyddet.
              Är det detta som är det pris som svenska folket får betala för
              de skattesänkningar som nu är genomförda? Det finns helt enkelt
              inte ekonomiska resurser så att det räcker till länsstyrelserna.
            </seg>
          </u>
          <note type="speaker">
            Anf. 47 Jordbruksminister ESKIL ERLANDSSON (c):
          </note>
          <u xml:id="i-7a7dd13ed5694c73-356" next="i-7a7dd13ed5694c73-359" who="Q3058054">
            <seg>
              Herr talman! Jag är glad över den här interpellationen. Tack
              för att den blev ställd. Jag är glad, för detta är frågeställningar
              som intresserar mig och som står högt på min agenda.
            </seg>
          </u>
          <u xml:id="i-7a7dd13ed5694c73-357" prev="i-7a7dd13ed5694c73-356" who="Q3058054">
            <seg>
              Jag har några slutkommentarer. Ibland är det bra med bred kompetens.
              Jag hoppas och förutsätter att de personer som nu har rekryterats
              till länsstyrelserna har det. Men låt oss påminna oss om att det
              ibland också finns specialsaker. Det finns verksamheter som omfattar
              försöksdjur. Det finns ny teknik som introduceras i olika typer
              av verksamhet. Det finns cirkusar, med deras djur, som ibland
              besöker en kommun men som inte kommer dit varje år.
            </seg>
          </u>
          <u xml:id="i-7a7dd13ed5694c73-358" prev="i-7a7dd13ed5694c73-356" who="Q3058054">
            <seg>
              Det måste bli lättare att klara av både bredden och specialiteten
              med den organisation som riksdagen nu har beslutat om.
            </seg>
          </u>
          <u xml:id="i-7a7dd13ed5694c73-359" prev="i-7a7dd13ed5694c73-356" who="Q3058054">
            <seg>
              Hur är det då med tilldelningen av pengarna? De pengar som är
              tilldelade länsstyrelserna runt om i landet är inte specialdestinerade,
              utan de ligger i samma pott som alla andra pengar som tilldelas
              länsstyrelserna. Sedan är det upp till länsstyrelserna att med
              den totala potten göra en rimlig bedömning av hur man internt
              ska fördela anslagen. Uppenbarligen har man gjort på ett sätt
              i något län och på ett annat sätt i något annat län. Jag säger
              inte att det ena eller det andra är fel, utan det är bedömningar
              som är gjorda på det regionala planet, och jag förutsätter att
              de är gjorda på ett övervägt och bra sätt.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2008/09:253 om varsel i Skaraborg,
            Västsverige och resten av Sverige
          </note>
          <note type="speaker">
            Anf. 48 Utbildningsminister JAN BJÖRKLUND (fp):
          </note>
          <u xml:id="i-7a7dd13ed5694c73-360" next="i-7a7dd13ed5694c73-369" who="Q911372">
            <seg>
              Herr talman! Monica Green har med anledning av varsel i Skaraborg,
              Västsverige och resten av Sverige frågat mig vad jag gör för insatser
              för de varslade, vilka utbildningsinsatser jag tar initiativ till
              för att klara kommande högkonjunktur samt hur jag avser att se
              till att de arbetslösa ska kunna få den utbildning som de behöver
              för att möta framtidens krav.
            </seg>
          </u>
          <u xml:id="i-7a7dd13ed5694c73-361" prev="i-7a7dd13ed5694c73-360" who="Q911372">
            <seg>
              Först vill jag säga att den främsta uppgiften för det offentliga
              skolväsendet är att erbjuda utbildning i en sådan omfattning och
              med ett innehåll som tillfredsställer såväl individernas önskemål
              och behov som arbetsmarknadens behov av arbetskraft med rätt kompetens.
            </seg>
          </u>
          <u xml:id="i-7a7dd13ed5694c73-362" prev="i-7a7dd13ed5694c73-360" who="Q911372">
            <seg>
              Att det finns utbildning tillgänglig och att den motsvarar individernas
              och arbetslivets behov innebär också att den kan erbjudas alla
              vuxna, inklusive arbetslösa och varslade. Personer som drabbas
              av arbetslöshet kan genom att söka sig till det offentliga utbildningssystemet
              förnya och fördjupa sina kunskaper så att de står bättre rustade
              att få arbete när konjunkturen vänder igen. Det offentliga utbildningssystemet
              har därmed en viktig roll att fylla för att mildra effekten av
              lågkonjunkturen.
            </seg>
          </u>
          <u xml:id="i-7a7dd13ed5694c73-363" prev="i-7a7dd13ed5694c73-360" who="Q911372">
            <seg>
              Regeringen överlämnade så sent som i november 2008 propositionen
              Yrkeshögskolan (prop. 2008/09:68) till riksdagen. Inrättandet
              av yrkeshögskolan är en viktig reform för att erbjuda en karriärväg
              för de individer som vill fördjupa eller bredda sina yrkeskunskaper.
              Samtidigt ger utbildningar inom yrkeshögskolan arbetslivet möjlighet
              att få arbetskraft med en hög kompetens. Satsningar på yrkesutbildningar
              på olika nivåer är nödvändiga för att svenska företag ska kunna
              konkurrera i en globaliserad värld.
            </seg>
          </u>
          <note>
            I budgetpropositionen för 2009 har regeringen aviserat en riktad
            satsning på fler platser med yrkesinriktning inom vuxenutbildningen,
            så kallad yrkesvux.
          </note>
          <note>
            Satsningen omfattar, inklusive studiestöd, 200 miljoner kronor
            för 2009, 400 miljoner kronor för 2010 och 600 miljoner kronor
            för 2011.
          </note>
          <note>
            Vidare aviserade regeringen en utökning av antalet platser inom
            den eftergymnasiala yrkesutbildningen. Kostnaderna inklusive studiestöd
            beräknas till 50 miljoner kronor för 2009 och till 100 miljoner
            kronor per år för 2010 och 2011.
          </note>
          <u xml:id="i-7a7dd13ed5694c73-364" prev="i-7a7dd13ed5694c73-360" who="Q911372">
            <seg>
              Regeringen har dessutom i den proposition som presenterades häromdagen,
              Åtgärder för jobb och omställning (prop. 2008/09:97), föreslagit
              ytterligare platser inom yrkesvux och eftergymnasial yrkesutbildning
              inom yrkeshögskolan och inom KY. Därmed förbättras möjligheterna
              att nå de grupper som saknar en fullständig gymnasieutbildning
              eller har behov av att ändra yrkesbana. En ökad satsning på yrkeshögskolan
              ger bättre möjligheter till utbildning inom det offentliga utbildningssystemet
              för dem som inte väljer högskolestudier.
            </seg>
          </u>
          <note>
            Totalt innebär detta en förstärkning med nästan 7 000 platser
            för 2009, drygt 11 000 för 2010 och för 2011.
          </note>
          <u xml:id="i-7a7dd13ed5694c73-365" prev="i-7a7dd13ed5694c73-360" who="Q911372">
            <seg>
              Det är värt att notera att en plats ofta rymmer fler än en individ
              eftersom eleverna inte sällan läser mindre än heltid på de här
              studieplatserna.
            </seg>
          </u>
          <u xml:id="i-7a7dd13ed5694c73-366" prev="i-7a7dd13ed5694c73-360" who="Q911372">
            <seg>
              För att stimulera fler arbetslösa som är över 25 år att söka
              en utbildning inom yrkesvux har regeringen dessutom lämnat förslag
              som innebär en tillfälligt utökad möjlighet för arbetslösa att
              få studiemedel med den högre bidragsnivån under 2009 och 2010.
            </seg>
          </u>
          <note>
            Vidare föreslår regeringen i samma proposition en omfördelning
            av anvisade medel mellan universitet och högskolor i syfte att
            möta den ökade efterfrågan i vissa regioner och åstadkomma ett
            bättre utnyttjande av utbildningsplatser. Sammantaget uppgår satsningen
            till 93 miljoner kronor för 2009.
          </note>
          <u xml:id="i-7a7dd13ed5694c73-367" prev="i-7a7dd13ed5694c73-360" who="Q911372">
            <seg>
              Med den flexibilitet som nuvarande regelverk tillåter för den
              kommunala vuxenutbildningen och den möjlighet som arbetslivet
              kommer att få att påverka utbildningarna i yrkeshögskolan skapar
              vi ett vuxenutbildningssystem som fungerar i både hög- och lågkonjunktur.
            </seg>
          </u>
          <u xml:id="i-7a7dd13ed5694c73-368" prev="i-7a7dd13ed5694c73-360" who="Q911372">
            <seg>
              Jag vill framhålla att regeringen noga följer utvecklingen av
              varsel i olika branscher och i olika delar av landet. För att
              möta de företag och människor som drabbas av varsel och nedläggningar
              har regeringen gett regionala samordnare i uppdrag att för regeringens
              räkning samordna insatserna lokalt och regionalt.
            </seg>
          </u>
          <u xml:id="i-7a7dd13ed5694c73-369" prev="i-7a7dd13ed5694c73-360" who="Q911372">
            <seg>
              Regeringen kommer att följa utvecklingen med anledning av lågkonjunkturen
              och i det sammanhanget överväga om ytterligare åtgärder behöver
              sättas in.
            </seg>
          </u>
          <note type="speaker">
            Anf. 49 MONICA GREEN (s):
          </note>
          <u xml:id="i-7a7dd13ed5694c73-370" next="i-7a7dd13ed5694c73-374" who="Q3358763">
            <seg>
              Herr talman! Tack för svaret! Det var ett långt och gediget svar
              där Björklund räknade upp alla möjliga åtgärder som regeringen
              har kommit på att vidta allteftersom, trots att ni från början
              var väldigt nöjda med allt ni hade gjort. Återigen är svaret:
              Vi har gjort det man ska göra, och vi är nöjda med utvecklingen.
              Jag kommer till och med att tänka på Anders Lundin när han för
              några år sedan i barn-tv sjöng: Denna man är nöjd. Han är nöjd
              för han är glad. Han är glad för han är nöjd. Riktigt så nöjd
              tror jag egentligen inte att Jan Björklund är, för jag tror att
              Jan Björklund är uppriktigt och allvarligt oroad. Jag är ganska
              övertygad om att hela regeringen känner en oro över den utveckling
              som nu sker.
            </seg>
          </u>
          <u xml:id="i-7a7dd13ed5694c73-371" prev="i-7a7dd13ed5694c73-370" who="Q3358763">
            <seg>
              Anledningen till att jag ställde interpellationen var bland annat
              det som Skaraborg och Skövde har drabbats av, alla varsel och
              arbetslöshet som vi fick möta under hösten. När Volvoarbetarna
              i Skövde kom tillbaka till sina arbeten i januari efter juluppehållet
              möttes de av ytterligare ett varsel. Jag har god kontakt med både
              dem som arbetar där och fackförbundet IF Metall, och de säger:
              Vad som behövs är utbildning, utbildning, utbildning. Vi behöver
              möjlighet att utbildas under tiden som Volvo går på lågvarv för
              att kunna möta den nya tiden när högkonjunkturen kommer. De ber
              mig: Kräv utbildning, för det är det som behövs!
            </seg>
          </u>
          <u xml:id="i-7a7dd13ed5694c73-372" prev="i-7a7dd13ed5694c73-370" who="Q3358763">
            <seg>
              Eftersom den borgerliga regeringen började med att skära ned
              på utbildningarna på komvux och på arbetsmarknadsutbildningarna
              man skar ned komvux med en tredjedel är det en berättigad fråga
              hur man ska göra nu. Nu har ni tillskjutit lite medel för att
              kunna återställa lite av komvuxmöjligheterna, bland annat i Skövde,
              men det är ändå inte tillräckligt.
            </seg>
          </u>
          <u xml:id="i-7a7dd13ed5694c73-373" prev="i-7a7dd13ed5694c73-370" who="Q3358763">
            <seg>
              Ni sade under hela hösten att ni hade lagt fram ett superpaket
              och en budget som räcker. Ni sade det trots att det var överspelade
              siffror. Vid varje tillfälle som någon sade att det kommer att
              behövas mer, att det behövs utbildning och trygghet för dem som
              nu är utsatta, var regeringen ändå nöjd. Ändå pressades ni sedan
              till att lägga fram paket med ytterligare förslag på hur ni skulle
              möta krisen. Före jul fick vi ett besked och i går fick vi ytterligare
              ett besked. Det kan väl vara den borgerliga regeringens strategi
              att säga att de är nöjda, att allting är jättebra och att sedan
              slänga fram ytterligare ett litet paket för att möta det allvarliga
              krisläge som är.
            </seg>
          </u>
          <u xml:id="i-7a7dd13ed5694c73-374" prev="i-7a7dd13ed5694c73-370" who="Q3358763">
            <seg>
              Jag ska bara citera Jan Björklund i ett replikskifte med Mona
              Sahlin i partiledardebatten: Visst är det bra med Amsåtgärder,
              och jag utesluter inte att det kommer ytterligare sådana. Det
              är ett ganska unikt besked från Jan Björklund, tycker jag, för
              jag har uppfattat både Jan Björklund och hela den moderatledda
              regeringen som en attack på arbetsmarknadsutbildningar, på Amsutbildningar
              och över huvud taget på allting som gör att människor får en chans
              till och ytterligare en chans till. Men sedan står Jan Björklund
              här och biter huvudet av skammen och säger: Vi tycker också om
              Amspolitik numera, vi vet att det behövs i lågkonjunkturer. Jag
              är glad över det, men det tog ganska lång tid innan den borgerliga
              regeringen insåg att man behöver ha sådana här åtgärder i kristider.
            </seg>
          </u>
          <note type="speaker">
            Anf. 50 Utbildningsminister JAN BJÖRKLUND (fp):
          </note>
          <u xml:id="i-7a7dd13ed5694c73-375" next="i-7a7dd13ed5694c73-381" who="Q911372">
            <seg>
              Herr talman! Jag tackar för Monica Greens interpellation. Jag
              begriper inte riktigt hennes angrepp på regeringen. När jag läser
              vad Socialdemokraterna vill göra uppfattar jag det så att de vill
              göra samma saker som regeringen nu gör. Amsåtgärderna och det
              vi nu diskuterar, utbildningsinsatser, som man kan säga i en sådan
              här konjunktursituation delvis går hand i hand, måste variera
              i takt med konjunkturen. Det tycker vi är självklart. Där kanske
              vi skiljer oss åt. När det är högkonjunktur, fullt drag och folk
              får jobb kan man dra ned på Amsåtgärder, vuxenutbildning och yrkesskola.
              Då finns inte alls samma efterfrågan.
            </seg>
          </u>
          <u xml:id="i-7a7dd13ed5694c73-376" prev="i-7a7dd13ed5694c73-375" who="Q911372">
            <seg>
              Det var så redan 2002. Redan under den förra regeringen drogs
              det ned på komvux, och kraftigare än vad vi har gjort, under högkonjunkturen.
              Monica Green skakar på huvudet, men det är sanning. Jag kan ge
              siffror på att det drogs väldigt kraftigt ned på vuxenutbildningen
              i Sverige i början av 2000-talet därför att konjunkturen var så
              mycket bättre, och då minskade efterfrågan. Detsamma gjordes också
              2006 och 2007 när sysselsättningen ökade mycket kraftigt till
              följd av de åtgärder som vi genomförde.
            </seg>
          </u>
          <u xml:id="i-7a7dd13ed5694c73-377" prev="i-7a7dd13ed5694c73-375" who="Q911372">
            <seg>
              Nu byggs vuxenutbildningen ut. Det är helt odramatiskt. Så har
              vuxenutbildningen alltid fungerat. Det behövs oavsett konjunkturläge
              en viss omfattning på vuxenutbildningen, men hur många platser
              exakt det ska vara varierar med konjunkturen. Så har det alltid
              varit. Så var det under Socialdemokraternas tid i regering, och
              så är det naturligtvis också nu. När arbetslösheten ökar är det
              fler som vill studera på vuxenutbildningen. Grundskolan är annorlunda.
              Den dimensioneras efter hur många barn som föds, men vuxenutbildningen
              dimensioneras delvis efter trycket, som beror på bland annat konjunkturen.
            </seg>
          </u>
          <u xml:id="i-7a7dd13ed5694c73-378" prev="i-7a7dd13ed5694c73-375" who="Q911372">
            <seg>
              Nu bygger vi ut vuxenutbildningen. Jag ser att Socialdemokraterna
              kräver det. Säger vi 5 000 platser, kommer ni veckan efter att
              säga 6 000. Sedan säger vi 10 000 ni säger 12 000. Så funkar det
              att vara i opposition. Jag har varit där också, så jag vet hur
              det är. Det är rätt jobbigt, man ska försöka blåsa upp skillnaden,
              men i grunden för vi den politik på det här området som ni efterfrågar.
              Jag förstår inte varför Monica Green måste vifta fram en konflikt
              som inte finns.
            </seg>
          </u>
          <u xml:id="i-7a7dd13ed5694c73-379" prev="i-7a7dd13ed5694c73-375" who="Q911372">
            <seg>
              Utöver det som ni kräver inrättar vi en yrkeshögskola, som jag
              tror är central. Det är väldigt viktigt. En yrkeshögskola fyller
              ett tomrum. Det finns många yrken i dag som kräver en rätt lång
              utbildning men som för den skull inte är akademisk. Historiskt
              har det varit så att man går på universitet och har akademiska
              jobb efteråt, men strävar man inte efter ett akademiskt jobb räcker
              det med att gå gymnasiets yrkesutbildningar.
            </seg>
          </u>
          <u xml:id="i-7a7dd13ed5694c73-380" prev="i-7a7dd13ed5694c73-375" who="Q911372">
            <seg>
              Så har det varit historiskt. Men det finns en skillnad som har
              börjat framträda, och det är att det finns rätt många jobb i dag
              som inte är akademiska men som är väldigt kvalificerade och kräver
              mycket kunskap. Det är därför vi inrättar yrkeshögskolan en kvalificerad
              yrkesutbildning, rätt lång utbildning men inte akademiska studier.
              Jag har förstått att ni har omprövat ert motstånd mot detta och
              nu är för det, och det gläder mig.
            </seg>
          </u>
          <u xml:id="i-7a7dd13ed5694c73-381" prev="i-7a7dd13ed5694c73-375" who="Q911372">
            <seg>
              Trots Monica Greens retorik där hon försöker blåsa upp skillnader
              är jag glad att riksdagen är överens om tagen. Vi bygger nu ut
              vuxenutbildningen, särskilt med inriktning på yrkesvux. Jag ser
              fram emot att det blir en enighet i riksdagen om vårt förslag
              till ny yrkeshögskola. Dimensioneringen på den kommer att öka
              när det är lågkonjunktur, och det är helt i överensstämmelse med
              hur vi brukar jobba i Sverige när det är konjunkturskifte.
            </seg>
          </u>
          <note type="speaker">
            Anf. 51 MONICA GREEN (s):
          </note>
          <u xml:id="i-7a7dd13ed5694c73-382" next="i-7a7dd13ed5694c73-388" who="Q3358763">
            <seg>
              Herr talman! Jag skakade på huvudet när Björklund drog till storsläggan
              och sade att det drogs ned mycket mer på utbildningen under den
              socialdemokratiska tiden. Jag håller med om att man ska modifiera
              den mellan hög- och lågkonjunkturer. Det är cyklar som går, och
              vi måste hjälpa människor när man har möjlighet. Det är alldeles
              utmärkt att utbilda människor i lågkonjunktur. Men ni har kommit
              i fel fas. Nu när lågkonjunkturen är så oerhört nedslående finns
              inte platserna, och människorna har inte den möjligheten. Ni säger
              att ni ska bygga upp den nu. Ja, det är lite sent.
            </seg>
          </u>
          <u xml:id="i-7a7dd13ed5694c73-383" prev="i-7a7dd13ed5694c73-382" who="Q3358763">
            <seg>
              Dessutom måste människor ha möjlighet till ersättning under tiden
              som de går utbildningen. Det är viktigt att de som nu är varslade
              och som kommer att få besked om arbetslöshet, och redan innan
              de får besked om arbetslöshet, får ett besked om att de kan skaffa
              sig en utbildning för att möta den nya tidens krav på arbetare.
              Ni kommer att kunna få en ersättning under tiden. Det är viktigt
              att få sådana besked.
            </seg>
          </u>
          <u xml:id="i-7a7dd13ed5694c73-384" prev="i-7a7dd13ed5694c73-382" who="Q3358763">
            <seg>
              Sedan säger Björklund att det är så lättvindigt att vara i opposition,
              ni drar bara till med lite högre siffror. Vi krävde i höstas fler
              utbildningsplatser. Vi krävde fler omskolningsplatser och också
              möjlighet till bristyrkesutbildningar. Ni sade nej, nej och nej.
              Sedan kom ni med något paket före jul, och så kom ni med ytterligare
              något i går, och jag ska vara nöjd med att ni kommer med det när
              det gäller att möta våra krav. Så säger ministern att i morgon
              kommer ni säkert att höja kraven ytterligare.
            </seg>
          </u>
          <u xml:id="i-7a7dd13ed5694c73-385" prev="i-7a7dd13ed5694c73-382" who="Q3358763">
            <seg>
              Vad vi har gjort är att försöka visa regeringen hur viktigt det
              är att i rätt tid satsa på utbildningar men också att ge besked.
              Nu är det trygghetskris i Sverige. Människor lider av trygghetskris.
              Man vet inte hur det blir. Kommer jag att bli en av dem som blir
              uppsagda? Kommer jag att klara mitt hus? Kommer jag att kunna
              få jobb någon annanstans? Det finns en trygghetskris, och man
              vet inte heller om man klarar ekonomin om man blir arbetslös.
            </seg>
          </u>
          <u xml:id="i-7a7dd13ed5694c73-386" prev="i-7a7dd13ed5694c73-382" who="Q3358763">
            <seg>
              De människorna behöver ett besked från regeringen: Ja, ni kommer
              att få en ersättning om ni skaffar er den och den utbildningen
              låt oss fortsätta med exemplet Volvo därför att Volvoarbetarna
              kommer att behöva ha en spetskompetens i omställningen till det
              nya miljövänliga samhället till exempel och behöver utbilda sig.
              Människor behöver det beskedet.
            </seg>
          </u>
          <u xml:id="i-7a7dd13ed5694c73-387" prev="i-7a7dd13ed5694c73-382" who="Q3358763">
            <seg>
              Det är tragiskt att se hur ni slaktade komvux med 36 procent.
              Med så mycket drog ni ned direkt när ni hade vunnit valet. Ni
              sade: Det är högkonjunktur nu, och därför behövs det inte några
              utbildningar. Redan då påpekade vi att det kommer en lågkonjunktur
              efter en högkonjunktur. Redan då påpekade vi vikten av att ha
              bristyrkesutbildningar. Det fanns bristyrken som man behövde omskola
              sig till. Men det var ingenting som den borgerliga regeringen
              ville eftersom det inte var er politik och ni var mot Amspolitik,
              som ni så nedlåtande har kallat det. Nu har ni sagt att det är
              bra med Amspolitik.
            </seg>
          </u>
          <u xml:id="i-7a7dd13ed5694c73-388" prev="i-7a7dd13ed5694c73-382" who="Q3358763">
            <seg>
              Jag konstaterar att arbetslösheten är betydligt högre nu än när
              ni tog över. Siffror från AKU och SCB visar det. Ni gick till
              val på att ni skulle skaffa fler jobb. Jag vet inte om det vallöftet
              bara gällde i högkonjunktur. Det uppfattade nog inte väljarna
              i alla fall. De uppfattade det så att ni skulle klara av att sköta
              det här landet. Men det hjälper inte att bara kunna sköta ett
              land i en högkonjunktur. Man måste också kunna se lite längre
              och veta att nu snart kommer en lågkonjunktur, och då måste vi
              satsa på andra typer av utbildningar.
            </seg>
          </u>
          <note type="speaker">
            Anf. 52 Utbildningsminister JAN BJÖRKLUND (fp):
          </note>
          <u xml:id="i-7a7dd13ed5694c73-389" next="i-7a7dd13ed5694c73-392" who="Q911372">
            <seg>
              Herr talman! Monica Green säger att människor är oroliga, och
              det är verkligen människor just nu. Därför bör de ges besked om
              saker och ting, och jag ger ett antal besked, ungefär dem Monica
              Green efterfrågar. Ändå piskar Monica Green upp oron ytterligare.
              Det är väl onödigt.
            </seg>
          </u>
          <u xml:id="i-7a7dd13ed5694c73-390" prev="i-7a7dd13ed5694c73-389" who="Q911372">
            <seg>
              De människor som är oroliga nu kan vi väl hjälpas åt att ge besked
              till. Monica Green kan väl hjälpa till att ge de besked i Skaraborg
              som jag nu ger. Yrkesutbildningen byggs ut kraftigt i Sverige.
              Yrkesvux är en ny sak som skapas just nu. Det har ni aldrig haft
              tidigare. Yrkeshögskola inrättas i Sverige. Det har ni avvisat
              i riksdagen i åratal, men nu inrättas det. Hjälp till att ge de
              beskeden!
            </seg>
          </u>
          <u xml:id="i-7a7dd13ed5694c73-391" prev="i-7a7dd13ed5694c73-389" who="Q911372">
            <seg>
              När det gäller studiemedel gör vi det extra förmånligt för dem
              som är över 25 år. De kan få högre och mer förmånliga studiemedel
              än vad som är normalt därför att vi vet att människor som blir
              arbetslösa har svårt att leva på de studiemedel som en 20-åring
              kan göra som kanske bor kvar hemma hos föräldrarna.
            </seg>
          </u>
          <u xml:id="i-7a7dd13ed5694c73-392" prev="i-7a7dd13ed5694c73-389" who="Q911372">
            <seg>
              Detta gör vi. Vi ger dessa besked. Bidra till att lugna oron
              i stället för piska upp oron, Monica Green!
            </seg>
          </u>
          <note type="speaker">
            Anf. 53 MONICA GREEN (s):
          </note>
          <u xml:id="i-7a7dd13ed5694c73-393" next="i-7a7dd13ed5694c73-398" who="Q3358763">
            <seg>
              Herr talman! Det rådet skulle jag vilja att Björklund även ger
              sina regeringskolleger. Det är inte så lämpligt att säga att det
              här året kommer att bli ett djävla skitår och att vi inte kan
              göra någonting åt det. Vi tänker gå och fika under tiden som det
              är ett djävla skitår.
            </seg>
          </u>
          <u xml:id="i-7a7dd13ed5694c73-394" prev="i-7a7dd13ed5694c73-393" who="Q3358763">
            <seg>
              Det är inte så lämpligt att som statsråd säga det. Jag rekommenderar
              Björklund att ta med det till sina kolleger och även till kollegan
              som sitter bakom här, kollegan med långa vargavintrar. Vi vet
              inte hur lång lågkonjunkturen kommer att bli, det kommer att bli
              väldigt tuffa år, och vi ser inte någon ljusning ännu, säger finansministern.
              Det är inga muntergökar direkt som vi har i regeringen, utan de
              ger de här trygghetschockarna till människor ute i landet. Människor
              blir oroliga och säger: Jaså, man vet inte hur länge det kommer
              att pågå. Regeringen ser inte ljus i tunneln, och det blir bara
              ett djävla skitår.
            </seg>
          </u>
          <u xml:id="i-7a7dd13ed5694c73-395" prev="i-7a7dd13ed5694c73-393" who="Q3358763">
            <seg>
              Det är inga bra signaler.
            </seg>
          </u>
          <u xml:id="i-7a7dd13ed5694c73-396" prev="i-7a7dd13ed5694c73-393" who="Q3358763">
            <seg>
              Jag ger jättegärna besked till de människor jag träffar ute på
              arbetsplatser. Jag kommer att berätta om satsningar på komvux.
            </seg>
          </u>
          <u xml:id="i-7a7dd13ed5694c73-397" prev="i-7a7dd13ed5694c73-393" who="Q3358763">
            <seg>
              Jag vet att kommunerna kommer att skjuta till. Trots att ni har
              vägrat att ge besked till kommunerna om de ska få högre statsbidrag
              vet jag att kommunerna ändå kommer att försöka mildra konsekvenserna
              av lågkonjunkturen genom att öka antalet platser på utbildningar
              inom bland annat komvux. De gör det även om de inte får besked
              av regeringen.
            </seg>
          </u>
          <u xml:id="i-7a7dd13ed5694c73-398" prev="i-7a7dd13ed5694c73-393" who="Q3358763">
            <seg>
              Ja, det behövs ekonomisk trygghet. Ni ger inte det. Ni har förskjutit
              människor från a-kassan och från möjligheten att ha en trygg ekonomi
              även när man förlorar sitt arbete. Det ger inga trygghetssignaler.
              Det är ni som skapar oro, inte vi.
            </seg>
          </u>
          <note type="speaker">
            Anf. 54 Utbildningsminister JAN BJÖRKLUND (fp):
          </note>
          <u xml:id="i-7a7dd13ed5694c73-399" next="i-7a7dd13ed5694c73-405" who="Q911372">
            <seg>
              Herr talman! Jag märker att Monica Green i sitt slutinlägg flyr
              till alla andra frågor än de som interpellationen handlar om.
              Det kan hända att argumenten tog slut.
            </seg>
          </u>
          <u xml:id="i-7a7dd13ed5694c73-400" prev="i-7a7dd13ed5694c73-399" who="Q911372">
            <seg>
              Håller jag mig till interpellationen konstaterar jag att vi bygger
              ut yrkesutbildningar på yrkeshögskolenivå och på yrkesvuxnivå.
              Både yrkesvux och yrkeshögskola är två reformer som denna regering
              har konstruerat och som den förra aldrig konstruerade. Ni röstade
              emot yrkeshögskola gång på gång. Antalet platser byggs ut mycket
              kraftigt.
            </seg>
          </u>
          <u xml:id="i-7a7dd13ed5694c73-401" prev="i-7a7dd13ed5694c73-399" who="Q911372">
            <seg>
              Jag såg också att Socialdemokraterna krävde utbyggnad av högskolan.
              Men som högskoleministern skriver i tidningen i dag finns det
              10 000 lediga platser. Ett antal av dem omfördelas just nu till
              Västsverige eftersom det där är brist på några håll. Att öka antalet
              platser kanske behövs i framtiden, och då tittar vi på det. Just
              nu finns det dock 10 000 lediga platser.
            </seg>
          </u>
          <u xml:id="i-7a7dd13ed5694c73-402" prev="i-7a7dd13ed5694c73-399" who="Q911372">
            <seg>
              Jag förstår att det är jobbigt att vara i opposition. Det har
              jag varit i många år, och det är ganska trist. Då måste man blåsa
              upp skillnader så att de blir mycket större än vad de är.
            </seg>
          </u>
          <u xml:id="i-7a7dd13ed5694c73-403" prev="i-7a7dd13ed5694c73-399" who="Q911372">
            <seg>
              Vi vidtar de åtgärder som efterfrågas. Vi inrättar fler platser
              och nya utbildningar. På ett sätt är det lätt att vara i opposition.
              Man lägger alltid fram sitt budgetförslag efter regeringen och
              lägger på lite mer. Sedan kan man säga att regeringen borde ha
              gjort mer. Nu inrättas dock nya platser i mycket stor utsträckning.
            </seg>
          </u>
          <u xml:id="i-7a7dd13ed5694c73-404" prev="i-7a7dd13ed5694c73-399" who="Q911372">
            <seg>
              Som jag sade i interpellationssvaret följer regeringen utvecklingen.
              Vi är beredda att återkomma med ytterligare förslag om vi bedömer
              att det behövs. Nu har vi gjort denna bedömning, sedan får vi
              se. Det beror på hur konjunkturen utvecklas. Det gäller att följa
              detta noggrant.
            </seg>
          </u>
          <u xml:id="i-7a7dd13ed5694c73-405" prev="i-7a7dd13ed5694c73-399" who="Q911372">
            <seg>
              Man kan använda vilka ord man vill, men vi står inför besvärliga
              tider. Vi är helt medvetna om den oro som många människor känner
              för att bli av med jobb, försörjning och trygghet. Det är för
              att möta det och för att skapa trygghet som vi ger dessa besked
              till människor.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2008/09:198 om ROT-avdraget samt
            allmännyttan och andra byggnader än privatägda
          </note>
          <note type="speaker">
            Anf. 55 Finansminister ANDERS BORG (m):
          </note>
          <u xml:id="i-7a7dd13ed5694c73-406" next="i-7a7dd13ed5694c73-410" who="Q182050">
            <seg>
              Herr talman! Monica Green har frågat mig vad som är grunden till
              att regeringens skattereduktion för ROT-arbete riktar sig bara
              till villor och bostadsrätter. Hon har också frågat mig om jag
              och regeringen avser att återkomma med andra typer av förslag
              för att stimulera till klimat- och miljösmarta ombyggnader i miljonprogramsområden
              och i offentliga byggnader.
            </seg>
          </u>
          <u xml:id="i-7a7dd13ed5694c73-407" prev="i-7a7dd13ed5694c73-406" who="Q182050">
            <seg>
              Ett viktigt skäl till att regeringen nu föreslår en skattereduktion
              också för utgifter för ROT-arbeten är förstås att svensk ekonomi
              befinner sig i en konjunkturnedgång. Nedgången märks tydligt i
              byggsektorn. Med en skattereduktion för ROT-arbete ökar efterfrågan
              på sådana tjänster, vilket bidrar till att upprätthålla kapaciteten
              i byggsektorn.
            </seg>
          </u>
          <u xml:id="i-7a7dd13ed5694c73-408" prev="i-7a7dd13ed5694c73-406" who="Q182050">
            <seg>
              Minst lika viktigt är de långsiktiga strukturella skäl som ligger
              bakom dagens system med skattereduktion för hushållsarbete. På
              samma sätt som för hushållsarbete syftar skattereduktionen för
              ROT-arbete till att minska svartarbetet och att öka arbetsutbudet
              genom mindre eget arbete. Eftersom skattereduktionen har den här
              inriktningen både vad gäller hushållsarbete och ROT-arbete är
              det naturligt att den bara ges till hushållen. Det är också därför
              som skattereduktionen inte bör vara tidsbegränsad. Det är mot
              denna bakgrund som regeringen föreslår att ROT-arbeten ska in
              i det system med skattereduktion för hushållsarbete som vi införde
              2007.
            </seg>
          </u>
          <u xml:id="i-7a7dd13ed5694c73-409" prev="i-7a7dd13ed5694c73-406" who="Q182050">
            <seg>
              Att välja den här vägen, det vill säga att lägga till ROT i dagens
              system med skattereduktion för hushållsarbete, innebär att bostadsföretag
              och andra ägare av flerbostadshus inte kommer att omfattas. Det
              är den avgränsning som görs, och jag anser att det är en rimlig
              avvägning.
            </seg>
          </u>
          <u xml:id="i-7a7dd13ed5694c73-410" prev="i-7a7dd13ed5694c73-406" who="Q182050">
            <seg>
              Det här är alltså, kortfattat, grunden till regeringens förslag
              om en skattereduktion för ROT-arbete. Om hyresrätter kan stödjas
              på något annat sätt är en fråga som måste övervägas vidare.
            </seg>
          </u>
          <note type="speaker">
            Anf. 56 MONICA GREEN (s):
          </note>
          <u xml:id="i-7a7dd13ed5694c73-411" next="i-7a7dd13ed5694c73-417" who="Q3358763">
            <seg>
              Herr talman! Jag tackar finansministern för svaret. Krispaketet
              kom till sist. Det innehöll även ett så kallat ROT-avdrag efter
              krav från många håll. Kravet kom från byggindustrin och från många
              som tillverkar vitvaror och andra varor som används i samband
              med ombyggnad av hus. Kravet kom även från miljörörelsen så att
              man skulle kunna passa på att bygga om till miljösmarta bostäder.
              Kravet kom också från oss. Så långt är det bra.
            </seg>
          </u>
          <u xml:id="i-7a7dd13ed5694c73-412" prev="i-7a7dd13ed5694c73-411" who="Q3358763">
            <seg>
              Tyvärr har den moderatledda regeringen något emot människor som
              bor i hyresrätter och hyr sina lägenheter. Man har även något
              emot att se till att byggandet får en rejäl skjuts mot en miljöanpassad
              och mer energismart lösning. Därför riktar man ROT-avdraget bara
              till dem som äger till exempel en bostadsrätt, ett sommarhus i
              Spanien eller en villa. Bara de som redan äger ska få möjlighet
              att göra avdrag. De ska få möjlighet att baka in detta i de hushållsnära
              tjänsterna.
            </seg>
          </u>
          <u xml:id="i-7a7dd13ed5694c73-413" prev="i-7a7dd13ed5694c73-411" who="Q3358763">
            <seg>
              Jag uppfattar förslaget som att man vill rädda bidraget till
              hushållsnära tjänster som regeringen införde direkt efter valet.
              Det här är inte det ROT-avdrag som många inom branschen säger
              skulle ge byggindustrin den stora skjutsen och ge fler byggnadsarbetare
              jobb.
            </seg>
          </u>
          <u xml:id="i-7a7dd13ed5694c73-414" prev="i-7a7dd13ed5694c73-411" who="Q3358763">
            <seg>
              Ofta är tidsbegränsade åtgärder i lågkonjunktur mer effektiva
              eftersom man inte ska använda sig av dem i högkonjunkturer. Många
              ekonomer säger att man ska rikta åtgärder i lågkonjunkturer och
              att de ska vara tidsbegränsade för att omedelbart sätta i gång
              ombyggnader.
            </seg>
          </u>
          <u xml:id="i-7a7dd13ed5694c73-415" prev="i-7a7dd13ed5694c73-411" who="Q3358763">
            <seg>
              Det skulle ge många jobb att bygga om miljonprogramsområden till
              energi- och miljösmarta lägenheter. Det skulle också ge en högre
              standard för dem som bor där och en jättevinst för miljön.
            </seg>
          </u>
          <u xml:id="i-7a7dd13ed5694c73-416" prev="i-7a7dd13ed5694c73-411" who="Q3358763">
            <seg>
              Därför är det beklagligt att regeringen valde vägen att det bara
              är de som äger något en villa, ett sommarhus utomlands eller en
              bostadsrätt som har möjlighet till detta avdrag.
            </seg>
          </u>
          <u xml:id="i-7a7dd13ed5694c73-417" prev="i-7a7dd13ed5694c73-411" who="Q3358763">
            <seg>
              Vi har tagit del av både Skanskas förslag på hur man skulle kunna
              bygga om till miljöanpassade bostäder och Sabos förslag och krav
              på att det måste komma mer för att man ska klara det allmännyttiga
              bostadsbeståndet i framtiden. Ändå har regeringen valt väg. Liksom
              på så många andra områden väljer man att öka klyftorna mellan
              dem som har och inte har. Det är en tydlig strategi. Jag beklagar
              det.
            </seg>
          </u>
          <note type="speaker">
            Anf. 57 MARIE ENGSTRÖM (v):
          </note>
          <u xml:id="i-7a7dd13ed5694c73-418" next="i-7a7dd13ed5694c73-425" who="Q4946821">
            <seg>
              Herr talman! Jag tackar interpellanten för en intressant interpellation.
              Jag tackar också finansministern för svaret. Efter att frågan
              om ROT-avdrag diskuterats länge kom, som sagt, ett förslag från
              regeringen. Jag är mycket intresserad av att veta varför man inriktar
              detta till just villa- och bostadsrättsägare och varför man utesluter
              en stor del av bostadsmarknaden.
            </seg>
          </u>
          <u xml:id="i-7a7dd13ed5694c73-419" prev="i-7a7dd13ed5694c73-418" who="Q4946821">
            <seg>
              Byggnads säger att ett värsta scenario är att arbetslösheten
              kan stiga till uppåt 20 procent ganska snart bland byggnadsarbetare.
            </seg>
          </u>
          <u xml:id="i-7a7dd13ed5694c73-420" prev="i-7a7dd13ed5694c73-418" who="Q4946821">
            <seg>
              Boverket säger att renoveringsbehovet i miljonprogrammet är oerhört
              stort och att takten måste öka. Det är väldigt många som går ut
              och pratar om detta.
            </seg>
          </u>
          <u xml:id="i-7a7dd13ed5694c73-421" prev="i-7a7dd13ed5694c73-418" who="Q4946821">
            <seg>
              Det finns ett behov av att till exempel tillgänglighetsanpassa
              bostäder för äldre. Om vi ska fullgöra våra åtaganden finns det
              ett behov att tillgänglighetsanpassa offentliga lokaler för människor
              som har funktionshinder. Det finns väldigt mycket att göra inom
              detta område. Ändå väljer regeringen att rikta åtgärderna till
              människor som bor i villor och till människor som bor i bostadsrättsföreningar.
              Det tycker jag är en märklig prioritering.
            </seg>
          </u>
          <u xml:id="i-7a7dd13ed5694c73-422" prev="i-7a7dd13ed5694c73-418" who="Q4946821">
            <seg>
              Det sista som finansministern sade i sitt svar på interpellationen
              var: Om hyresrätter kan stödjas på något annat sätt är en fråga
              som måste övervägas vidare. Ska vi tolka det som att regeringen
              ändå lite grann under galgen, efter den massiva kritiken mot regeringens
              förslag, kommer med någonting som rör till exempel miljonprogramsområdena?
            </seg>
          </u>
          <u xml:id="i-7a7dd13ed5694c73-423" prev="i-7a7dd13ed5694c73-418" who="Q4946821">
            <seg>
              Jag har funderat på en annan sak. Detta ska vara ett konjunkturstöd.
              Varför gör man det permanent? Vilka åtgärder ska man ta till nästa
              gång i så fall om vi, vilket vi inte vill, skulle hamna i en kraftig
              lågkonjunktur som den som vi i dag befinner oss i?
            </seg>
          </u>
          <u xml:id="i-7a7dd13ed5694c73-424" prev="i-7a7dd13ed5694c73-418" who="Q4946821">
            <seg>
              Det finns människor som undrar följande: Om två personer äger
              en fastighet får man totalt sett ett större avdrag än om det är
              en person som äger en fastighet. Hur har man resonerat där? Jag
              är också lite intresserad av vad som händer om det är fler än
              två som äger en fastighet? Finansministern kanske skulle kunna
              komma med ett sådant klarläggande.
            </seg>
          </u>
          <u xml:id="i-7a7dd13ed5694c73-425" prev="i-7a7dd13ed5694c73-418" who="Q4946821">
            <seg>
              Men den stora frågan är: Varför har regeringen inte föreslagit
              någonting när det gäller de stora behov som i dag finns inom miljonprogrammet
              och i fråga om att anpassa boendet för äldre och för alla de människor
              som har något funktionshinder?
            </seg>
          </u>
          <note type="speaker">
            Anf. 58 Finansminister ANDERS BORG (m):
          </note>
          <u xml:id="i-7a7dd13ed5694c73-426" next="i-7a7dd13ed5694c73-433" who="Q182050">
            <seg>
              Herr talman! Monica Green och även Marie Engström ger en del
              allmänna reflexioner kring den ekonomiska politiken med koppling
              till ROT-avdraget. Låg mig därför klargöra ett par saker.
            </seg>
          </u>
          <u xml:id="i-7a7dd13ed5694c73-427" prev="i-7a7dd13ed5694c73-426" who="Q182050">
            <seg>
              Först och främst har vi valt att utforma finanspolitiken så att
              den är starkt expansiv. Det framgår när man tittar på den redovisning
              som vi har av detta, nämligen förändringar av strukturellt saldo
              som är det gemensamma mått som vi använder i hela EU-området.
              Då har Sverige, tillsammans med några ytterligare länder, en finanspolitik
              som är bland de mest expansiva i Europa. Vi möter alltså nedgången
              genom att tillföra medel till ekonomin för att dämpa arbetslösheten
              och förhindra att den ökar.
            </seg>
          </u>
          <u xml:id="i-7a7dd13ed5694c73-428" prev="i-7a7dd13ed5694c73-426" who="Q182050">
            <seg>
              Det andra som vi också är relativt ensamma om i Sverige och i
              Norden är att vi gör detta samtidigt som vi upprätthåller god
              ordning på de offentliga finanserna. Vi har nu underskott på strax
              över 1 procent att vänta enligt EU för i år och uppemot 1 ½ procent
              nästa år. Själva unionen är på väg mot 5 procents underskott.
              För länder som Irland och Grekland har nu ränteskillnaderna gentemot
              Tyskland ökat till 2 ½ procent. För Spanien och Portugal handlar
              det om 1 ½ procent. Länder med små och öppna ekonomier som Sverige
              som inte har god ordning på sina offentliga finanser har nu hamnat
              i den sitsen att det är nyckelfrågan. Återhämtningen dämpas, och
              krisen fördjupas av mycket höga räntor.
            </seg>
          </u>
          <u xml:id="i-7a7dd13ed5694c73-429" prev="i-7a7dd13ed5694c73-426" who="Q182050">
            <seg>
              Vi kan se att skuldsättningen nu är på väg mot 70 procent. Vi
              är alltså tillbaka där vi var innan konvergenskraven infördes
              i Europa. De kommande fem tio åren kommer de europeiska länderna
              att få ägna sig åt att sanera ekonomin som vi gjorde under 90-talet.
            </seg>
          </u>
          <u xml:id="i-7a7dd13ed5694c73-430" prev="i-7a7dd13ed5694c73-426" who="Q182050">
            <seg>
              Varför är detta så viktigt för konjunkturen? Jo, det är för att
              om vi inte har god ordning börjar hushållen spara och företagen
              vägrar investera. Då sätter vi oss i den sitsen att inga åtgärder
              har den effekt som vi önskar.
            </seg>
          </u>
          <u xml:id="i-7a7dd13ed5694c73-431" prev="i-7a7dd13ed5694c73-426" who="Q182050">
            <seg>
              Det som vi har gjort är att vidta aktiva åtgärder för att möta
              de problem som vi har i ekonomin. Det handlar om ett ROT-avdrag
              för byggsektorn. Det handlar om en förstärkt arbetsmarknadspolitik
              och nystartsjobb för att möta arbetslösheten. Det handlar om specifika
              åtgärder för att se till att banksektorn återigen ska fungera.
              I största möjliga utsträckning har vi försökt att göra detta genom
              att också föreslå långsiktigt riktiga åtgärder, alltså åtgärder
              som på ett par års sikt när vi befinner oss i en högkonjunktur
              eller åtminstone i en återhämtning också har positiva effekter
              på sysselsättning, produktivitet och välfärd och när det gäller
              resurser för kommuner och landsting. Det är det som är själva
              poängen med att välja denna utformning av ROT-avdraget. Genom
              att vi gör det möjligt för människor att köpa tjänster trots att
              vi har extrema skattekilar i Sverige minskar vi den svarta sektorn,
              ökar arbetsutbudet och förstärker produktiviteten. Vi höjer varaktigt
              och långsiktigt sysselsättningsnivån på det sättet.
            </seg>
          </u>
          <u xml:id="i-7a7dd13ed5694c73-432" prev="i-7a7dd13ed5694c73-426" who="Q182050">
            <seg>
              Alla tillfälliga åtgärder har den effekten att de om två tre
              år inte längre har någon effekt på sysselsättning och produktion
              i Sverige. Det vet vi, och det måste naturligtvis även Monica
              Green och Marie Engström hålla med om. Det ligger i själva tillfällighetens
              natur att effekten om några år när vi har kommit ur krisen är
              borta.
            </seg>
          </u>
          <u xml:id="i-7a7dd13ed5694c73-433" prev="i-7a7dd13ed5694c73-426" who="Q182050">
            <seg>
              Vad vi nu har gjort är att vi har kompletterat våra åtgärder
              på skattesidan med ännu ett steg för att göra det möjligt att
              ha kvar en relativt omfattande välfärdsstat som är finansierad
              med skatter utan att också bygga in ett omfattande socialt utanförskap
              i ekonomin. Därigenom har vi valt att rikta skattesänkningarna
              till de områden där de har störst effekt på sysselsättningen.
              Genom att vi nu inför detta ROT-avdrag sänker vi skatterna. Hushållen
              får mer pengar kvar, och det dämpar nedgången. Samtidigt väljer
              vi en konstruktion som på tre fyra års sikt också har en positiv
              effekt på sysselsättningen. Den typen av effekt får man inte med
              tillfälliga åtgärder. Det är grunden för att vi har valt denna
              avvägning.
            </seg>
          </u>
          <note type="speaker">
            Anf. 59 MONICA GREEN (s):
          </note>
          <u xml:id="i-7a7dd13ed5694c73-434" next="i-7a7dd13ed5694c73-437" who="Q3358763">
            <seg>
              Herr talman! Det var mycket Europa och allmänpolitik, men inte
              ett ord om hyresgästerna och inte ett ord om de ensamhushåll som
              inte får samma möjligheter som de hushåll där två personer står
              som ägare till en fastighet. Det var inte ett ord om varför ni
              har valt den vägen att det är bara de som äger sin bostad som
              ska ha möjlighet att göra skatteavdrag.
            </seg>
          </u>
          <u xml:id="i-7a7dd13ed5694c73-435" prev="i-7a7dd13ed5694c73-434" who="Q3358763">
            <seg>
              När det gäller den allmänna ordningen i budgetekonomin fick vi
              socialdemokrater ta Sverige ur krisen efter den förra borgerliga
              regeringen. Vi lärde oss mycket av det. Det var en mycket dyr
              lärdom. Men sedan dess har vi haft god ordning i ekonomin. Jag
              vet att Anders Borg brukar hålla med om att vi såg till det. Vi
              byggde upp finanspolitiken och penningpolitiken var för sig, och
              vi byggde upp stabila regler för att inte hamna där. Det är också
              därför som Sveriges ekonomi är så god just nu. Trots det ser Anders
              Borg nu hur budgetunderskottet ökar. Det är möjligt att han tycker
              om att jämföra Sverige med andra länder när han inte vill tala
              om sin egen politik. Då är det bättre att visa att vi i alla fall
              är lite bättre än de andra. Och det är tack vare det långsiktiga
              arbete som vi har gjort med den svenska ekonomin, och vi har byggt
              upp en stark ekonomi i Sverige. Det är bra.
            </seg>
          </u>
          <u xml:id="i-7a7dd13ed5694c73-436" prev="i-7a7dd13ed5694c73-434" who="Q3358763">
            <seg>
              Men när det gäller den fråga som vi talar om nu ROT-avdraget
              säger Anders Borg ingenting om varför han inte vill satsa på miljonprogramsområdena,
              om varför han avstår från att satsa på alla de miljonprogramsområden
              och alla de områden med allmännytta som finns runt om i landet.
              Det skulle ge enormt många arbeten, direkt till dem som finns
              inom byggindustrin men också indirekt inom alla de företag som
              arbetar med miljöförbättrande åtgärder och energismarta lösningar
              och som tillverkar allt det som behövs i samband med att man bygger
              om. Det skulle vara en jättevinst både för miljön och för att
              se till att människor snabbt kommer i arbete.
            </seg>
          </u>
          <u xml:id="i-7a7dd13ed5694c73-437" prev="i-7a7dd13ed5694c73-434" who="Q3358763">
            <seg>
              Om Anders Borg föredrar att ha denna reform permanent har jag
              ingenting emot det. Jag ställde tidigare bara frågan. Vi har nämligen
              tidigare sagt att vi för att kunna mota nedgångar också ska kunna
              ha tillfälliga lösningar. Konjunkturinstitutet säger ofta att
              det är mycket bra åtgärder. Men om Anders Borg vill göra detta
              permanent är det okej för mig. Men varför satsar man inte på hela
              Sverige och på alla människor, på dem som bor i hyresrätter? Varför
              är det viktigare att satsa på dem som har villor i Spanien för
              att de ska kunna bygga om? Tidigare satsade ni på hushållsnära
              tjänster för att de som bor i Spanien skulle kunna ha en poolpojke
              som kan göra rent i poolen. Nu inför ni också ett bidrag så att
              de kan bygga om poolen i Spanien. Men ni satsar ingenting på de
              hyresrätter som finns runt om i Sverige och som är i stort behov
              av ombyggnad. Det skulle ge alla de viktiga jobb som nu behövs
              för byggindustrin.
            </seg>
          </u>
          <note type="speaker">
            Anf. 60 MARIE ENGSTRÖM (v):
          </note>
          <u xml:id="i-7a7dd13ed5694c73-438" next="i-7a7dd13ed5694c73-440" who="Q4946821">
            <seg>
              Herr talman! Regeringens företrädare brukar alltid framhålla
              att man har den mest expansiva finanspolitiken i Europa. Det har
              jag hört förut, i andra interpellationsdebatter med Anders Borgs
              kolleger. Det svaret brukar vi få. Men jag säger som Monica Green:
              Nu var det ROT-avdraget vi ville diskutera.
            </seg>
          </u>
          <u xml:id="i-7a7dd13ed5694c73-439" prev="i-7a7dd13ed5694c73-438" who="Q4946821">
            <seg>
              Kanske är detta en viktig del i en expansiv politik, men att
              en skattesänkning som inte är tillfällig skulle ha bäst påverkan
              på sysselsättningen begriper jag inte. Vad är i så fall incitamentet
              för att tidigarelägga? Det är ju den effekten man vill uppnå med
              en sådan här åtgärd. ROT-avdrag har ju införts även tidigare och
              då varit tidsbegränsade, över en besvärlig lågkonjunktur, just
              i syfte att människor skulle tidigarelägga om- och tillbyggnader
              och renoveringar. Jag förstår alltså inte riktigt det resonemang
              som Anders Borg för fram.
            </seg>
          </u>
          <u xml:id="i-7a7dd13ed5694c73-440" prev="i-7a7dd13ed5694c73-438" who="Q4946821">
            <seg>
              Sedan till den andra delen. Jag vet inte om jag ska upprepa alla
              mina frågor. Jag tog upp behovet av renovering i miljonprogrammet,
              till exempel tillgänglighetsanpassning jätteviktigt för både funktionshindrade
              och äldre och energieffektivisering. Varför ser inte regeringen
              de behoven inom exempelvis miljonprogramsområdena utan bara när
              det gäller privata villor och bostadsrätter? Jag märker att finansministern
              inte svarar på den frågan. Varför är regeringen så ensidig i sina
              satsningar?
            </seg>
          </u>
          <note type="speaker">
            Anf. 61 Finansminister ANDERS BORG (m):
          </note>
          <u xml:id="i-7a7dd13ed5694c73-441" next="i-7a7dd13ed5694c73-449" who="Q182050">
            <seg>
              Herr talman! Marie Engström får ursäkta att jag skrattade lite,
              men det är en enorm mängd frågor. Om man försöker svara lite mer
              utförligt på några blir det naturligtvis väldigt många kvar. Jag
              beklagar det, men så är det för oss alla i den här typen av debatter.
            </seg>
          </u>
          <u xml:id="i-7a7dd13ed5694c73-442" prev="i-7a7dd13ed5694c73-441" who="Q182050">
            <seg>
              Låt mig återigen börja med de offentliga finanserna, för jag
              tror att det är rätt viktigt. Tittar man på den nuvarande oppositionens
              hemsida kan man se att det kommer utspel från något av oppositionspartierna
              praktiskt taget varje dag. Man bränner av miljon efter miljon.
              Så skulle naturligtvis aldrig Socialdemokraterna agera i regeringsställning.
              Då skulle man agera på ungefär samma sätt som vi: samla ihop och
              vidta de åtgärder som man tror har störst effekt.
            </seg>
          </u>
          <u xml:id="i-7a7dd13ed5694c73-443" prev="i-7a7dd13ed5694c73-441" who="Q182050">
            <seg>
              Varför är det så? Jo, när man väl sätter sig i den sits som ett
              antal av våra europeiska grannländer har satt sig i, där räntorna
              börjar stiga och dra i väg ordentligt, börjar hushållen fundera:
              Hur blir det i framtiden? Det här fungerar inte. När kommer skattehöjningarna?
              När kommer pensionssänkningarna? När får kommunerna sänkta anslag?
              När börjar man skära i välfärden?
            </seg>
          </u>
          <u xml:id="i-7a7dd13ed5694c73-444" prev="i-7a7dd13ed5694c73-441" who="Q182050">
            <seg>
              Vi är inte i den sitsen i Sverige. Vi har nämligen så stora överskott
              att vi kan ha en finanspolitik som är en av Europas mest expansiva
              utan att skapa den här osäkerheten. Detta tycker jag att vi gemensamt
              ska vårda. Om det gläder Monica Green kan jag gärna upprepa att
              Socialdemokraterna naturligtvis har haft ett stort ansvar under
              sina perioder i regeringsställning för att bidra till att städa
              i de offentliga finanserna. Jag förstår dock att man i opposition
              inte agerar så. Det vore kanske förvånande om man gjorde det.
            </seg>
          </u>
          <u xml:id="i-7a7dd13ed5694c73-445" prev="i-7a7dd13ed5694c73-441" who="Q182050">
            <seg>
              Sedan gällde det ROT-avdraget. Skälet till att det ökar sysselsättningen
              varaktigt och långsiktigt är att det förbättrar ekonomins funktionssätt.
              Man minskar skattekilen på en tjänst där den enskilde har möjlighet
              att ersätta eget arbete med köpt arbete och svart arbete med vitt
              arbete. Då får man en större vit produktion och en större produktion
              i ekonomin. Eftersom det också betyder att folk kan jobba med
              sådant de är specialiserade på och där de oftast får bättre betalt
              innebär det som helhet en ökning av skatteintäkter och produktionsförmåga
              och därmed våra möjligheter att finansiera välfärd. Det är den
              grundläggande idén med ROT-avdraget.
            </seg>
          </u>
          <u xml:id="i-7a7dd13ed5694c73-446" prev="i-7a7dd13ed5694c73-441" who="Q182050">
            <seg>
              Här måste vi se varför det förhåller sig annorlunda med det Monica
              Green öppnar för, nämligen att vi i stället skulle ha en permanent
              bostadssubvention för investeringar i flerbostadshus. Det har
              vi haft under lång tid i Sverige. Resultatet var en exploderande
              byggkostnadsutveckling där det blev vinster i byggbolagen och
              höga byggkostnader snarare än produktion. En sådan subvention
              förstör nämligen marknadens funktionssätt. Den snedvrider konkurrens
              och kostnadsmedvetenhet och har därför väldigt liten effekt på
              byggstandarden på lång sikt. Den har effekt på byggkostnaderna
              och inflationen snarare än på byggnationen. Det vet vi inte minst
              från tidigare socialdemokratiska utredningar i samband med den
              stora Byggkostnadsutredningen i slutet av 80-talet.
            </seg>
          </u>
          <u xml:id="i-7a7dd13ed5694c73-447" prev="i-7a7dd13ed5694c73-441" who="Q182050">
            <seg>
              Marie Engström reser frågan varför detta som är permanent har
              större effekter än det som är tillfälligt. Det beror just på detta:
              Eftersom det gör permanenta förändringar av svensk ekonomi som
              förbättrar vår produktionsförmåga kommer den sysselsättning som
              nu uppstår också att ha en varaktig effekt. Om vi gör någonting
              som har tillfällig effekt men som inte förbättrar produktionsförmågan
              på sikt är det ju bara den tillfälliga effekten vi uppnår.
            </seg>
          </u>
          <u xml:id="i-7a7dd13ed5694c73-448" prev="i-7a7dd13ed5694c73-441" who="Q182050">
            <seg>
              Vi kommer naturligtvis också att behöva göra tillfälliga saker.
              Det mesta av det vi gör på arbetsmarknadsområdet är tillfälligt.
              Det beror på att vi i Sverige har erfarenhet av att kunna skala
              upp aktiveringsåtgärder i lågkonjunktur och sedan skala ned dem
              i högkonjunktur. Det är därför jag i Europeiska rådet har varit
              den som argumenterat för aktiv arbetsmarknadspolitik: Det är ett
              effektivt sätt att använda tillfälliga åtgärder förmodligen mer
              effektivt.
            </seg>
          </u>
          <u xml:id="i-7a7dd13ed5694c73-449" prev="i-7a7dd13ed5694c73-441" who="Q182050">
            <seg>
              Dock finns naturligtvis ingenting som utesluter det som låg i
              Marie Engströms frågeställning, nämligen att man också funderar
              på vad man vill göra för byggsektorn och även mer permanent för
              hyresgästerna. Jag ska försöka utveckla detta i mitt nästa inlägg.
            </seg>
          </u>
          <note type="speaker">
            Anf. 62 MONICA GREEN (s):
          </note>
          <u xml:id="i-7a7dd13ed5694c73-450" next="i-7a7dd13ed5694c73-455" who="Q3358763">
            <seg>
              Herr talman! Det är inte konstigt att Anders Borg inte hinner
              svara på frågorna när han ägnar större delen av sina anföranden
              åt att prata om hur det är ute i Europa och hur fantastiskt bra
              Sverige är. Han ger också Socialdemokraterna en eloge för det,
              och det är väl bra, men det hade varit ännu bättre om vi nu hade
              kunnat prata om ROT-avdraget och varför det är så viktigt att
              satsa även på allmännyttan.
            </seg>
          </u>
          <u xml:id="i-7a7dd13ed5694c73-451" prev="i-7a7dd13ed5694c73-450" who="Q3358763">
            <seg>
              Sedan vänder Anders Borg på frågan. När Marie Engström frågar
              varför det inte är tillfälligt svarar han: Det går inte, för det
              ger inte de varaktiga jobben. Då säger jag: Okej, gör det permanent!
              Då säger Anders Borg: Nej, det går inte heller, för då kommer
              det att trissa upp priserna på byggmaterialet.
            </seg>
          </u>
          <u xml:id="i-7a7dd13ed5694c73-452" prev="i-7a7dd13ed5694c73-450" who="Q3358763">
            <seg>
              Anders Borg vill inte satsa på allmännyttan så är det. Den högerledda
              regeringen vill inte att människor som bor i lägenhet ska ha samma
              standard som de som bor i villa. Ni vill ha större skillnader.
              Det vet vi; det gick ni ju till val på. Man ska ha incitament.
              Sedan försöker Anders Borg förklara bort det med att säga att
              han inte hinner svara på frågorna. Säg som det är i stället: Vi
              tycker att de som bor i villa ska ha möjligheter att göra dessa
              avdrag, men vi tycker inte att de som bor i hyresrätt ska ha denna
              möjlighet att göra förbättringar.
            </seg>
          </u>
          <u xml:id="i-7a7dd13ed5694c73-453" prev="i-7a7dd13ed5694c73-450" who="Q3358763">
            <seg>
              Detta ger inte långvariga jobb, säger Anders Borg här. Det säger
              inte industrin. Vi kan titta på vad Sabo har sagt sedan ni kom
              med det här ROT-avdraget: Det måste komma mer. Inget riktades
              till nyproduktion och ingenting till renoveringen av miljonprogrammet.
              Det är mycket märkligt.
            </seg>
          </u>
          <u xml:id="i-7a7dd13ed5694c73-454" prev="i-7a7dd13ed5694c73-450" who="Q3358763">
            <seg>
              Så säger de allmännyttiga bostadsbolagens organisation efter
              krispaketet.
            </seg>
          </u>
          <u xml:id="i-7a7dd13ed5694c73-455" prev="i-7a7dd13ed5694c73-450" who="Q3358763">
            <seg>
              Sedan säger Anders Borg: Vi satsar på en arbetsmarknadspolitik.
              Det är ju ni som har slängt ut människor från a-kassan. Det är
              ju ni som skärper sjukskrivningsreglerna och ser till att människor
              inte kan försörja sig. Ni förhindrar inte svartjobb med er politik;
              ni ser till att de uppstår genom att på detta sätt försvåra för
              människor att få sin inkomst.
            </seg>
          </u>
          <note type="speaker">
            Anf. 63 Finansminister ANDERS BORG (m):
          </note>
          <u xml:id="i-7a7dd13ed5694c73-456" next="i-7a7dd13ed5694c73-463" who="Q182050">
            <seg>
              Herr talman! Låt mig återigen återkomma till detta: Skälet till
              att vi väljer ROT-avdrag är att vi därmed, nu när lågkonjunkturen
              kommer, sänker skatterna så att människor får mer pengar kvar
              i plånboken och följaktligen har större möjligheter att konsumera.
              Samtidigt betyder åtgärden att vi förbättrar svensk ekonomis funktionssätt.
              Vi minskar svartarbete och gör-det-själv så att fler människor
              kan arbeta med det de är tränade och skolade till och där de gör
              mest nytta i ekonomin. Vi skapar därmed också en långsiktig sysselsättning
              i byggsektorn.
            </seg>
          </u>
          <u xml:id="i-7a7dd13ed5694c73-457" prev="i-7a7dd13ed5694c73-456" who="Q182050">
            <seg>
              Skulle vi i stället, som Monica Green förordar, ha permanenta
              bostadssubventioner generellt eller generella investeringssubventioner
              för byggsektorn skulle det leda till att vi drev upp kostnaderna
              inom byggsektorn, precis på samma sätt som under de år vi hade
              detta. Det skulle leda till att vi i stället fick en något högre
              prisstegringstakt och ungefär samma bygginvesteringar som tidigare.
            </seg>
          </u>
          <u xml:id="i-7a7dd13ed5694c73-458" prev="i-7a7dd13ed5694c73-456" who="Q182050">
            <seg>
              Låt mig sedan försöka vara väldigt tydlig när det gäller hyreslägenheter:
              Det är väl alldeles självklart att hyreslägenheter är en viktig
              del av en fungerande ekonomi.
            </seg>
          </u>
          <u xml:id="i-7a7dd13ed5694c73-459" prev="i-7a7dd13ed5694c73-456" who="Q182050">
            <seg>
              Det är viktigt eftersom vi vet att när människor kommer in som
              unga på arbetsmarknaden och lämnar sitt föräldrahem är det ofta
              hyresrätt de bor i. Det är viktigt för att vi ska ha rörlighet
              på arbetsmarknaden. Det är viktigt för att människor själva ska
              kunna välja vilken boendeform de vill ha.
            </seg>
          </u>
          <u xml:id="i-7a7dd13ed5694c73-460" prev="i-7a7dd13ed5694c73-456" who="Q182050">
            <seg>
              Det kan vara attraktivt och bekvämt att bo i hyresrätt jämfört
              med att bo i villa. Alla vi som har bott i hyresrätt vet att det
              kan vara en utomordentligt bra boendeform. Det tycker jag är självklart.
            </seg>
          </u>
          <u xml:id="i-7a7dd13ed5694c73-461" prev="i-7a7dd13ed5694c73-456" who="Q182050">
            <seg>
              Det är också självklart att vi ska ha rimliga skattevillkor för
              hyresboende kontra ägt boende. Men det är en separat frågeställning
              till hur vi ser på vad som mer effektivt ska åtgärda konjunkturen.
            </seg>
          </u>
          <u xml:id="i-7a7dd13ed5694c73-462" prev="i-7a7dd13ed5694c73-456" who="Q182050">
            <seg>
              Vi har krav från byggindustrin. Vi har krav från bankerna. Vi
              har Svenskt Näringsliv som vill ta bort värnskatten. Företagarna
              vill ta bort arbetsgivaravgifterna, och kommunerna vill ha mer
              pengar. Det är nya krav varje dag.
            </seg>
          </u>
          <u xml:id="i-7a7dd13ed5694c73-463" prev="i-7a7dd13ed5694c73-456" who="Q182050">
            <seg>
              Vi måste väga av detta i god ordning utifrån vad som har störst
              effekt. Annars hamnar vi i det som vi ser i alltför många europeiska
              länder i dag. Det är viktigt för mig att varna för en budgetpolitisk
              slapphänthet. Det slutar i ekonomiskt moras.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellationerna 2008/09:204, 228 och 234 om arbetslöshetsförsäkringen
          </note>
          <note type="speaker">
            Anf. 64 Finansminister ANDERS BORG (m):
          </note>
          <u xml:id="i-7a7dd13ed5694c73-464" next="i-7a7dd13ed5694c73-470" who="Q182050">
            <seg>
              Herr talman! Patrik Björck och Monica Green har frågat mig om
              jag tänker ta initiativ till förändringar i arbetslöshetsförsäkringen
              och vilka åtgärder jag därutöver tänker vidta samt vad jag tänker
              göra för att öka köpkraften i de svenska hushållen.
            </seg>
          </u>
          <u xml:id="i-7a7dd13ed5694c73-465" prev="i-7a7dd13ed5694c73-464" who="Q182050">
            <seg>
              Därutöver har Eva-Lena Jansson frågat arbetsmarknadsminister
              Sven Otto Littorin om det finns avsikt att genomföra några förändringar
              av a-kassan under 2009. Interpellationen har överlämnats till
              mig. Samtliga interpellationer har att göra med förändringar i
              arbetslöshetsförsäkringen. Jag väljer därför att avge ett gemensamt
              svar på interpellationerna.
            </seg>
          </u>
          <u xml:id="i-7a7dd13ed5694c73-466" prev="i-7a7dd13ed5694c73-464" who="Q182050">
            <seg>
              Huvudförklaringen till att utanförskapet under de senaste decennierna
              har vuxit sig så stort är att det har lönat sig för dåligt att
              arbeta. Den viktigaste uppgiften för regeringen är därför att
              öka drivkrafterna till arbete.
            </seg>
          </u>
          <u xml:id="i-7a7dd13ed5694c73-467" prev="i-7a7dd13ed5694c73-464" who="Q182050">
            <seg>
              Reformeringen av a-kassan har tillsammans med lägre inkomstskatt
              för låg- och medelinkomsttagare varit några av de viktigaste åtgärderna
              för att nå målen om full sysselsättning och minskat utanförskap.
            </seg>
          </u>
          <u xml:id="i-7a7dd13ed5694c73-468" prev="i-7a7dd13ed5694c73-464" who="Q182050">
            <seg>
              Det är problematiskt att många har lämnat arbetslöshetsförsäkringen.
              Det är viktigt att människor som arbetar har ett gott skydd mot
              arbetslöshet. Det får fler att våga pröva nya arbeten.
            </seg>
          </u>
          <u xml:id="i-7a7dd13ed5694c73-469" prev="i-7a7dd13ed5694c73-464" who="Q182050">
            <seg>
              Därför stimulerar vi nu ny- och återinträde till arbetslöshetskassorna
              genom generösare villkor och lägre avgift. Arbetslöshetsavgiften
              sänks med ca 50 kronor per sysselsatt medlem och månad från och
              med den 1 juli 2009.
            </seg>
          </u>
          <u xml:id="i-7a7dd13ed5694c73-470" prev="i-7a7dd13ed5694c73-464" who="Q182050">
            <seg>
              Jobbskatteavdraget, som särskilt riktas till låg- och medelinkomsttagare,
              gör det mer lönsamt att arbeta. Dess tredje steg har nu trätt
              i kraft och kommer att märkas i löneutbetalningarna i slutet av
              januari. Det i sin tur ökar köpkraften hos de svenska hushållen
              och bidrar till att hålla uppe efterfrågan i ekonomin.
            </seg>
          </u>
          <note type="speaker">
            Anf. 65 PATRIK BJÖRCK (s):
          </note>
          <u xml:id="i-7a7dd13ed5694c73-471" next="i-7a7dd13ed5694c73-481" who="Q5577436">
            <seg>
              Herr talman! Tack så mycket för svaret, finansministern! Jag
              är väldigt glad att få debattera a-kassan med finansministern.
              Det är i huvudsak två skäl till det. Det första är att i en interpellationsdebatt
              häromveckan med arbetsmarknadsministern försvarade han sin misslyckade
              politik med att han fått ge sig i hårda budgetförhandlingar. Att
              gömma sig bakom budgetförhandlingar är en lyx som en finansminister
              inte kan unna sig.
            </seg>
          </u>
          <u xml:id="i-7a7dd13ed5694c73-472" prev="i-7a7dd13ed5694c73-471" who="Q5577436">
            <seg>
              Det andra skälet är att när regeringen tillträdde hösten 2006
              genomdrev den en kraftig försämring av arbetslöshetsförsäkringen.
              Man gjorde det i ett forcerat tempo, utan normal beredning och
              under stark kritik från tunga remissinstanser.
            </seg>
          </u>
          <u xml:id="i-7a7dd13ed5694c73-473" prev="i-7a7dd13ed5694c73-471" who="Q5577436">
            <seg>
              Nu verkar finansministern ha drabbats av eftertankens kranka
              blekhet och börjat förstå verkningarna av regeringens beslut.
              Försämringarna av arbetslöshetsförsäkringen har skapat problem
              för både samhället och den enskilde medborgaren. Det är en insikt
              som nu finansministern delar inte bara med oppositionen utan med
              en stor del av det svenska folket.
            </seg>
          </u>
          <u xml:id="i-7a7dd13ed5694c73-474" prev="i-7a7dd13ed5694c73-471" who="Q5577436">
            <seg>
              Frågan som uppstår är vad finansministern tänker göra med sin
              insikt av regeringens förda politik som nu försätter Sverige i
              en sämre position när vi genomlider den värsta krisen i modern
              tid. Avser finansministern att ta några som helst initiativ för
              att rätta till de brister som regeringen har skapat i arbetslöshetsförsäkringen?
            </seg>
          </u>
          <u xml:id="i-7a7dd13ed5694c73-475" prev="i-7a7dd13ed5694c73-471" who="Q5577436">
            <seg>
              Förändringarna i arbetslöshetsförsäkringen var en bärande idé
              i regeringens politik. Finansministern säger också i svaret att
              det är den viktigaste delen tillsammans med skattesänkningarna
              för de rika. När nu denna politik inte visat sig fungera, vilka
              åtgärder förutom att rätta till misstagen i arbetslöshetsförsäkringen
              avser ministern att vidta?
            </seg>
          </u>
          <u xml:id="i-7a7dd13ed5694c73-476" prev="i-7a7dd13ed5694c73-471" who="Q5577436">
            <seg>
              Här uppstår det först en diskussion i samband med finansministerns
              insikt om sina misstag, som framfördes i en tv-intervju för ett
              antal veckor sedan. Man trodde att finansministern på något sätt
              rättat till kartan efter verkligheten. Men när man läser svaret
              undrar man om det verkligen har skett.
            </seg>
          </u>
          <u xml:id="i-7a7dd13ed5694c73-477" prev="i-7a7dd13ed5694c73-471" who="Q5577436">
            <seg>
              Frågan är vad man säger om jag kommer ut och träffar arbetslösa,
              uppsagda och varslade runt om i landet och förklarar för dem att
              de har haft för dåliga incitament för att arbeta. Om jag till
              exempel åker ut till Volvo i Skövde och frågar de arbetslösa där
              om de har blivit arbetslösa för att det inte är lönsamt att arbeta
              skulle de titta på mig som om jag kom från en annan planet.
            </seg>
          </u>
          <u xml:id="i-7a7dd13ed5694c73-478" prev="i-7a7dd13ed5694c73-471" who="Q5577436">
            <seg>
              Om jag frågade dem om de har valt arbetslöshet bara för att arbetslöshetsersättningen
              var för hög eller för att de hade det för gott ställt när de var
              arbetslösa skulle de näst intill bli riktigt arga på mig. Men
              det framgår av svaret att finansministern fortfarande hävdar att
              arbetslösheten beror på att människor har det för bra när de är
              arbetslösa.
            </seg>
          </u>
          <u xml:id="i-7a7dd13ed5694c73-479" prev="i-7a7dd13ed5694c73-471" who="Q5577436">
            <seg>
              En punkt som också varit uppe till diskussion är den avgiftshöjning
              som finansministern var med om att genomföra. Inte bara avgiftshöjningen
              utan ändringen av regelverk, ersättningsnivåer och annat har skrämt
              bort människor från arbetslöshetsförsäkringen. Det är en halv
              miljon som har lämnat den. Nu hävdar finansministern att detta
              är ett bekymmer.
            </seg>
          </u>
          <u xml:id="i-7a7dd13ed5694c73-480" prev="i-7a7dd13ed5694c73-471" who="Q5577436">
            <seg>
              I svaret säger han att man ska sänka avgiften med ca 50 kronor
              för att locka tillbaka människor. Samtidigt har finansministern
              gjort en konstruktion av hela arbetslöshetsförsäkringen som innebär
              att den i en lågkonjunktur kommer att öka i pris för medlemmarna.
            </seg>
          </u>
          <u xml:id="i-7a7dd13ed5694c73-481" prev="i-7a7dd13ed5694c73-471" who="Q5577436">
            <seg>
              Bland annat har en utredning från TCO uppvisat att den eventuella
              sänkningen äts upp av de allra flesta arbetslöshetskassor så att
              det trots allt blir en höjning. Finansministern har då egentligen
              inte på något sätt svarat på frågorna eller åtgärdat de problem
              som han själv erkänner.
            </seg>
          </u>
          <note type="speaker">
            Anf. 66 EVA-LENA JANSSON (s):
          </note>
          <u xml:id="i-7a7dd13ed5694c73-482" next="i-7a7dd13ed5694c73-490" who="Q3374622">
            <seg>
              Herr talman! Tack för svaret på frågan som jag ställde till arbetsmarknadsminister
              Sven Otto Littorin, Anders Borg!
            </seg>
          </u>
          <u xml:id="i-7a7dd13ed5694c73-483" prev="i-7a7dd13ed5694c73-482" who="Q3374622">
            <seg>
              Bakgrunden till min fråga är att arbetslöshetsförsäkringen, ofta
              omnämnd som a-kassan, har varit en viktig del i den svenska arbetsmarknadsmodellen.
              I en rapport från TCO beskrivs numera a-kassan som en försäkring
              i fritt fall. TCO ställer frågan om någonsin en så viktig försäkring
              försämrats så snabbt med så svåra konsekvenser för så många. Den
              frågan riktar sig till den borgerliga regeringen som väljer att
              avstå från att svara på den typen av frågor.
            </seg>
          </u>
          <u xml:id="i-7a7dd13ed5694c73-484" prev="i-7a7dd13ed5694c73-482" who="Q3374622">
            <seg>
              På två år har regeringen genomfört 13 förändringar av a-kassan.
              Dessutom har man hunnit med att avisera ytterligare en förändring.
              Det som nu har hänt är att avgiftsskillnaden mellan högsta avgiften
              och lägsta avgiften numera ligger på 3 500 kronor per år. Enligt
              regeringen var syftet med differentieringen att den som löper
              störst risk att bli arbetslös också ska vara den som har högst
              avgift. Eftersom det i vissa fall finns möjlighet att välja den
              a-kassa som har lägst avgift faller hela det resonemanget.
            </seg>
          </u>
          <u xml:id="i-7a7dd13ed5694c73-485" prev="i-7a7dd13ed5694c73-482" who="Q3374622">
            <seg>
              Finansminister Anders Borg säger sig numera ångra höjningen av
              avgiften till a-kassan. Däremot har vi inte fått något besked
              om regeringen står bakom detta. Därför har jag ställt en fråga
              till arbetsmarknadsminister Sven Otto Littorin, som är ansvarig
              för frågan, om han tänkt göra några förändringar. På det får jag
              inget svar mer än det jag redan redovisat, nämligen att man sänker
              avgiften med 50 kronor.
            </seg>
          </u>
          <u xml:id="i-7a7dd13ed5694c73-486" prev="i-7a7dd13ed5694c73-482" who="Q3374622">
            <seg>
              Jag har en fråga till Anders Borg. Han uttryckte i tv-programmet
              att han ångrar sig. Frågan är varför man inte agerar mer kraftfullt.
              TCO skriver att vi nu går in i den kanske kraftigaste lågkonjunkturen
              i mannaminne. Då måste någonting göras för att förmå människor
              att åter ansluta sig till arbetslöshetsförsäkringen.
            </seg>
          </u>
          <u xml:id="i-7a7dd13ed5694c73-487" prev="i-7a7dd13ed5694c73-482" who="Q3374622">
            <seg>
              Anders Borgs svar är: Nej, vi gör ingenting. Det är ett återkommande
              svar från regeringen oavsett vem det är som ropar utanför det
              här huset och även utanför Rosenbad. Regeringen säger: Vi avvaktar.
              Vi gör ingenting.
            </seg>
          </u>
          <u xml:id="i-7a7dd13ed5694c73-488" prev="i-7a7dd13ed5694c73-482" who="Q3374622">
            <seg>
              Jag skulle i alla fall vilja veta varför regeringen inte vill
              göra någonting när det gäller förändring av a-kassan när man ändå
              ser att det har fått det resultat det har fått. Så många människor
              som en halv miljon har lämnat a-kassan. Men syftet kanske är att
              många människor faktiskt skulle hamna i situationen att de får
              leva på bara 320 kronor om dagen och därmed tvingas ta jobb med
              löner under kollektivavtalsgränsen. Kollektivavtalet är det som
              sätter lönerna i Sverige. Om ett företag inte har kollektivavtal
              är lönerna ofta mycket, mycket lägre. Jag är helt övertygad om
              att det är den politiken som regeringen egentligen genomför när
              man säger att det ska löna sig att arbeta. Man sänker ersättningarna,
              och därmed uppstår jobb med låga löner som människor ska tvingas
              ta.
            </seg>
          </u>
          <u xml:id="i-7a7dd13ed5694c73-489" prev="i-7a7dd13ed5694c73-482" who="Q3374622">
            <seg>
              Jag har en bok på mitt bord som jag tänkte rekommendera Anders
              Borg att läsa. Den heter Barskrapad och beskriver utvecklingen
              i USA med många jobb inom tjänstesektorn men där man inte klarar
              av att leva på ett jobb utan måste ha både två och tre.
            </seg>
          </u>
          <u xml:id="i-7a7dd13ed5694c73-490" prev="i-7a7dd13ed5694c73-482" who="Q3374622">
            <seg>
              Jag återgår till frågan som jag ställde till Littorin: Har regeringen
              någon avsikt att genomföra några förändringar av a-kassan under
              2009 som skulle kunna uppfattas som förbättringar? Jag skulle
              vilja ha svar på den frågan, herr talman.
            </seg>
          </u>
          <note type="speaker">
            Anf. 67 MONICA GREEN (s):
          </note>
          <u xml:id="i-7a7dd13ed5694c73-491" next="i-7a7dd13ed5694c73-497" who="Q3358763">
            <seg>
              Herr talman! Jag ställde min interpellation till Anders Borg
              angående den ekonomiska tryggheten eftersom det nu råder en trygghetskris
              i landet. Det råder en osäkerhet, en otrygghet och en ovisshet
              som bland annat gör att köpkraften minskar. Hushållen vågar inte
              satsa, och det fördjupar lågkonjunkturen ytterligare.
            </seg>
          </u>
          <u xml:id="i-7a7dd13ed5694c73-492" prev="i-7a7dd13ed5694c73-491" who="Q3358763">
            <seg>
              Varför råder det en osäkerhet, en otrygghet och en ovisshet i
              landet i dag? Det beror bland annat på att vi har en lågkonjunktur,
              men det beror också på alla de åtgärder som regeringen har gjort.
              Regeringen har sett till att människor är osäkra och otrygga och
              känner en ovisshet inför framtiden. De känner inte någon trygghet
              i sin ekonomiska situation.
            </seg>
          </u>
          <u xml:id="i-7a7dd13ed5694c73-493" prev="i-7a7dd13ed5694c73-491" who="Q3358763">
            <seg>
              Dessutom är arbetslösheten högre nu än 2006, när vi styrde landet.
              Arbetslösheten bland unga är betydligt högre nu än när vi styrde
              landet. Om man räknar med Moderaternas definition på utanförskapet
              är också det betydligt större nu än när vi styrde landet.
            </seg>
          </u>
          <u xml:id="i-7a7dd13ed5694c73-494" prev="i-7a7dd13ed5694c73-491" who="Q3358763">
            <seg>
              Ni gick till val på fler jobb. Det löftet gällde förmodligen
              bara i högkonjunktur. Antagligen skulle väljarna läsa någon finstilt
              text någonstans om att era vallöfte bara gäller när det går bra
              för landet och det råder högkonjunktur i resten av världen. Eller
              också är det så att den borgerliga regeringen vill ha ökade klyftor
              och vill se till så att människor känner en oro och en osäkerhet
              inför att erbjuda sig att ta arbeten som det är betydligt lägre
              ersättning för.
            </seg>
          </u>
          <u xml:id="i-7a7dd13ed5694c73-495" prev="i-7a7dd13ed5694c73-491" who="Q3358763">
            <seg>
              Dessutom har ni med er politik gjort att både utanförskapet och
              klyftorna ökar. När klyftorna ökar blir de som har det gott ställt
              rädda för dem som har det dåligt ställt. I andra länder bygger
              man till och med murar runt omkring vissa samhällen för att man
              inte vill umgås med människor som inte har tillräckligt god ekonomi.
              Så kan vi inte ha det i Sverige. Vi vill ha ett land som är jämlikt.
              Vi vill ha ett land där alla är med och där vi ser till att utjämna
              skillnaderna.
            </seg>
          </u>
          <u xml:id="i-7a7dd13ed5694c73-496" prev="i-7a7dd13ed5694c73-491" who="Q3358763">
            <seg>
              Regeringen gick visserligen till val på att det skulle vara större
              skillnader och att det skulle löna sig att arbeta, men precis
              som Patrik Björck sade här i sitt tidigare inlägg går det inte
              att säga till alla de varslade och alla dem som nu har förlorat
              arbetet att det lönar sig att arbeta. De har ju inte valt arbetslösheten
              själva. Det är ganska cyniskt av den moderatledda regeringen att
              påstå att människor har valt arbetslösheten själva. Det har de
              inte, Anders Borg.
            </seg>
          </u>
          <u xml:id="i-7a7dd13ed5694c73-497" prev="i-7a7dd13ed5694c73-491" who="Q3358763">
            <seg>
              Jag tycker att det är trist att få höra Anders Borg säga: Jag
              vet att det var dumt att vi sköt ut de här människorna från a-kassan,
              och det är synd att de känner oro nu, men jag tänker inte göra
              någonting åt det. Jag tycker också att det är tråkigt att Anders
              Borg inte ger något ljus i tunneln. Han säger att det blir en
              lång vargavinter och att man inte tänker satsa vare sig på de
              arbetslösa eller på kommunerna. Detta kommer att fördjupa lågkonjunkturen
              ytterligare, och det beklagar jag.
            </seg>
          </u>
          <note type="speaker">
            Anf. 68 FREDRIK SCHULTE (m):
          </note>
          <u xml:id="i-7a7dd13ed5694c73-498" next="i-7a7dd13ed5694c73-504" who="Q6169540">
            <seg>
              Herr talman! Det framkom synpunkter här i den tidigare interpellationsdebatten
              på att finansministern inte svarade på alla frågor. Det kanske
              inte är så lätt när man är tre mot en, så jag tänkte försöka vara
              behjälplig och svara på några av de frågor, påståenden och missförstånd
              som har uppkommit i debatten.
            </seg>
          </u>
          <u xml:id="i-7a7dd13ed5694c73-499" prev="i-7a7dd13ed5694c73-498" who="Q6169540">
            <seg>
              I de interpellationer som har skrivits har man försökt ge bilden
              av att regeringens politik inte har fungerat. Jag tycker att det
              kan vara värt att göra vissa reflexioner. Vi har gjort det mer
              lönsamt att arbeta. Det har inneburit att vi strukturellt under
              peaken, när det såg som bäst ut, minskade arbetslösheten med 175
              000. Nu har visserligen arbetslösheten börjat öka och sämre tider
              är på väg, men enligt de flesta bedömare, till exempel Konjunkturinstitutet,
              kommer vi att förlora ungefär 150 000 jobb. Man kan ju bara förutspå
              hur framtiden kommer att se ut, men detta innebär att vi eventuellt
              kan befinna oss i en situation 2010 där vi efter den här fruktansvärda
              depressionen och historiska lågkonjunkturen faktiskt har fler
              människor som jobbar än när Socialdemokraterna styrde landet.
              Det tycker jag att Socialdemokraterna kan ta och reflektera över.
              Det skulle vara ganska pinsamt för er om det skulle bli så.
            </seg>
          </u>
          <u xml:id="i-7a7dd13ed5694c73-500" prev="i-7a7dd13ed5694c73-498" who="Q6169540">
            <seg>
              Nu har s, v och mp funnit varandra och ska försöka ro ihop en
              form av alliansliknande samarbete. Man är minst sagt inte helt
              överens om vilken politik som ska gälla, men det man är överens
              om är att spendera väldigt mycket pengar. Konsekvensen av det
              blir att man tar bort de strukturella förbättringar i ekonomins
              funktionalitet som vi nu har genomfört. Det kommer att innebära
              att fler människor förlorar arbetet när det inte lönar sig att
              arbeta.
            </seg>
          </u>
          <u xml:id="i-7a7dd13ed5694c73-501" prev="i-7a7dd13ed5694c73-498" who="Q6169540">
            <seg>
              Våra jobbskatteavdrag och våra reformer har gett effekt; det
              är till och med LO överens med oss om. Det är möjligt att just
              de tre representanter från Socialdemokraterna som nu sitter i
              kammaren inte delar den uppfattningen utan står mer till vänster
              i partiet.
            </seg>
          </u>
          <u xml:id="i-7a7dd13ed5694c73-502" prev="i-7a7dd13ed5694c73-498" who="Q6169540">
            <seg>
              Det föranleder en fråga som jag skulle vilja ställa till just
              dessa tre representanter. Vi fick se ett utspel från Socialdemokraterna
              i Skånedistriktet. De sade: Vi håller med Vänsterpartiet. Vi tycker
              att man måste spendera mer pengar. Man kan faktiskt strunta i
              budgetreglerna. Här ska det verkligen investeras ut ur lågkonjunkturen!
            </seg>
          </u>
          <u xml:id="i-7a7dd13ed5694c73-503" prev="i-7a7dd13ed5694c73-498" who="Q6169540">
            <seg>
              Ni verkar väldigt ivriga med detta att spendera pengar. Är ni
              sahlinister eller stalinister, höll jag på att säga. Står ni vid
              er partiledares sida eller håller ni med Skånedistriktet och Vänsterpartiet
              om att det nu är dags att bryta principen om att hålla budgetreglerna?
              Jag tycker att det skulle vara intressant att få svar på det.
            </seg>
          </u>
          <u xml:id="i-7a7dd13ed5694c73-504" prev="i-7a7dd13ed5694c73-498" who="Q6169540">
            <seg>
              Jag tycker också att vi slutgiltigt borde kunna lägga påståendena
              åt sidan om att regeringens politik skulle innebära att lönerna
              pressas ned och att vi får en ekonomi som den amerikanska där
              man måste ha två jobb för att få tillvaron att gå ihop. Det påstods
              under valrörelsen, och det har påståtts under lång tid från Socialdemokraterna.
              Men det har visat sig att det inte finns någon substans i det
              över huvud taget. Lönerna har ökat rekordmycket under de senaste
              åren. Hur många gånger ska detta behöva bevisas empiriskt för
              att Socialdemokraterna ska sluta fara med dessa osanningar här
              i kammaren?
            </seg>
          </u>
          <note type="speaker">
            Anf. 69 Finansminister ANDERS BORG (m):
          </note>
          <u xml:id="i-7a7dd13ed5694c73-505" next="i-7a7dd13ed5694c73-510" who="Q182050">
            <seg>
              Herr talman! Vi har nu en debatt utifrån en serie interpellationer
              om a-kassans utformning. Låt mig konstatera vilka förslag regeringen
              har genomfört. Vi har en a-kassa som har en hög initial ersättning,
              80 procent, som sedan gradvis trappas ned. Vi har en ersättningsperiod
              som betyder att man inte kan få arbetslöshetsersättning i evig
              tid, utan det är en omställningsförsäkring med jobb- och utvecklingsgarantin
              som bortre parentes. Det är en förstärkt kontroll av att de som
              är arbetslösa aktivt söker arbete. Det är en finansiering byggd
              på en koppling mellan avgift, lönesättning och arbetslöshet inom
              olika sektorer.
            </seg>
          </u>
          <u xml:id="i-7a7dd13ed5694c73-506" prev="i-7a7dd13ed5694c73-505" who="Q182050">
            <seg>
              Det här är den utformning som praktiskt taget alla experter på
              arbetsmarknadspolitik och arbetsmarknadsekonomi rekommenderar.
              Det är den utformning OECD har föreskrivit. Det var det som redan
              Lindbeckkommissionen på sin tid rekommenderade. Det är det praktiskt
              taget alla socialdemokratiska arbetsmarknadsekonomer som har jobbat
              med de här frågorna anser. Det var till exempel alldeles tydligt
              när vi hade Bertil Holmlund på ett socialdemokratiskt seminarium,
              där han argumenterade för just den här typen av inriktning.
            </seg>
          </u>
          <u xml:id="i-7a7dd13ed5694c73-507" prev="i-7a7dd13ed5694c73-505" who="Q182050">
            <seg>
              Varför är det så? Jo, därför att arbetslöshetsförsäkringen är
              avgörande för hur hög arbetslöshet man har på lång sikt i en ekonomi.
              Det är därför den svenska socialdemokratiska regeringen på den
              tiden man tog sysselsättningspolitiken på allvar förändrade arbetslöshetsförsäkringen
              med ungefär samma inriktning. Det var också då vi såg den stora
              nedgången av arbetslösheten. Det är därför Gordon Brown och Tony
              Blair har genomfört liknande reformer i Storbritannien, och det
              är därför socialdemokraterna i Tyskland har gjort förändringar
              i samma riktning. När man utvärderar det betyder det på lång sikt
              att löneökningstakten bättre är anpassad till produktivitet och
              att vi kan få en mer välbalanserad tillväxt och en högre sysselsättningsnivå.
              Det är väletablerade forskningsresultat. Det är en beprövad erfarenhet
              från Sverige och andra länder. Därför har vi valt att genomföra
              den här förändringen av arbetslöshetsförsäkringen.
            </seg>
          </u>
          <u xml:id="i-7a7dd13ed5694c73-508" prev="i-7a7dd13ed5694c73-505" who="Q182050">
            <seg>
              När vi höjde avgiften var det nödvändigt. Det var en period när
              svensk ekonomi befann sig i mycket stark tillväxt. När vi då genomförde
              skattesänkningar hade vi skäl att ha en hög grad av finansiering.
              Det här har haft olika effekter. En är att ett antal personer
              av olika skäl har lämnat arbetslöshetsförsäkringen. Jag har konstaterat
              att det finns skäl att överväga om vi därför ska sänka avgiften,
              och det har vi gjort i två steg, dels förra sommaren, dels nu
              denna sommar. Syftet är att se till att fler människor som har
              behov av en arbetslöshetsförsäkring ska gå in i den. Vi har också
              gjort det lättare att uppbära inkomstrelaterad ersättning i a-kassan
              genom att man kan få kvalificera sig dubbelt så snabbt. Det är
              de förändringar vi har gjort för att fler ska vilja gå in i arbetslöshetsförsäkringen.
              Det är entydigt så att de som har bedömt detta, alltifrån professionella
              akademiska ekonomer till utländska institutioner, har konstaterat
              att detta förbättrar arbetsmarknadens funktionssätt.
            </seg>
          </u>
          <u xml:id="i-7a7dd13ed5694c73-509" prev="i-7a7dd13ed5694c73-505" who="Q182050">
            <seg>
              Socialdemokraterna föreslår en kraftigt höjd a-kassa. Det är
              naturligtvis kraftiga höjningar i sjukförsäkringar och alla andra
              bidragssystem också. Det är den socialdemokratiska linjen. Vad
              skulle då hända? På kort tid skulle hushållen få lite mer pengar,
              precis som de får om man förbättrar jobbavdraget. Där har åtgärderna
              väldigt likartade effekter. På sikt skulle det betyda att när
              jobben sedan kommer stiger lönerna snabbt och i de sektorer där
              arbetsmarknaden och lönesättningen inte fungerar väl kommer vi
              att få en stigande arbetslöshet och minskad sysselsättning, precis
              som vi fick åren 20022004 då svensk ekonomi stod och stampade
              och vi hade något som man kallade för jobless growth: Återhämtningen
              kom, tillväxten var stark, men arbetsmarknaden stod still.
            </seg>
          </u>
          <u xml:id="i-7a7dd13ed5694c73-510" prev="i-7a7dd13ed5694c73-505" who="Q182050">
            <seg>
              Här har vi summan av kardemumman: Vår politik bidrar på lång
              sikt till att förstärka arbetslinjen och säkra att vi har en generös,
              omfattande arbetslöshetsförsäkring som ger god ekonomisk trygghet
              och som också är förenlig med en hög sysselsättningsnivå.
            </seg>
          </u>
          <note type="speaker">
            Anf. 70 PATRIK BJÖRCK (s):
          </note>
          <u xml:id="i-7a7dd13ed5694c73-511" next="i-7a7dd13ed5694c73-516" who="Q5577436">
            <seg>
              Herr talman! Tack, finansministern, för ett väldigt klargörande,
              tydligt och pedagogiskt inlägg som svarade på alla Fredrik Schultes
              frågor!
            </seg>
          </u>
          <u xml:id="i-7a7dd13ed5694c73-512" prev="i-7a7dd13ed5694c73-511" who="Q5577436">
            <seg>
              De här reformerna är till för att pressa ned lönerna, precis
              som finansministern säger. Det är viktigt. Det är det enda sättet
              att få logik i den här politiken, annars brister den fullständigt
              i logik. Här står finansministern och hävdar på allvar att det
              sätt som han har lagt upp avgiftssystemet i a-kassan på skulle
              påverka löneläget i branscherna. Det är bara finansministern som
              tror på det. Det finns ingen expert i världen som tror att det
              system som finansministern har riggat kommer att påverka lönesättningen
              i olika branscher. Att själva idén med det är att trycka ned löner
              är fullständigt självklart, och det erkänner finansministern.
            </seg>
          </u>
          <u xml:id="i-7a7dd13ed5694c73-513" prev="i-7a7dd13ed5694c73-511" who="Q5577436">
            <seg>
              Det är samma sak med bristen på logik när det gäller nivån i
              a-kassan. Här säger finansministern att man ska pressa ned nivån
              i a-kassan för att hålla sysselsättningen uppe eller arbetslösheten
              nere. Även där kan vi se att när finansministerns politik genomförs
              stiger arbetslösheten i Sverige. Vi har en högre arbetslöshet
              nu sedan ni tryckte ned nivåerna. Det enda rimliga om man hade
              trott på sina egna teorier hade varit att sänka ersättningen nu
              och använda det som en konjunkturskapande åtgärd. Eftersom finansministern
              tror att det är nivån som styr arbetslösheten, eftersom finansministern
              tror att ersättningsnivån i a-kassan avgör fordonsindustrins framtid
              skulle finansministern naturligtvis sänka nivån på ersättningen
              i a-kassan för att på det sättet stimulera ekonomin. Det hade
              varit den enda logiska slutsatsen om finansministern hade trott
              på sina egna teorier.
            </seg>
          </u>
          <u xml:id="i-7a7dd13ed5694c73-514" prev="i-7a7dd13ed5694c73-511" who="Q5577436">
            <seg>
              Men nu fungerar det så att man kan ta ett antal länder i världen
              och se efter vilka som har hyfsade ersättningar i arbetslöshetsförsäkringen,
              till exempel Sverige eller Danmark. Sverige har, trots den borgerliga
              regeringens massaker på den goda försäkring vi har haft, fortfarande
              en hyfsat generös ersättning även om den är på väg att sjunka.
              Om vi lägger en lista över dessa länder bredvid en lista med länder
              som har väldigt låga eller kanske inga arbetslöshetsförsäkringar
              alls och jämför sysselsättningen i länderna skulle man inse att
              Sverige och Danmark tillhör de länder i världen som har den högsta
              sysselsättningen. Inte heller där fungerar logiken i det resonemanget.
              Om finansministern trodde på sin egen logik skulle det enda rimliga
              vara att sänka nivån i a-kassan i en lågkonjunktur.
            </seg>
          </u>
          <u xml:id="i-7a7dd13ed5694c73-515" prev="i-7a7dd13ed5694c73-511" who="Q5577436">
            <seg>
              Dessutom tror finansministern att det är helt rimligt för en
              familjeförsörjare att leva på 320 kronor om dagen. Det har finansministern
              sagt. Finansministern har sagt att man kan klara sig på den dagpenning
              på 320 kronor om dagen som man får om man har grundbeloppet i
              a-kassan. Han har sagt att det ligger på en nivå som gör att man
              kan hantera situationen, för att den är fastställd efter det.
              Så har finansministern uttryckt sig ordagrant. Om man tror att
              en arbetslös kan leva på 320 kronor om dagen och att en sänkt
              nivå på ersättningen skulle rätta till arbetslösheten, varför
              sänker i så fall inte finansministern nivån på arbetslöshetsersättningen
              till 320 kronor om dagen? Jag skulle vilja få en logisk förklaring
              till det. Här brister logiken fullständigt.
            </seg>
          </u>
          <u xml:id="i-7a7dd13ed5694c73-516" prev="i-7a7dd13ed5694c73-511" who="Q5577436">
            <seg>
              Eftersom vi har en regering och en finansminister som ofta hävdar
              att det här med logik och teorier är viktigt i politiken skulle
              finansministern, om han tycker att nivån är så viktig, kunna passa
              på att förklara varför man applåderar de tilläggsförsäkringar
              som förstör den nivå som finansministern så finurligt har räknat
              ut ska vara den bästa. Folk försäkrar bort den nivån. Hur kan
              man ena dagen applådera en viss nivå som man själv har satt och
              nästa dag applådera tilläggsförsäkringar som förändrar den nivån?
              Var är logiken i det resonemanget?
            </seg>
          </u>
          <note type="speaker">
            Anf. 71 EVA-LENA JANSSON (s):
          </note>
          <u xml:id="i-7a7dd13ed5694c73-517" next="i-7a7dd13ed5694c73-524" who="Q3374622">
            <seg>
              Herr talman! Det är ett märkligt resonemang. Det låter som om
              vi befinner oss på en kurs i nationalekonomi. Jag försöker nu
              översätta detta till mänskliga öron.
            </seg>
          </u>
          <u xml:id="i-7a7dd13ed5694c73-518" prev="i-7a7dd13ed5694c73-517" who="Q3374622">
            <seg>
              Den som jag tycker bäst har uttryckt den moderata arbetsmarknadspolitiken
              och den här synen på arbetslöshetsförsäkringen heter Marian Radetzky.
              Man kan se en intervju med honom från 1997 på SVT:s hemsida där
              han mycket pedagogiskt beskriver precis den inriktning som Anders
              Borg och den borgerliga regeringen har på politiken. Han förespråkar
              sänkt ersättning i a-kassan och därmed också mycket lägre löner
              att leva på. Man kommer alltså att få in många låglönejobb.
            </seg>
          </u>
          <u xml:id="i-7a7dd13ed5694c73-519" prev="i-7a7dd13ed5694c73-517" who="Q3374622">
            <seg>
              Jag tycker också att det är märkligt att man inte lyssnar på
              dem som faktiskt hanterar a-kassan. TCO, som är en opolitisk fackföreningsorganisation,
              säger: En svag arbetslöshetsförsäkring förstärker lågkonjunkturen.
            </seg>
          </u>
          <u xml:id="i-7a7dd13ed5694c73-520" prev="i-7a7dd13ed5694c73-517" who="Q3374622">
            <seg>
              Då blir min fråga till Anders Borg: Hur kan du medverka till
              det? Jag har förstått att ni vill medverka till det eftersom ni
              inte vill ge pengar till Sveriges Kommuner och Landsting så att
              de ska slippa säga upp personal. Men likafullt kommer många av
              dem som nu blir arbetslösa som är kommun- och landstingsanställda
              att få en lägre a-kassa än vad de skulle ha fått tidigare.
            </seg>
          </u>
          <u xml:id="i-7a7dd13ed5694c73-521" prev="i-7a7dd13ed5694c73-517" who="Q3374622">
            <seg>
              TCO skriver också att bara var fjärde arbetslös får ut 80 procent
              av inkomsten från a-kassan. Med Anders Borgs resonemang borde
              han då se till att höja taket i a-kassan. Han fick det ju att
              framstå som att alla får 80 procent när man går ut i arbetslöshet,
              men så är inte fallet.
            </seg>
          </u>
          <u xml:id="i-7a7dd13ed5694c73-522" prev="i-7a7dd13ed5694c73-517" who="Q3374622">
            <seg>
              Jag tycker att det är märkligt att man står och försvarar en
              försäkring som faktiskt också leder till ökat socialbidragsberoende,
              för det är den effekten vi kommer att få. Rätt många människor
              kommer faktiskt att hamna på en nivå där de inte klarar av sin
              egen försörjning. Alla kommer naturligtvis inte att få socialbidrag
              därför att de lever med en annan person som har en inkomst. Man
              kanske bor i hus. Man kanske har en bostadsrätt. För att då kunna
              få ersättning från försörjningsstödet, eller socialbidrag som
              en del kallar det, krävs det att man säljer huset, bilen, bostadsrätten,
              sommarstugan eller vad man nu har innan man kan få ta del av det
              eller att man flyttar ifrån den man lever ihop med som har inkomst.
              Det här kommer också att skapa fler fattigpensionärer i framtiden,
              eftersom man grundar hela sin pension på den sammanlagda inkomsten
              över livet.
            </seg>
          </u>
          <u xml:id="i-7a7dd13ed5694c73-523" prev="i-7a7dd13ed5694c73-517" who="Q3374622">
            <seg>
              Det här medverkar man till, och så säger man att det leder till
              flera jobb. Vad man inte har sagt är: Hur skapas dessa jobb genom
              att människor blir fattiga? Jag är helt övertygad om att det inte
              skapas ett enda jobb bara för att människor blir fattiga. Däremot
              tror jag att många människor kommer att tvingas ta jobb under
              kollektivavtalslöner därför att vissa arbetsgivare inte kommer
              att vilja teckna kollektivavtal när det finns många som lever
              på 320 kronor om dagen, som Anders Borg tycker är en rimlig nivå
              som man kan leva på.
            </seg>
          </u>
          <u xml:id="i-7a7dd13ed5694c73-524" prev="i-7a7dd13ed5694c73-517" who="Q3374622">
            <seg>
              Återigen: Varför denna orättvisa politik som bara leder till
              ökad fattigdom, herr talman? Det skulle jag vilja ha svar på.
            </seg>
          </u>
          <note type="speaker">
            Anf. 72 MONICA GREEN (s):
          </note>
          <u xml:id="i-7a7dd13ed5694c73-525" next="i-7a7dd13ed5694c73-531" who="Q3358763">
            <seg>
              Herr talman! Jag tyckte också att det var bra att Anders Borg
              var tydlig, särskilt till den moderata kamraten som gick in här
              och sade att det inte skulle bli några lönesänkningar framöver.
              Anders Borg var ju väldigt tydlig med att hög a-kassa ger högre
              löner i framtiden när högkonjunkturen kommer tillbaka. Det kanske
              inte Moderaterna är helt överens om, men Anders Borg var i alla
              fall tydlig.
            </seg>
          </u>
          <u xml:id="i-7a7dd13ed5694c73-526" prev="i-7a7dd13ed5694c73-525" who="Q3358763">
            <seg>
              Anders Borg sade också att man valde att sänka skatterna, och
              då fick man höja avgiften till arbetslöshetsförsäkringen. Det
              är också ett tydligt besked. Det är det val som den borgerliga
              regeringen har gjort. Ni vill satsa på skattesänkningar hellre
              än att se till att alla människor har en ekonomisk trygghet om
              man blir arbetslös. Det är bra att vi har en tydlig finansminister
              som talar om vad man menar och inte försöker påstå något annat.
              Det välkomnar jag.
            </seg>
          </u>
          <u xml:id="i-7a7dd13ed5694c73-527" prev="i-7a7dd13ed5694c73-525" who="Q3358763">
            <seg>
              Ni gick till val på fler jobb, och ni påstod att bara man blir
              tillräckligt fattig finns det fler jobb. Därför sänkte ni a-kassan,
              och ni sänkte skatterna. Nu var det bara så att det ju var 2006
              som det tillkom 153 000 nya jobb. Det var innan ni tillträdde
              och innan er politik hade börjat fungera, som ni påstod skulle
              bli så bra. Sedan, 2007, när ni hade börjat införa de här skillnaderna,
              tillkom 80 000 nya jobb. Det är också jättebra, för vi befann
              oss i en högkonjunktur då. Vi var mycket nöjda med att det tillkom
              fler jobb, men det hade ingenting med regeringens politik att
              göra.
            </seg>
          </u>
          <u xml:id="i-7a7dd13ed5694c73-528" prev="i-7a7dd13ed5694c73-525" who="Q3358763">
            <seg>
              Sedan, 2008, vet vi hur det blev. Nu vet vi att det var sorgens
              år och att det var ett mycket svart år. Då hade också den borgerliga
              regeringens politik börjat slå igenom fullt ut, och vi vet ju
              att Anders Borg tidigare hade sagt att det skulle ta ungefär två
              år innan regeringens politik började bita. Det var också det året
              som blev så svart.
            </seg>
          </u>
          <u xml:id="i-7a7dd13ed5694c73-529" prev="i-7a7dd13ed5694c73-525" who="Q3358763">
            <seg>
              Tyvärr ser vi inget ljus i tunneln, och Anders Borg ger oss inget
              ljus i tunneln när han säger att det kommer att bli en väldigt
              lång vargavinter framöver och att vi inte kan räkna med några
              förbättringar. Därför kan man inte satsa på de arbetslösa, man
              kan inte satsa på kommunerna och man kan inte ge besked om hur
              det kommer att bli framöver.
            </seg>
          </u>
          <u xml:id="i-7a7dd13ed5694c73-530" prev="i-7a7dd13ed5694c73-525" who="Q3358763">
            <seg>
              Visst, man kan vara så tydlig som Anders Borg är, men man ska
              då inte tro att människor får trygghet nog att börja köpa mer
              eller att de börjar känna trygghet i att det här bara är en tidsperiod
              och att det snart vänder igen. Man kan inte förvänta sig det när
              man hör en finansminister som har ett helt annat budskap, och
              man kan inte heller förvänta sig att människor känner att något
              är på gång och att man vill satsa just på dem.
            </seg>
          </u>
          <u xml:id="i-7a7dd13ed5694c73-531" prev="i-7a7dd13ed5694c73-525" who="Q3358763">
            <seg>
              Visserligen kröp ni till korset före jul, efter lång påtryckning
              från bland annat oss i oppositionen. Vi har sagt att det behövs
              mer åtgärder och vi har lagt mer åtgärder i våra budgetförslag.
              Trots att ni hade ett superpaket till budget, som ni påstod att
              ni hade, fick ni ändå lägga fram ett extra krispaket före jul,
              och ni kom med ett häromdagen. Och det hjälper tyvärr inte. Ni
              trycks hela tiden bakåt och säger: Okej då, vi måste till med
              lite Amspolitik. Okej då, vi måste se till att människor får mer
              utbildningsplatser. Men egentligen vill vi inte detta, för vi
              vill ha större skillnader eftersom vi tror på större skillnader.
              Det är det som den borgerliga regeringens politik går ut på.
            </seg>
          </u>
          <note type="speaker">
            Anf. 73 FREDRIK SCHULTE (m):
          </note>
          <u xml:id="i-7a7dd13ed5694c73-532" next="i-7a7dd13ed5694c73-537" who="Q6169540">
            <seg>
              Herr talman! Alla seriösa bedömare är överens om att regeringens
              politik har ökat sysselsättningen och har fått fler människor
              i arbete. Alla seriösa bedömare är också överens om att den lågkonjunktur
              som vi nu står inför inte är skapad av alliansregeringen, utan
              den kommer från en global finanskris. Men åtminstone Monica Green
              tycks vara väldigt tydlig med att hon inte delar de åsikterna,
              utan allting är alliansens fel.
            </seg>
          </u>
          <u xml:id="i-7a7dd13ed5694c73-533" prev="i-7a7dd13ed5694c73-532" who="Q6169540">
            <seg>
              Men om vi då ändå väljer att lyssna på de seriösa bedömarna,
              LO till exempel, som har konstaterat att regeringens reformer
              har skapat nya jobb kan vi fundera över detta. Om vi inte hade
              vidtagit de åtgärderna, om vi inte hade fört den politiken, ja,
              då hade vi stått kvar och stampat i samma jobblösa tillväxt som
              präglade regeringen Persson under så lång tid. Och då hade vi
              stått klart sämre rustade när nu finanskrisens svallvågor slår
              in över Sverige och kommer att ställa oss inför tuffare tider.
              Då hade ännu fler människor varit arbetslösa.
            </seg>
          </u>
          <u xml:id="i-7a7dd13ed5694c73-534" prev="i-7a7dd13ed5694c73-532" who="Q6169540">
            <seg>
              Jag tycker fortfarande att Socialdemokraterna borde reflektera
              över hur pinsamt det kommer att bli för er om ni inför valet 2010
              står inför den situationen att vi faktiskt, trots den enorma lågkonjunkturen,
              har fått fler människor i arbete än när ni satt vid makten.
            </seg>
          </u>
          <u xml:id="i-7a7dd13ed5694c73-535" prev="i-7a7dd13ed5694c73-532" who="Q6169540">
            <seg>
              Sedan kan jag bara konstatera att ni tolkar alliansens politik
              som fan läser Bibeln. Än så länge är det väl bara SAS-piloterna
              som möjligen har fått lite lägre löner.
            </seg>
          </u>
          <u xml:id="i-7a7dd13ed5694c73-536" prev="i-7a7dd13ed5694c73-532" who="Q6169540">
            <seg>
              Vi lär väl aldrig få en situation där Socialdemokraterna erkänner
              att de här konspirationsteorierna inte stämmer, oavsett hur många
              rapporter från verkligheten som vi får.
            </seg>
          </u>
          <u xml:id="i-7a7dd13ed5694c73-537" prev="i-7a7dd13ed5694c73-532" who="Q6169540">
            <seg>
              Sedan kan jag också bara konstatera att det var väldigt dåligt
              med svar på mina frågor om ni står vid er partiledares sida eller
              de skånska socialdemokraternas sida i fråga om budgetreglerna.
            </seg>
          </u>
          <note type="speaker">
            Anf. 74 Finansminister ANDERS BORG (m):
          </note>
          <u xml:id="i-7a7dd13ed5694c73-538" next="i-7a7dd13ed5694c73-544" who="Q182050">
            <seg>
              Herr talman! Patrik Björck började en diskussion om lönesänkningar.
              Jag ska försöka tydliggöra hur jag ser på lönebildningen och lönebildningens
              relationer mellan inflation, löner och produktivitet. Där har
              jag precis samma syn som LO-ekonomerna lade fast i det så kallade
              LISA-projektet, där man försökte göra en omfattande och grundläggande
              utbildning för LO:s olika förtroendemän i hur en ekonomi med låg
              inflation fungerar.
            </seg>
          </u>
          <u xml:id="i-7a7dd13ed5694c73-539" prev="i-7a7dd13ed5694c73-538" who="Q182050">
            <seg>
              Vad är det som ger en löneökning? Jo, det är förändring av produktivitet
              och inflation. Det är de två komponenterna som finns i en löneökning.
              Det betyder att när det gäller reallön, alltså köpkraft, är produktivitet
              och reallön på lång sikt någonting som bestäms av varandra. Det
              vill säga att det enda sättet för ett land att höja sin lönenivå
              utan att vi försämrar vår kostnadsnivå och vår konkurrenskraft
              mot omvärlden, vilket naturligtvis skulle leda till devalveringar
              och minskad köpkraft eller deprecieringar och minskad köpkraft,
              är att höja produktiviteten.
            </seg>
          </u>
          <u xml:id="i-7a7dd13ed5694c73-540" prev="i-7a7dd13ed5694c73-538" who="Q182050">
            <seg>
              Hur höjer man då produktiviteten i ekonomin? Jo, man ser till
              att man har ett bra entreprenörsklimat, till exempel genom att
              ta bort förmögenhetsskatten. Man förstärker konkurrensen och omvandlingsförmågan
              i ekonomin, till exempel såsom vi gör på ett tiotal områden under
              den här mandatperioden. Man satsar brett på forskning och infrastruktur,
              som den förra regeringen gjorde och som vi har fortsatt att göra.
              Man förbättrar ekonomins funktionssätt. Då klarar ekonomin av
              att bära högre löneökningar. Det är därför det samband som Patrik
              Björck här försöker skapa inte existerar.
            </seg>
          </u>
          <u xml:id="i-7a7dd13ed5694c73-541" prev="i-7a7dd13ed5694c73-538" who="Q182050">
            <seg>
              Det lönebildningen gör är att bestämma vilken arbetslöshet ekonomin
              kan bära med konstant inflation. Om man får en lönebildning som
              inte fungerar stiger inflationen. Förr i tiden ledde det till
              våra ekonomiska kriser. I dag leder det i stället till ett inflationstryck
              som Riksbanken hanterar genom höjda räntor. Det är därför a-kassan
              är utformad som den är. Och då talar vi inte bara om ersättningsnivåer,
              utan om villkor, kontroll, ansökningskrav etcetera förekomsten
              av arbetsmarknad. Det sammantaget har avgörande betydelse för
              vilken sysselsättning vi har. Om detta finns det ingen oenighet.
            </seg>
          </u>
          <u xml:id="i-7a7dd13ed5694c73-542" prev="i-7a7dd13ed5694c73-538" who="Q182050">
            <seg>
              Labourekonomen Stephen Nickell har till exempel konstaterat att
              det inte existerar någon ekonomisk modell för arbetsmarknaden
              där inte en mer generös arbetslöshetsförsäkring inte leder till
              sämre lönebildning och högre arbetslöshet. Det är ett av de mest
              grundläggande sambanden vi har. En dåligt fungerande arbetslöshetsförsäkring
              leder till högre arbetslöshet. Den leder inte till högre löner.
              Den leder till högre inflation. Det betyder kanske att nominella
              löner stiger på kort sikt, men på lång sikt bestäms lönerna av
              produktivitetsutvecklingen, som i sin tur bestäms av ekonomins
              grundläggande produktionsförmåga. Det har LO vetat åtminstone
              sedan LISA-projektet och förmodligen långt dessförinnan. Om detta
              råder det alltså heller ingen oenighet. Det är därför inflation
              och arbetslöshet är två separata saker.
            </seg>
          </u>
          <u xml:id="i-7a7dd13ed5694c73-543" prev="i-7a7dd13ed5694c73-538" who="Q182050">
            <seg>
              Har vi då sänkt ersättningsnivån? Har vi nu den tuffaste arbetslöshetsförsäkringen
              i svensk historia? Nej, så är det inte. Vi gjorde en justering
              av den högsta kontantnivån, och vi har sänkt den efter hundra
              dagar. Vad betyder det? Jo, det betyder att för huvuddelen av
              de arbetslösa har det inte skett någon mer påtaglig förändring.
              Det beror på att 90 procent av de arbetslösa är arbetslösa kortare
              tid än tre månader. Det är så strukturen på arbetslöshet ser ut.
            </seg>
          </u>
          <u xml:id="i-7a7dd13ed5694c73-544" prev="i-7a7dd13ed5694c73-538" who="Q182050">
            <seg>
              Varför är det då en poäng med att sänka avgifterna? Jo, det är
              för att det då blir mer lönsamt att vara på arbetsmarknaden detta
              eftersom man ju inte betalar avgift om man är arbetslös. Det gör
              att fler också är med i a-kassan. På det sättet fungerar en sänkt
              a-kasseavgift på samma sätt som ett jobbskatteavdrag, och därför
              är det en bra åtgärd. Därför har vi också sagt att vi nu framåt
              sommaren ska sänka a-kasseavgiften. Det tror jag är en åtgärd
              som både förbättrar ekonomins funktionssätt, bidrar till lägre
              långsiktig arbetslöshet och förbättrar människors ekonomiska trygghet
              eftersom fler kommer att gå med i arbetslöshetsförsäkringen.
            </seg>
          </u>
          <note type="speaker">
            Anf. 75 PATRIK BJÖRCK (s):
          </note>
          <u xml:id="i-7a7dd13ed5694c73-545" next="i-7a7dd13ed5694c73-548" who="Q5577436">
            <seg>
              Herr talman! Det är spännande att få en ekonomisk föreläsning
              av finansministern, men man ska kanske lyfta näsan från boken,
              stryka bort dammet från axlarna och gå ut i verkligheten där välfärden
              skapas och arbete utförs. Om man gjorde det skulle man kunna se
              tillbaka på Sverige år 2006, ett socialdemokratiskt lett land
              med mycket hög produktivitet, mycket hög sysselsättning och en
              mycket generös a-kassa.
            </seg>
          </u>
          <u xml:id="i-7a7dd13ed5694c73-546" prev="i-7a7dd13ed5694c73-545" who="Q5577436">
            <seg>
              Det jag försöker förklara för Anders Borg är hur det ser ut,
              eftersom Anders Borg bara dyker ned i tabeller, statistik och
              böcker och har svårt att komma ut från universitetsbiblioteket
              och ut i verkligheten. Det går inte att förneka att Sverige år
              2006 hade en oerhört hög produktivitet, bland de högsta i Europa.
              Likaså hade vi en oerhört hög sysselsättning, bland de högsta
              i världen. Dessutom hade vi en oerhört generös a-kassa, troligen
              den bästa i världen.
            </seg>
          </u>
          <u xml:id="i-7a7dd13ed5694c73-547" prev="i-7a7dd13ed5694c73-545" who="Q5577436">
            <seg>
              Försök förneka det, och förklara sedan för mig varför vi ska
              sänka ersättningen och förstöra regelverket i a-kassan när de
              länder som valt en annan väg, som valt Anders Borgs väg, bevisligen
              har en lägre produktivitet och en lägre sysselsättning när de
              valt den marknadsliberala, högerpolitiska vägen. De har inte lyckats
              uppnå det vi uppnådde med en generös a-kassa. Förklara verkligheten,
              Anders Borg! Lyft näsan från böckerna! Gå ut i solen!
            </seg>
          </u>
          <u xml:id="i-7a7dd13ed5694c73-548" prev="i-7a7dd13ed5694c73-545" who="Q5577436">
            <seg>
              Även om Anders Borg har sagt att det ska vara vinter året om
              kommer det en sommar när vi vinner valet och solen börjar skina.
            </seg>
          </u>
          <note type="speaker">
            Anf. 76 EVA-LENA JANSSON (s):
          </note>
          <u xml:id="i-7a7dd13ed5694c73-549" next="i-7a7dd13ed5694c73-552" who="Q3374622">
            <seg>
              Herr talman! Anders Borg ägnar sig åt en retorik som jag tror
              är nästan obegriplig för den som inte läst nationalekonomi.
            </seg>
          </u>
          <u xml:id="i-7a7dd13ed5694c73-550" prev="i-7a7dd13ed5694c73-549" who="Q3374622">
            <seg>
              Låt oss hålla oss till fakta. Om man förändrar arbetslöshetsförsäkringen,
              inte bara tittar på nivåerna när det gäller procentsatsen utan
              faktiskt tittar på inkomsterna och hur man gjort om beräkningarna,
              visar det sig att Linda, som tjänade 14 000 kronor i månaden och
              sedan blev arbetslös, skulle få 11 200 kronor i a-kasseersättning.
            </seg>
          </u>
          <u xml:id="i-7a7dd13ed5694c73-551" prev="i-7a7dd13ed5694c73-549" who="Q3374622">
            <seg>
              Den förändring som regeringen har gjort innebär att om Linda
              varit arbetslös ett år, jobbat ett halvår, vilket många ungdomar
              får göra, och sedan måste sluta blir hennes nya a-kasseersättning
              5 600 kronor i månaden. 5 600 kronor i månaden före skatt! Linda
              får inte ett skatteavdrag på 1 200 kronor i månaden, vilket jag
              som tjänar 54 500 kronor i månaden får den 26 januari. Jag ska
              alltså få mer pengar medan de arbetslösa och sjuka inte får en
              enda krona mer. Det handlar om omfördelningen i samhället. Det
              handlar om att ge till dem som redan har och ta från dem som redan
              har lite.
            </seg>
          </u>
          <u xml:id="i-7a7dd13ed5694c73-552" prev="i-7a7dd13ed5694c73-549" who="Q3374622">
            <seg>
              Jag ska, herr talman, lämna över rapporten från TCO. Jag ska
              senare också lämna rapporten till arbetsmarknadsministern, för
              han har inte läst den. TCO skriver följande: I din hand håller
              du angelägen läsning. Man kan kalla läsningen för en rysare. Den
              innehåller kalla, hårda fakta för många som kommer att drabbas
              av arbetslöshet. A-kassan är idag en försäkring i förfall. En
              halv miljon har lämnat försäkringen. Vi tycker att det är dags
              att kliva ur politisk prestige och gamla låsningar. Det som sker
              nu är varken rättvist eller värdigt en välfärdsstat som Sverige.
              Det skriver TCO, herr Borg.
            </seg>
          </u>
          <note type="speaker">
            Anf. 77 MONICA GREEN (s):
          </note>
          <u xml:id="i-7a7dd13ed5694c73-553" next="i-7a7dd13ed5694c73-556" who="Q3358763">
            <seg>
              Herr talman! Fredrik Schulte tyckte att vi skulle svara på frågan
              om vi ska hålla oss till budgetreglerna. Sedan orkade han inte
              stanna kvar eftersom han inte hade möjlighet till ytterligare
              inlägg.
            </seg>
          </u>
          <u xml:id="i-7a7dd13ed5694c73-554" prev="i-7a7dd13ed5694c73-553" who="Q3358763">
            <seg>
              Det är klart att vi ska hålla oss till budgetreglerna. Självfallet
              ska vi göra det. Det var vi som skapade dem efter det moras vi
              fick ta över på 90-talet. Det var den krisen som lärde oss i Sverige
              att hantera ekonomin på ett mycket bättre sätt än i många andra
              länder. Vi ser till att vi har en penningpolitik och en finanspolitik
              som fungerar. Vi byggde upp de stabila reglerna. Självfallet ska
              vi hålla oss till dem. Anders Borgs retorik om att vi måste sänka
              a-kasseersättningen eftersom lönerna i nästa högkonjunktur annars
              ökar är på ett tydligt sätt också ett svar till Fredrik Schulte.
            </seg>
          </u>
          <u xml:id="i-7a7dd13ed5694c73-555" prev="i-7a7dd13ed5694c73-553" who="Q3358763">
            <seg>
              Dessutom förbiser både Anders Borg och andra moderata företrädare
              eller vill förbise den starka tillväxt som var i Sverige när de
              tog över makten och att det var då som de nya jobben kom till.
              Jag sade i mitt förra inlägg att det var 153 000 jobb som skapades
              innan deras politik hade börjat bita. Det är nu den borgerliga
              regeringens politik fungerar, och det är nu som vi ser den trygghetskris
              som människor känner av.
            </seg>
          </u>
          <u xml:id="i-7a7dd13ed5694c73-556" prev="i-7a7dd13ed5694c73-553" who="Q3358763">
            <seg>
              Vi skyller inte lågkonjunkturen på den borgerliga regeringen,
              definitivt inte, men ni har valt väg, Anders Borg. Ni valde att
              sänka skatterna med 80 miljarder. Nu kommer vi att få ett budgetunderskott
              på 80 miljarder. Ni valde att göra de reformerna. Vi väljer andra
              typer av reformer. Vi följer Konjunkturinstitutets rekommendation
              att vi kan satsa på reformer framöver. Därför har vi en rad förslag
              som vi kan lägga fram i vår skuggbudget, och den är vi överens
              om i hela det socialdemokratiska partiet. Jag tyckte att Fredrik
              Schulte försökte antyda någonting helt annat.
            </seg>
          </u>
          <note type="speaker">
            Anf. 78 Finansminister ANDERS BORG (m):
          </note>
          <u xml:id="i-7a7dd13ed5694c73-557" next="i-7a7dd13ed5694c73-563" who="Q182050">
            <seg>
              Herr talman! Jag vill tacka Monica Green för det tydliga beskedet:
              Hela det socialdemokratiska partiet står bakom Socialdemokraternas
              budgetmotion. Jag förstår att det var ett klargörande som var
              på sin plats.
            </seg>
          </u>
          <u xml:id="i-7a7dd13ed5694c73-558" prev="i-7a7dd13ed5694c73-557" who="Q182050">
            <seg>
              Låt mig gå tillbaka till Patrik Björck som vill att vi lyfter
              näsan från böckerna. Det är precis det vi inte ska tänka på. Vi
              ska tänka på vad vi gått igenom de senaste 30 åren, vad som är
              den framkondenserade erfarenheten av ekonomisk politik under de
              senaste 30 åren.
            </seg>
          </u>
          <u xml:id="i-7a7dd13ed5694c73-559" prev="i-7a7dd13ed5694c73-557" who="Q182050">
            <seg>
              När vi följde Patrik Björcks inflationslinje och arbetsmarknadslinje
              på 70-, 80- och 90-talet fick vi inflation. Vi hade konflikter
              på arbetsmarknaden. Vi hade en lönebildning som inte fungerade.
              Vi hade upprepade kriser som följd av att vi fick en lägre sysselsättning
              och en högre arbetslöshet. Sysselsättning och låg arbetslöshet
              får vi inte fram genom hög inflation. Det får vi fram genom låg
              inflation och en väl fungerande ekonomi. Det var därför den socialdemokratiska
              regeringen under Göran Persson och även tidigare under Ingvar
              Carlsson och Kjell-Olof Feldt lade om politiken i en riktning
              som förbättrade arbetsmarknadens funktionssätt. Vi har drivit
              det arbetet vidare.
            </seg>
          </u>
          <u xml:id="i-7a7dd13ed5694c73-560" prev="i-7a7dd13ed5694c73-557" who="Q182050">
            <seg>
              Vi ska inte lyssna på högerliberalerna och marknadsliberalerna.
              Tony Blair och Gordon Brown i Storbritannien, Gerhard Schröder
              i Tyskland, Wouter Bos i Holland och Göran Persson i Sverige det
              är de som har gjort förändringar av arbetslöshetsförsäkringen
              för att ersättningsnivån ska ha en mer rimlig utformning, så att
              den är mer förenlig med en låg arbetslöshet.
            </seg>
          </u>
          <u xml:id="i-7a7dd13ed5694c73-561" prev="i-7a7dd13ed5694c73-557" who="Q182050">
            <seg>
              Låt oss också konstatera när Eva-Lena Jansson är inne på nivån
              på ersättningen att det är samma regler som tidigare som gäller
              i det avseendet. Arbetslöshetsersättningen fastställs med kontanta
              belopp, vilket gör att när lönerna stiger får det den effekten,
              precis som det tidigare hade. Vi har inte i den meningen tak i
              arbetslöshetsförsäkringen som är satta som andel av en sjukpenninggrundande
              inkomst, utan som kontanta belopp. Det är det som får denna effekt.
            </seg>
          </u>
          <u xml:id="i-7a7dd13ed5694c73-562" prev="i-7a7dd13ed5694c73-557" who="Q182050">
            <seg>
              Herr talman! Min tid tog därmed slut. Det blev något kort. Vi
              får väl återkomma till denna spännande diskussion.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.21 på förslag av förste vice talmannen
            att ajournera förhandlingarna i cirka fem minuter.
          </note>
          <u xml:id="i-7a7dd13ed5694c73-563" prev="i-7a7dd13ed5694c73-557" who="Q182050">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 13.25.
          </note>
          <note>
            14 § Svar på interpellation 2008/09:209 om begreppet utanförskap
          </note>
          <note type="speaker">
            Anf. 79 Finansminister ANDERS BORG (m):
          </note>
          <u xml:id="i-7a7dd13ed5694c73-564" next="i-7a7dd13ed5694c73-567" who="Q182050">
            <seg>
              Herr talman! Mikaela Valtersson har frågat mig om jag avser att
              verka för att regeringen upphör med att använda begreppet utanförskap
              på ett missvisande och missledande sätt. Vidare frågar Mikaela
              Valtersson om jag kommer att verka för att regeringen återkommer
              med definierade och rimliga målsättningar för sysselsättningspolitiken
              som gör att riksdagen och allmänheten har möjligheter att utvärdera
              och ställa regeringen till svars för den förda politiken.
            </seg>
          </u>
          <u xml:id="i-7a7dd13ed5694c73-565" prev="i-7a7dd13ed5694c73-564" who="Q182050">
            <seg>
              Regeringens övergripande mål för politiken är full sysselsättning.
              Full sysselsättning har varit ett mål som politiker i Sverige
              och andra länder strävat mot i decennier. Det saknar, liksom många
              andra övergripande mål för politiken som jämställdhet och biologisk
              mångfald, en exakt kvantitativ definition. Att en exakt kvantitativ
              definition saknas ska dock inte hindra politiker från att sträva
              mot dessa mål. Målen kan i stället behöva kvantifieras av olika
              indikatorer som visar om riktningen är den rätta.
            </seg>
          </u>
          <u xml:id="i-7a7dd13ed5694c73-566" prev="i-7a7dd13ed5694c73-564" who="Q182050">
            <seg>
              Utanförskapet är ett samlingsbegrepp för ett allvarligt samhällsproblem
              som belyser att betydligt fler än de som är arbetslösa har arbetsmarknadsrelaterade
              problem. Utvecklingen på arbetsmarknaden måste därför bevakas
              med en bred uppsättning av indikatorer som beskriver arbetsmarknadssituationen
              för hela befolkningen i arbetsför ålder.
            </seg>
          </u>
          <u xml:id="i-7a7dd13ed5694c73-567" prev="i-7a7dd13ed5694c73-564" who="Q182050">
            <seg>
              Regeringen har i budgetpropositionen för 2009 presenterat ett
              ramverk för sysselsättningspolitiken. Ramverket syftar till att
              identifiera, styra åtgärderna till och följa upp de mest väsentliga
              problemen på arbetsmarknaden. Ett av de viktigaste beslutsunderlagen
              för detta är Statistiska centralbyråns arbetskraftsundersökning,
              AKU. Sedan ett år tillbaka pågår på regeringens initiativ ett
              arbete med att vidareutveckla statistiken och statistikredovisningen
              baserad på AKU. Under hösten har de första resultaten av detta
              arbete sett sitt ljus och SCB kommer successivt att publicera
              nya och bättre indikatorer som underlättar riksdagens och regeringens
              möjligheter att följa utvecklingen på arbetsmarknaden.
            </seg>
          </u>
          <note type="speaker">
            Anf. 80 MIKAELA VALTERSSON (mp):
          </note>
          <u xml:id="i-7a7dd13ed5694c73-568" next="i-7a7dd13ed5694c73-575" who="Q4354795">
            <seg>
              Herr talman! Jag tackar finansministern för svaret. Tyvärr svarar
              finansministern inte fullt ut på de ställda frågorna. Jag har
              frågat finansministern dels om definierade mål för sysselsättningspolitiken,
              dels om vad just Riksrevisionens kritik föranledde för förändringar
              av utanförskapsbegreppet och användningen av det.
            </seg>
          </u>
          <u xml:id="i-7a7dd13ed5694c73-569" prev="i-7a7dd13ed5694c73-568" who="Q4354795">
            <seg>
              Herr talman! Det stora problemet är hur regeringen och inte minst
              finansministern använder utanförskapsbegreppet. Att ständigt upprepa
              att man har minskat utanförskapet i Sverige med ett visst antal
              personer och ge sken av att det handlar om antalet människor i
              verkligheten som skulle ha brutit något slags utanförskap är inte
              korrekt med det mått som används.
            </seg>
          </u>
          <u xml:id="i-7a7dd13ed5694c73-570" prev="i-7a7dd13ed5694c73-568" who="Q4354795">
            <seg>
              Utanförskapet mäts av regeringen som antalet helårsekvivalenter
              vid försörjande genom olika slags sociala ersättningar. Det kallas
              sedan ofta i debatten från regeringsföreträdare för antalet personer.
            </seg>
          </u>
          <u xml:id="i-7a7dd13ed5694c73-571" prev="i-7a7dd13ed5694c73-568" who="Q4354795">
            <seg>
              Att minska utanförskapet har sagts vara regeringens viktigaste
              politiska fråga. Trots det har regeringen inte lyckats presentera
              vare sig något rimligt mått eller något sätt att mäta utanförskap.
              I stället används fortfarande ett utanförskapsbegrepp som nästan
              ingen förstår. Att lägga ihop långtidssjuka och svårt sjuka människor
              med korttidsarbetslösa och människor som har en förkylning och
              bara är borta några dagar är missvisande. På det sättet får man
              ett stort antal personer som är arbetslösa under en mycket kort
              tid eller bara sjuka ett par dagar från jobbet att förvandlas
              till människor i utanförskap.
            </seg>
          </u>
          <u xml:id="i-7a7dd13ed5694c73-572" prev="i-7a7dd13ed5694c73-568" who="Q4354795">
            <seg>
              Det är kraftigt missvisande. Det har vi i Miljöpartiet framfört
              ett flertal gånger. Nu har också Riksrevisionens granskning kommit
              fram om hur regeringen definierar utanförskap och sysselsättningspolitik.
              Den levererar svidande kritik mot regeringens behandling av sin
              enskilt viktigaste politiska fråga.
            </seg>
          </u>
          <u xml:id="i-7a7dd13ed5694c73-573" prev="i-7a7dd13ed5694c73-568" who="Q4354795">
            <seg>
              Riksrevisionens kritik stämmer väl med den kritik som vi från
              Miljöpartiets sida tidigare har riktat mot regeringen. Trots att
              regeringen uttalar att det övergripande målet för regeringens
              politik är att minska utanförskapet har det målet fortfarande
              inte definierats. Utan en entydig definition är det svårt att
              styra politiken på ett bra sätt.
            </seg>
          </u>
          <u xml:id="i-7a7dd13ed5694c73-574" prev="i-7a7dd13ed5694c73-568" who="Q4354795">
            <seg>
              Riksrevisionen visar på att uppföljningen och utvärderingen blir
              mycket svår och ansvarsutkrävande i princip omöjligt. När ingen
              vet vad målet att minska utanförskapet innebär går det inte heller
              att följa upp om åtgärderna för att nå målet har varit effektiva.
              Det finns ingen måttstock som man kan utvärdera mot. Riksdagen,
              den här församlingen, kan då inte heller på ett bra sätt avgöra
              om regeringens politik varit framgångsrik och om man har förvaltat
              det här på ett effektivt sätt.
            </seg>
          </u>
          <u xml:id="i-7a7dd13ed5694c73-575" prev="i-7a7dd13ed5694c73-568" who="Q4354795">
            <seg>
              Jag anser, herr talman, att när en statlig myndighet som Riksrevisionen
              kommer med en sådan kraftfull kritik och sådana påpekanden på
              en avgörande del av regeringens politik förtjänar det lite mer
              svar och kommentarer från Anders Borg än vad det här svaret utgjorde.
              Jag skulle gärna vilja veta hur finansministern ser på den kritiken
              på ett seriöst sätt och om den kommer att föranleda några förändringar
              i användningen av utanförskapsbegreppet, om det finns någon som
              helst självkritik.
            </seg>
          </u>
          <note type="speaker">
            Anf. 81 EVA-LENA JANSSON (s):
          </note>
          <u xml:id="i-7a7dd13ed5694c73-576" next="i-7a7dd13ed5694c73-579" who="Q3374622">
            <seg>
              Herr talman! Jag tackar Mikaela Valtersson för att hon ställer
              en väldigt viktig fråga till Anders Borg. Vi har tidigare tagit
              upp det märkliga i utanförskapsbegreppet. Regeringen har infört
              möjligheten för kommunerna att införa vårdnadsbidrag, då människor
              går hemma med bidrag utan att arbeta. Man kan dessutom få vårdnadsbidrag
              utan att sluta arbeta om man köper tjänsten via hushållsnära tjänster
              och har en barnflicka hemma i stället. När det gäller att man
              inte står till arbetsmarknadens förfogande och inte räknas in
              i utanförskapet hänvisar regeringen i sitt svar till en bred uppsättning
              indikatorer som beskriver arbetsmarknadssituationen för hela befolkningen
              i arbetsför ålder.
            </seg>
          </u>
          <u xml:id="i-7a7dd13ed5694c73-577" prev="i-7a7dd13ed5694c73-576" who="Q3374622">
            <seg>
              Trots att jag har suttit i riksdagen sedan hösten 2006 befann
              jag mig faktiskt i utanförskap januari 2007, då jag hade drabbats
              av influensa och därmed var sjukskriven. Eftersom jag inte varit
              sjukskriven under 2008 har jag alltså lämnat utanförskapet enligt
              regeringens definition. Det visar det märkliga i hur man definierar
              utanförskap och det Mikaela Valtersson beskriver i sin frågeställning
              till regeringen.
            </seg>
          </u>
          <u xml:id="i-7a7dd13ed5694c73-578" prev="i-7a7dd13ed5694c73-576" who="Q3374622">
            <seg>
              Det skulle vara intressant att höra hur många i regeringen som
              befann sig i utanförskapet 2007 och 2008 som nu har lämnat det
              med den definition som faktiskt finns att man befinner sig i utanförskap
              när man är sjukskriven.
            </seg>
          </u>
          <u xml:id="i-7a7dd13ed5694c73-579" prev="i-7a7dd13ed5694c73-576" who="Q3374622">
            <seg>
              Herr talman! Jag ska inte förlänga debatten. Det vore ändå intressant
              att få reda på lite fakta om hur många i regeringen som har befunnit
              sig i det utanförskap som Riksrevisionen kritiserar när det gäller
              hur regeringen använder statistiken.
            </seg>
          </u>
          <note type="speaker">
            Anf. 82 Finansminister ANDERS BORG (m):
          </note>
          <u xml:id="i-7a7dd13ed5694c73-580" next="i-7a7dd13ed5694c73-590" who="Q182050">
            <seg>
              Herr talman! Man kan naturligtvis ta den här diskussionen som
              Mikaela Valtersson initierar ur en rad olika utgångspunkter. Låt
              oss försöka ta den så seriöst som vi kan. Det är det jag försöker
              återspegla i mitt svar.
            </seg>
          </u>
          <u xml:id="i-7a7dd13ed5694c73-581" prev="i-7a7dd13ed5694c73-580" who="Q182050">
            <seg>
              Utanförskapet är kanske Sveriges allra viktigaste samhällsproblem,
              allra viktigaste ekonomiska problem. Det beror på att vi med den
              typ av välfärdsstat som vi har, där vi tillsammans finansierar
              sjukvård, barnomsorg och skola med skatter, är beroende av att
              huvuddelen av befolkningen i arbetsför ålder arbetar. Det är så
              vi kan få den här modellen att fungera.
            </seg>
          </u>
          <u xml:id="i-7a7dd13ed5694c73-582" prev="i-7a7dd13ed5694c73-580" who="Q182050">
            <seg>
              Vi har haft ett problem historiskt. Utanförskapet har vuxit.
              För varje lågkonjunktur har vi legat kvar på en högre nivå av
              arbetslösa, sjukskrivna och förtidspensionerade. Detta har varat
              i 30 år. Det är alltså en djupgående trend i det svenska samhället
              som är djupt problematisk.
            </seg>
          </u>
          <u xml:id="i-7a7dd13ed5694c73-583" prev="i-7a7dd13ed5694c73-580" who="Q182050">
            <seg>
              Varför är den då djupt problematisk? Jo, för att nu från 2010
              och framåt går vi in i en fas i svensk ekonomi där en allt större
              del av befolkningstillväxten sker bland de äldre och yngre människorna
              som inte arbetar. Ska vi klara av att bevara den svenska modellen
              i den meningen att vi med rimliga skatter kan finansiera goda
              välfärdstjänster för alla är vi beroende av att fler kommer i
              arbete. Vi måste bryta trenden mot stigande utanförskap.
            </seg>
          </u>
          <u xml:id="i-7a7dd13ed5694c73-584" prev="i-7a7dd13ed5694c73-580" who="Q182050">
            <seg>
              Att detta är Sveriges viktigaste ekonomiska utmaning är långtidsutredning,
              LO, OECD, SNS och praktiskt tagit alla ekonomer som går i närheten
              av Sveriges långsiktiga utmaningar överens om. Där har vi en grupp
              av diskussion kring utanförskap.
            </seg>
          </u>
          <u xml:id="i-7a7dd13ed5694c73-585" prev="i-7a7dd13ed5694c73-580" who="Q182050">
            <seg>
              Sedan har vi Mikaela Valtersson som ställer sig på sin egen piedestal
              och säger att utanförskap inte existerar eller att det handlar
              om hur vi exakt definierar det. Är vi överens, eller är vi inte
              överens om att detta är det viktigaste samhällsproblemet? Det
              är ett viktigt klarläggande i en sådan här diskussion.
            </seg>
          </u>
          <u xml:id="i-7a7dd13ed5694c73-586" prev="i-7a7dd13ed5694c73-580" who="Q182050">
            <seg>
              Hur är det då med formuleringen av målet? Full sysselsättning
              har varit ett mål för den ekonomiska politiken sedan, tror jag,
              i början på 30-talet. Detta är sant för Sverige. Det är sant för
              de flesta europeiska länder. Trots det finns det inte någon bättre
              definition av full sysselsättning än att alla som vill och kan
              arbeta också arbetar. Det är ett komplext och svårdefinierat mål.
            </seg>
          </u>
          <u xml:id="i-7a7dd13ed5694c73-587" prev="i-7a7dd13ed5694c73-580" who="Q182050">
            <seg>
              Så är det ofta i politik. Det är samma sak med jämställdhet,
              integration, biologisk mångfald och för den delen med prisstabilitet.
              När man försöker förhålla sig till ett komplext mål försöker man
              tydliggöra definitionen. Sedan försöker man hitta olika typer
              av indikatorer som pekar på om man kommer närmre eller längre
              ifrån målet. Det är precis på det ödmjuka sättet vi har förhållit
              oss till ramverket för sysselsättningspolitiken i olika vårpropositioner
              och höstbudgetar.
            </seg>
          </u>
          <u xml:id="i-7a7dd13ed5694c73-588" prev="i-7a7dd13ed5694c73-580" who="Q182050">
            <seg>
              När vi tittar på vad utanförskap är handlar det om att människor
              är arbetslösa, sjukskrivna, förtidspensionerade eller latent arbetssökande
              och att de står utanför arbetsmarknaden, inte för att de har ett
              ohälsoproblem utan för att arbetsmarknaden fungerar dåligt. Då
              är frågan om det betyder, som Mikaela Valtersson antyder, att
              jag hävdar att alla som är förkylda är i utanförskap. Nej, så
              är det naturligtvis inte. Det tror jag inte någon människa skulle
              hävda.
            </seg>
          </u>
          <u xml:id="i-7a7dd13ed5694c73-589" prev="i-7a7dd13ed5694c73-580" who="Q182050">
            <seg>
              Men en stigande sjukfrånvaro, en stigande förtidspensionering
              och ett stigande antal personer i arbetslöshet, om vi också räknar
              in arbetsmarknadspolitiska åtgärder, över tre decennier återspeglar
              att svensk arbetsmarknad inte skapat så många jobb som människor
              behöver och inte så många jobb som ekonomin behöver för att vi
              ska klara av att finansiera en välfärdsstat långsiktigt. Det är
              därför Riksrevisionens kritik i den här frågan får bedömas som
              relativt ytlig och oprecis.
            </seg>
          </u>
          <u xml:id="i-7a7dd13ed5694c73-590" prev="i-7a7dd13ed5694c73-580" who="Q182050">
            <seg>
              Vi har valt att arbeta med en komplex målstyrningsmodell därför
              att det är ett komplext mål. Man försöker tydliggöra målet och
              sedan peka på olika indikatorer som visar om man går i rätt riktning
              eller inte.
            </seg>
          </u>
          <note type="speaker">
            Anf. 83 MIKAELA VALTERSSON (mp):
          </note>
          <u xml:id="i-7a7dd13ed5694c73-591" next="i-7a7dd13ed5694c73-601" who="Q4354795">
            <seg>
              Herr talman! Finansministern pratar om sina ambitioner att få
              fler människor i arbete. Jag tror inte att vi är särskilt oense
              om de ambitionerna. Sedan försvann den seriösa tonen från finansministern
              när han säger att jag ställer mig vid sidan om när vi vill granska
              ert sätt att jobba med er viktigaste politiska fråga och med det
              begrepp som ni ständigt återvänder till, mäter och använder.
            </seg>
          </u>
          <u xml:id="i-7a7dd13ed5694c73-592" prev="i-7a7dd13ed5694c73-591" who="Q4354795">
            <seg>
              Att kalla Riksrevisionen som statlig myndighet ytlig och tycka
              att vi från Miljöpartiets sida, Riksrevisionen och andra från
              oppositionen inte ska hålla på att krångla till det och ställa
              er till svars eftersom ni faktiskt vill så väl är nästan på gränsen
              till naivt. Ni får faktiskt utstå debatt och granskning, även
              om ni anser er ha ett viktigt mål i botten och vilja väl.
            </seg>
          </u>
          <u xml:id="i-7a7dd13ed5694c73-593" prev="i-7a7dd13ed5694c73-591" who="Q4354795">
            <seg>
              När man gång på gång upprepar i debatten från regeringsföreträdare
              och inte minst finansministern att med så och så många personer
              har man minskat utanförskapet och det grundar sig på ett kritiserat
              och missvisande använt statistiskt begrepp får man utstå granskning
              och kritik. Men jag förstår att det är besvärligt.
            </seg>
          </u>
          <u xml:id="i-7a7dd13ed5694c73-594" prev="i-7a7dd13ed5694c73-591" who="Q4354795">
            <seg>
              Det allvarliga problem som Anders Borg talar om med människor
              som står utanför arbetsmarknaden är det man helt missar om man
              fokuserar på fel sak. Det är det som är grunden i vår kritik.
              Det handlar inte om någon petimäterkritik av hur man använder
              statistik. Det handlar om att om man verkligen vill lösa det viktiga
              samhällsproblemet med människor som är långtidsarbetslösa eller
              långtidssjuka missar man det helt om man upphöjer det till att
              det viktiga är att se till att människor i stället har sjuknärvaro
              och inte är borta två dagar från jobbet. De ska vara på jobbet
              så att ni kan hyfsa till er utanförskapsstatistik.
            </seg>
          </u>
          <u xml:id="i-7a7dd13ed5694c73-595" prev="i-7a7dd13ed5694c73-591" who="Q4354795">
            <seg>
              Om man fokuserar på fel problem levererar man också fel åtgärder.
              Det är det som är grundproblemet.
            </seg>
          </u>
          <u xml:id="i-7a7dd13ed5694c73-596" prev="i-7a7dd13ed5694c73-591" who="Q4354795">
            <seg>
              Det allvarliga är att det är en så oerhört viktig fråga som ska
              hanteras på ett seriöst sätt. Det handlar om människor. Det handlar
              om människor som är sjuka eller arbetslösa. Om man i stället koncentrerar
              sig på dem som just nu ligger hemma i vinterinfluensa en vecka
              och anser att de lever i utanförskap missar man det verkliga problemet.
            </seg>
          </u>
          <u xml:id="i-7a7dd13ed5694c73-597" prev="i-7a7dd13ed5694c73-591" who="Q4354795">
            <seg>
              Riksrevisionen menar även att när regeringen ofta refererar till
              utanförskapsindikatorn och säger att antalet personer i utanförskap
              har minskat säger indikatorn inget om hur många verkliga människor
              som faktiskt befinner sig i utanförskap. I stället mäter man helårsekvivalenterna,
              och jag tror att de flesta tycker att det är ett mycket märkligt
              sätt.
            </seg>
          </u>
          <u xml:id="i-7a7dd13ed5694c73-598" prev="i-7a7dd13ed5694c73-591" who="Q4354795">
            <seg>
              Detta måste väl ändå, Anders Borg, förtjäna ett seriöst svar.
              Ser du inget som helst problem med att den indikator ni använder
              inte alls mäter det som ni säger er vilja åtgärda? Det är det
              som Riksrevisionen talar om väldigt tydligt: Det mäter inte det
              ni vill förändra.
            </seg>
          </u>
          <u xml:id="i-7a7dd13ed5694c73-599" prev="i-7a7dd13ed5694c73-591" who="Q4354795">
            <seg>
              Riksrevisionen påpekar också att den indikator man mäter förhåller
              sig mycket tveksamt till det mål som finns om att minska utanförskapet.
              Att ha ersättning från en socialförsäkring, till exempel arbetslöshetsersättning,
              är för många människor också en stor trygghet som innebär att
              man, trots att man blir av med sitt arbete under en tid och söker
              arbete under den tiden, ändå kan vara en del av samhällsgemenskapen.
              Att då säga att dessa personer lever i utanförskap gör det extra
              obegripligt.
            </seg>
          </u>
          <u xml:id="i-7a7dd13ed5694c73-600" prev="i-7a7dd13ed5694c73-591" who="Q4354795">
            <seg>
              När regeringen i indikatorn också räknar med dem som har de allra
              kortaste sjukskrivningarna och som inte har ersättning från socialförsäkringen
              utan från företagen i form av sjuklön är det så märkligt att inte
              ens regeringspartiernas egna företrädare förstod att så var fallet
              innan Miljöpartiet och jag för något halvår sedan påpekade det
              här i kammaren.
            </seg>
          </u>
          <u xml:id="i-7a7dd13ed5694c73-601" prev="i-7a7dd13ed5694c73-591" who="Q4354795">
            <seg>
              Med den nuvarande indikatorn för utanförskap kan dessutom utanförskapet
              minska genom högre sjuknärvaro och utslagning från arbetsmarknaden,
              och det är helt oacceptabelt.
            </seg>
          </u>
          <note type="speaker">
            Anf. 84 EVA-LENA JANSSON (s):
          </note>
          <u xml:id="i-7a7dd13ed5694c73-602" next="i-7a7dd13ed5694c73-604" who="Q3374622">
            <seg>
              Herr talman! Jag förstår att finansministern väljer att svara
              på Mikaela Valterssons frågor, eftersom hon är den som har ställt
              interpellationen. Jag tyckte i alla fall att det var viktigt att
              belysa att utanförskapsbegreppet är så missvisande. Jag kände
              mig inte utanför den där veckan i januari; däremot kände jag mig
              väldigt sjuk.
            </seg>
          </u>
          <u xml:id="i-7a7dd13ed5694c73-603" prev="i-7a7dd13ed5694c73-602" who="Q3374622">
            <seg>
              Det som är allvarligt med hela utanförskapsdiskussionen är att
              regeringen faktiskt medverkar till att fler människor kommer att
              bli arbetslösa genom att inte ge mer pengar till kommuner och
              landsting. Att man säger att man aktivt försöker motverka utanförskapet
              men samtidigt gör fler människor arbetslösa är ett motsatsförhållande
              som jag inte tror att någon i det här landet begriper.
            </seg>
          </u>
          <u xml:id="i-7a7dd13ed5694c73-604" prev="i-7a7dd13ed5694c73-602" who="Q3374622">
            <seg>
              Jag tycker också att det är viktigt att man när man använder
              sig av begrepp och statistik också ska vara tydlig med vad som
              innefattas. Jag tror, med all respekt, att ingen tycker att en
              riksdagsledamot som är sjuk en vecka eller två skulle betraktas
              vara i utanförskap. Jag tror inte ens att många av de välavlönade
              som är sjuka betraktas vara i utanförskap, och jag tror att rätt
              många som är arbetslösa en del av tiden inte heller känner igen
              sig i begreppet utanförskap. Några av dem kanske till och med
              har tittat på det ni förmodligen skulle kalla utanförskaps-tv,
              eftersom de har varit hemma och varit sjuka de senaste tre veckorna.
              Jag vet inte.
            </seg>
          </u>
          <note type="speaker">
            Anf. 85 CARL B HAMILTON (fp):
          </note>
          <u xml:id="i-7a7dd13ed5694c73-605" next="i-7a7dd13ed5694c73-606" who="Q5785982">
            <seg>
              Herr talman! Jag blir lite förvånad över att det verkade falla
              sig mer eller mindre naturligt för Mikaela Valtersson att konstatera
              att många människor som har arbetslöshetsersättning känner trygghet
              med det. Det instämmer jag i, men är de inte i utanförskap? Menar
              Mikaela Valtersson att människor som är arbetslösa, med eller
              utan ersättning, inte är i utanförskap?
            </seg>
          </u>
          <u xml:id="i-7a7dd13ed5694c73-606" prev="i-7a7dd13ed5694c73-605" who="Q5785982">
            <seg>
              Det var vad Mikaela Valtersson sade alldeles nyss, och det vore
              bra att få ett svar på den frågan.
            </seg>
          </u>
          <note type="speaker">
            Anf. 86 Finansminister ANDERS BORG (m):
          </note>
          <u xml:id="i-7a7dd13ed5694c73-607" next="i-7a7dd13ed5694c73-617" who="Q182050">
            <seg>
              Herr talman! Vi har nu en diskussion om utanförskap. Vi har konstaterat
              att alla som tittar på svensk ekonomi är överens om att ska vi
              klara en svensk välfärdsmodell på lång sikt, med generös skola,
              hög kvalitet i barnomsorg och annat som utgör kärnan i vår välfärdsmodell
              måste vi ha fler människor i arbete.
            </seg>
          </u>
          <u xml:id="i-7a7dd13ed5694c73-608" prev="i-7a7dd13ed5694c73-607" who="Q182050">
            <seg>
              Vi har under 30 år upplevt ett växande utanförskap, där varje
              lågkonjunktur har inneburit att fler människor står utanför. Det
              har inneburit att färre unga kommer in på arbetsmarknaden, att
              integrationstiderna förlängs, att vi inte har uppnått den jämställda
              arbetsmarknad som vi önskar och att alltför många människor går
              i pension för tidigt.
            </seg>
          </u>
          <u xml:id="i-7a7dd13ed5694c73-609" prev="i-7a7dd13ed5694c73-607" who="Q182050">
            <seg>
              Det här är vad diskussionen om utanförskap handlar om. Diskussionen
              om utanförskap är spegelbilden av diskussionen om full sysselsättning.
              Vill vi att alla som vill och kan ska vara på arbetsmarknaden,
              eller inte? Om det problemet är jag och LO överens. Jag och LO
              har däremot olika uppfattningar om hur man ska uppnå detta.
            </seg>
          </u>
          <u xml:id="i-7a7dd13ed5694c73-610" prev="i-7a7dd13ed5694c73-607" who="Q182050">
            <seg>
              Var Mikaela Valtersson står i den diskussionen är mer oklart.
              När hon ifrågasätter utanförskapsbegreppet hamnar hon nämligen
              hela tiden i diskussioner som gör att man får känslan av att Mikaela
              Valtersson står på Miljöpartiets ekonomisk-politiska grund, det
              vill säga att arbetslinjen att människor ska arbeta och försörja
              sig och jobba och spotta i händer och hugga i inte är viktig.
              I stället är det viktigt med medborgarlön och att man kan välja
              om man vill jobba. Det moderna industrisamhällets krav på att
              man jobbar är något man vill komma ifrån, för det är omodernt
              och gammalmodigt.
            </seg>
          </u>
          <u xml:id="i-7a7dd13ed5694c73-611" prev="i-7a7dd13ed5694c73-607" who="Q182050">
            <seg>
              Det är lite det som gör att man inte riktigt känner igen sig
              i Mikaela Valterssons begrepp. Är det att hon har bekymmer med
              statistiken och vill klargöra hur vi ska nå full sysselsättning,
              eller är det egentligen så att hon ifrågasätter den fulla sysselsättningen?
            </seg>
          </u>
          <u xml:id="i-7a7dd13ed5694c73-612" prev="i-7a7dd13ed5694c73-607" who="Q182050">
            <seg>
              Jag tror att Mikaela Valtersson de facto har som grundläggande
              utgångspunkt att hon inte delar min syn på arbete, arbetslinjen
              och full sysselsättning. Men då tycker jag att det är bättre att
              hon säger det än att låtsas att detta handlar om statistik.
            </seg>
          </u>
          <u xml:id="i-7a7dd13ed5694c73-613" prev="i-7a7dd13ed5694c73-607" who="Q182050">
            <seg>
              Varför kan jag tycka att det är så märkligt att Mikaela Valtersson
              för den här diskussionen? Jo, det sammanhänger med att begreppet
              helårsekvivalenter inte har uppfunnits av Anders Borg. Det infördes
              i budgetpropositionerna från 1998 under den period Erik Åsbrink
              var finansminister. Varför gjordes det? Ett skäl var att helårsekvivalenterna
              blir ett mått på hur mycket offentliga utgifter vi har för de
              olika transfereringssystemen. Vi har ju vetat att vi har haft
              dålig koll på det. När det minskar i det ena transfereringssystemet
              ökar det nämligen i det andra, och det är helheten som belastar
              budgeten att människor går från arbetslöshet till sjukskrivning
              eller från sjukskrivning till förtidspension.
            </seg>
          </u>
          <u xml:id="i-7a7dd13ed5694c73-614" prev="i-7a7dd13ed5694c73-607" who="Q182050">
            <seg>
              Det är det ena skälet till att Erik Åsbrink valde att införa
              detta begrepp.
            </seg>
          </u>
          <u xml:id="i-7a7dd13ed5694c73-615" prev="i-7a7dd13ed5694c73-607" who="Q182050">
            <seg>
              Det andra skälet var att Erik Åsbrink fastställde ett sysselsättningsmål,
              där man ville öka den reguljära, långsiktiga sysselsättningen.
              För att kunna utvärdera det begreppet använde man begreppet helårsekvivalenter
              för att se hur omfattande frånvaron från arbetsmarknaden var.
            </seg>
          </u>
          <u xml:id="i-7a7dd13ed5694c73-616" prev="i-7a7dd13ed5694c73-607" who="Q182050">
            <seg>
              Jag är naturligtvis ingen expert på vilka förhandlingsstrukturer
              som fanns under Miljöpartiets, Socialdemokraternas och Vänsterpartiets
              samarbete. Men om det här begreppet nu är så konstigt, så fel,
              så missvisande och på alla sätt olämpligt, varför rapporterades
              det då i varje budgetproposition och varje vårproposition från
              1998 och framåt? Miljöpartiet ingick ju i regeringsunderlaget.
              Varför ställde sig aldrig Mikaela Valtersson upp i förhandlingarna
              och sade att begreppet var jättekonstigt och låt oss ta bort det?
            </seg>
          </u>
          <u xml:id="i-7a7dd13ed5694c73-617" prev="i-7a7dd13ed5694c73-607" who="Q182050">
            <seg>
              Jag tycker att det skulle finnas ett större inslag av att vi
              är raka mot varandra och Mikaela Valtersson i stället säger som
              det är: Vi i Miljöpartiet tycker att det här med arbetslinjen
              med full sysselsättning, att folk ska spotta i nävarna och hugga
              i, att vi ska jobba och bygga det här samhället på att vi gemensamt
              står till arbetsmarknadens förfogande inte är Miljöpartiets syn.
              Miljöpartiets syn är att vi ska ha ett samhälle där man väljer
              lite grann, och där det gamla industrisamhället är någonting som
              man förtalar och säger att det vill vi inte ha. Det ska vara ett
              annat, medborgarlönsbaserat samhälle. Varför inte i stället stå
              för det?
            </seg>
          </u>
          <note type="speaker">
            Anf. 87 MIKAELA VALTERSSON (mp):
          </note>
          <u xml:id="i-7a7dd13ed5694c73-618" next="i-7a7dd13ed5694c73-623" who="Q4354795">
            <seg>
              Herr talman! Anders Borg levererar förbluffande nyheter här i
              kammarens talarstol. Det är en riktig kioskvältare. Håll i er:
              Jag som ekonomisk-politisk talesperson för Miljöpartiet står på
              Miljöpartiet ekonomisk-politiska grund!
            </seg>
          </u>
          <u xml:id="i-7a7dd13ed5694c73-619" prev="i-7a7dd13ed5694c73-618" who="Q4354795">
            <seg>
              Det gör jag absolut, och det är helt otroligt att även Anders
              Borg har kommit fram till detta.
            </seg>
          </u>
          <u xml:id="i-7a7dd13ed5694c73-620" prev="i-7a7dd13ed5694c73-618" who="Q4354795">
            <seg>
              Att ni har en helt felaktig tolkning av vår politik är en annan
              sak. Om man identifierar ett problem och sedan väljer fel statistik
              för att visa på det problemets utveckling och fel väg att lösa
              det, då visar det också på en avsaknad av probleminsikt och individperspektiv.
              Regeringen får fel fokus.
            </seg>
          </u>
          <u xml:id="i-7a7dd13ed5694c73-621" prev="i-7a7dd13ed5694c73-618" who="Q4354795">
            <seg>
              Det är klart att vi vet, och det har jag och Anders Borg debatterat
              många gånger förut, att det statistiska begreppet helårsekvivalenter
              har använts långt tidigare och av andra än den borgerliga regeringen.
              Men det användes inte på det sättet. Det var ett statistiskt underlag
              bland andra som användes för att visa precis just det det mäter,
              men ni använder det för att mäta utanförskap. Det är något helt
              annat.
            </seg>
          </u>
          <u xml:id="i-7a7dd13ed5694c73-622" prev="i-7a7dd13ed5694c73-618" who="Q4354795">
            <seg>
              Jag tycker att det skulle vara väldigt intressant om regeringen
              verkligen vill lösa problemet och försöka hitta sätt att mäta
              just det ni definierar som utanförskap. Det skulle vara väldigt
              intressant att visa på just det problemet på ett korrekt sätt.
              Det skulle jag välkomna. Men där är vi ju inte.
            </seg>
          </u>
          <u xml:id="i-7a7dd13ed5694c73-623" prev="i-7a7dd13ed5694c73-618" who="Q4354795">
            <seg>
              Till Carl B Hamilton vill jag säga: Självklart anser jag att
              människor som står långt från arbetsmarknaden, som är sjuka eller
              arbetslösa under lång tid, har hamnat utanför arbetsmarknaden.
              Att sedan säga att de lever i utanförskap är något mycket större.
              Det är ett rätt stigmatiserande begrepp som den borgerliga regeringen
              har lagt sig till med. Jag skulle inte drista mig till att säga
              det. Men att de har hamnat utanför arbetsmarknaden är sant, och
              det är ett stort problem. Det är de människorna vi ska hjälpa
              tillbaka, och det gör man inte genom att fokusera på dem som har
              influensa.
            </seg>
          </u>
          <note type="speaker">
            Anf. 88 CARL B HAMILTON (fp):
          </note>
          <u xml:id="i-7a7dd13ed5694c73-624" next="i-7a7dd13ed5694c73-625" who="Q5785982">
            <seg>
              Herr talman! Jag tror att vi här närmar oss en vattendelare i
              svensk politik. Mikaela Valtersson säger att man tillhör dem som
              är i utanförskap definierat på något sätt om man är arbetslös
              under lång tid. De som är arbetslösa under en kortare tid några
              veckor, några månader eller kanske upp till ett år är tydligen
              inte i utanförskap enligt Miljöpartiets åsikt. Det går tillbaka
              också till synen på friår. De som har friår i det drömsamhälle
              som Miljöpartiet vill skapa, är de i utanförskap, eller är de
              innanför?
            </seg>
          </u>
          <u xml:id="i-7a7dd13ed5694c73-625" prev="i-7a7dd13ed5694c73-624" who="Q5785982">
            <seg>
              Detta handlar ytterst om huruvida man anser att arbete är en
              central del, inte bara för att finansiera pensionerna utan för
              individen, för den självrespekt det innebär att man är med och
              försörjer sig själv och inte bara försörjs av andra. Anser ni
              i Miljöpartiet att arbete har ett egenvärde för att det stärker
              individens självrespekt och position i gemenskapen?
            </seg>
          </u>
          <note type="speaker">
            Anf. 89 Finansminister ANDERS BORG (m):
          </note>
          <u xml:id="i-7a7dd13ed5694c73-626" next="i-7a7dd13ed5694c73-631" who="Q182050">
            <seg>
              Herr talman! Jag ska inte försöka ge Mikaela Valterssons svar
              till Carl B Hamilton. De får återkomma till varandra i den diskussionen.
            </seg>
          </u>
          <u xml:id="i-7a7dd13ed5694c73-627" prev="i-7a7dd13ed5694c73-626" who="Q182050">
            <seg>
              Mikaela Valtersson värjer sig mot min kritik, men jag har svårt
              att riktigt ta det på allvar. Hon ifrågasätter varje mått på utanförskapet
              för att det kommer att innehålla personer som inte är i utanförskap,
              till exempel korttidssjukskrivna. Det är ju inte annat än en indikation
              på om vi är på väg mot full sysselsättning eller inte.
            </seg>
          </u>
          <u xml:id="i-7a7dd13ed5694c73-628" prev="i-7a7dd13ed5694c73-626" who="Q182050">
            <seg>
              Hon ifrågasätter alltså själva måttet, men jag tror att det handlar
              om att hon egentligen vill ifrågasätta själva problemet. Varför
              tror jag då det? Jo, om vi vill ha fler i arbete måste vi få in
              fler på arbetsmarknaden. Då måste det löna sig bättre att arbeta
              så att fler vill delta. Då måste vi ha bättre utbildning så att
              fler har en säker grund att stå på när de är på arbetsmarknaden.
              Då måste vi se till att ha en lönebildning som gör att vi inte
              får inflation så snart arbetslösheten börjar minska.
            </seg>
          </u>
          <u xml:id="i-7a7dd13ed5694c73-629" prev="i-7a7dd13ed5694c73-626" who="Q182050">
            <seg>
              Finns det en röd tråd i Miljöpartiets ekonomiska politik, med
              medborgarlön, försvagat jobbavdrag, höjd a-kassa och annat som
              man föreslår, är det att man systematiskt har åtgärder som leder
              till lägre arbetskraftsdeltagande och en sämre fungerande lönebildning.
              Det vill säga att fler människor skulle fastna i utanförskap och
              att fler människor av arbetsmarknadsskäl skulle stå utanför arbetsmarknaden.
            </seg>
          </u>
          <u xml:id="i-7a7dd13ed5694c73-630" prev="i-7a7dd13ed5694c73-626" who="Q182050">
            <seg>
              Vi kan titta på hur siffrorna ser ut. Sedan den här regeringen
              tillträdde har vi haft en kraftig minskning av utanförskapet.
              Det är en av de starkaste vi har upplevt under de senaste tre
              decennierna. Antalet personer i sjuk- och aktivitetsersättning
              har minskat kraftigt. Det handlar om 20 000 personer. Antalet
              personer som får sjukpenning har minskat. Det handlar om 70 000
              personer. Sammantaget har den totala arbetslösheten sedan oktober
              2006 minskat. Det ser vi i den statistik vi fick från SCB häromdagen.
            </seg>
          </u>
          <u xml:id="i-7a7dd13ed5694c73-631" prev="i-7a7dd13ed5694c73-626" who="Q182050">
            <seg>
              Detta är måttet på att vår politik, systematiskt inriktad med
              de indikatorer vi har, har bidragit till att minska utanförskapet.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Svar på interpellation 2008/09:211 om inkomstskillnader
            i Sverige
          </note>
          <note type="speaker">
            Anf. 90 Finansminister ANDERS BORG (m):
          </note>
          <u xml:id="i-7a7dd13ed5694c73-632" next="i-7a7dd13ed5694c73-635" who="Q182050">
            <seg>
              Herr talman! Monica Green har frågat mig vad jag avser att göra
              för att mildra arbetslösheten för ungdomar. Vidare ställer Monica
              Green frågan om jag anser att det finns någon gräns för hur långt
              skattelättnader och skillnader i inkomst kan drivas som motiv
              för att få folk i arbete.
            </seg>
          </u>
          <u xml:id="i-7a7dd13ed5694c73-633" prev="i-7a7dd13ed5694c73-632" who="Q182050">
            <seg>
              Regeringen har alltsedan den tillträdde haft som främsta mål
              att skapa förutsättningar för fler jobb, så att fler människor
              kan gå från utanförskap till arbete. Den enskilt viktigaste åtgärden
              är jobbskatteavdraget som ökar inkomsten för alla som arbetar.
              Jobbskatteavdraget gör det mer lönsamt att arbeta och minskar
              trösklarna in i arbete för dem som i dag helt eller delvis lever
              på olika sociala ersättningar. När fler arbetar och färre försörjer
              sig på ersättningar och bidrag minskar gradvis inkomstskillnaderna
              i samhället.
            </seg>
          </u>
          <u xml:id="i-7a7dd13ed5694c73-634" prev="i-7a7dd13ed5694c73-632" who="Q182050">
            <seg>
              Den högkonjunktur som fortfarande pågick 2007 har, i kombination
              med de skattesänkningar som regeringen har genomfört, medfört
              en kraftig inkomstökning för hushållen. Bara mellan 2006 och 2007
              ökade den ekonomiska standarden för det typiska hushållet med
              7 procent. Hushåll i alla inkomstlägen har gynnats av denna utveckling.
              Kraftigt stigande kapitalinkomster har dock gjort att inkomsterna
              ökat mer för de med höga inkomster än för de med låga. När Sverige
              nu går in i en lågkonjunktur är den naturliga utvecklingen att
              kapitalinkomsterna faller, vilket kan förväntas minska inkomstskillnaderna
              under de närmaste åren.
            </seg>
          </u>
          <u xml:id="i-7a7dd13ed5694c73-635" prev="i-7a7dd13ed5694c73-632" who="Q182050">
            <seg>
              För ungdomar har den utbudsstimulerande politiken kompletterats
              med ytterligare åtgärder. Personer mellan 20 och 24 år kvalificerar
              sig till nystartsjobb redan efter sex månaders arbetslöshet. En
              nedsättning av socialavgifterna för unga har införts; i år förstärks
              och utvidgas den så att den omfattar alla som vid årets ingång
              inte fyllt 26 år. En indikation på att politiken fungerar är att
              ungdomarnas relativa position på arbetsmarknaden förbättrades
              mer under konjunkturuppgången efter 2005 än under uppgången mellan
              1999 och 2001. Det arbetsmarknadspaket som regeringen nyligen
              presenterade innehåller dessutom stärkt stöd för dem som har en
              svag position på arbetsmarknaden. Åtgärder i form av till exempel
              förstärkt förmedlingsverksamhet, coachning och utökad yrkesutbildning
              kommer att gynna bland annat ungdomar.
            </seg>
          </u>
          <note type="speaker">
            Anf. 91 MONICA GREEN (s):
          </note>
          <u xml:id="i-7a7dd13ed5694c73-636" next="i-7a7dd13ed5694c73-644" who="Q3358763">
            <seg>
              Herr talman! Jag ska börja med att konstatera att utanförskapet
              faktiskt ökar i det här landet om man räknar på det sätt Moderaterna
              gjorde före valet. Man har visserligen ändrat sitt sätt att räkna
              efter valet. Precis som Mikaela Valtersson sade räknar man på
              ett helt annat sätt nu. Dessutom har utanförskapet ökat. Jag beklagar
              det.
            </seg>
          </u>
          <u xml:id="i-7a7dd13ed5694c73-637" prev="i-7a7dd13ed5694c73-636" who="Q3358763">
            <seg>
              Det riktiga utanförskapet har ökat. Det vill säga de människor
              som står utan ersättning över huvud taget, de som kanske inte
              har fått något arbete på grund av diskriminering hur många jobb
              de än har sökt och som står längst bort från arbetsmarknaden.
              De får inga jobb nu heller. De blir utförsäkrade och får ingen
              ersättning alls, vad det lider.
            </seg>
          </u>
          <u xml:id="i-7a7dd13ed5694c73-638" prev="i-7a7dd13ed5694c73-636" who="Q3358763">
            <seg>
              Detta utanförskap är betydligt värre för ett samhälle. Då drivs
              människor till kriminalitet. När de inte har något att göra på
              dagarna drivs de till upplopp och kravaller, som vi har sett i
              andra delar av världen. Vi har sett det i Frankrike och Grekland.
              Den stora skillnad som det innebär om inte alla får känna en gemenskap
              och ha ekonomisk trygghet är mycket oroande för ett samhälle.
              Det var faktiskt därför jag skrev interpellationen.
            </seg>
          </u>
          <u xml:id="i-7a7dd13ed5694c73-639" prev="i-7a7dd13ed5694c73-636" who="Q3358763">
            <seg>
              Jag kan inte annat än hålla med Mikaela Valtersson i diskussionen
              om utanförskapet. Jag vet hur tufft det är för många löntagare
              att få tiden att gå ihop, att hinna med att lämna och hämta barn,
              att handla och släpa hem kassarna och att också se till att ekonomin
              fungerar. De som har ett arbete i dag, de löntagare som bygger
              upp vårt land, har en tuff situation, men de som står utanför
              har det ännu tuffare för att de inte kommer in på arbetsmarknaden.
            </seg>
          </u>
          <u xml:id="i-7a7dd13ed5694c73-640" prev="i-7a7dd13ed5694c73-636" who="Q3358763">
            <seg>
              Sedan den borgerliga regeringen tog över har arbetslösheten ökat
              i det här landet. Det är högre arbetslöshet i dag än 2006, när
              vi styrde landet. Dessutom har ungdomsarbetslösheten ökat ännu
              mer, och utanförskapet har ökat, som jag sade.
            </seg>
          </u>
          <u xml:id="i-7a7dd13ed5694c73-641" prev="i-7a7dd13ed5694c73-636" who="Q3358763">
            <seg>
              Det är inte bra för tryggheten i ett samhälle om klyftorna ökar
              så. Oron ökar. Den ekonomiska tryggheten minskar, och oron ute
              i förorterna ökar.
            </seg>
          </u>
          <u xml:id="i-7a7dd13ed5694c73-642" prev="i-7a7dd13ed5694c73-636" who="Q3358763">
            <seg>
              Socialkontor beskriver nu att de inte hinner med att ta hand
              om alla som behöver en ersättning. De har minskat tiden för att
              ta emot människorna ute på socialkontoren, och de har skrivit
              bort möjligheten för människorna att bland annat få ett SL-kort.
            </seg>
          </u>
          <u xml:id="i-7a7dd13ed5694c73-643" prev="i-7a7dd13ed5694c73-636" who="Q3358763">
            <seg>
              Om man inte får något SL-kort har man inte möjlighet att flytta
              sig utanför förorten på hela dagen, vilket också ökar risken för
              att det kan bli oroligt i de här förorterna. Misstro sprider sig.
              Dessutom finns den här oron. Man känner det inte som att man är
              inne i samhället. Det känns som att det inte är någon som bryr
              sig. De som nu står längst från arbetsmarknaden står nämligen
              ännu längre bort.
            </seg>
          </u>
          <u xml:id="i-7a7dd13ed5694c73-644" prev="i-7a7dd13ed5694c73-636" who="Q3358763">
            <seg>
              Jag vet att den borgerliga regeringen gick till val på att det
              är bra med ökade klyftor. Det stärker incitamentet. Blir de bara
              fattiga så hittar de ett jobb. Jag känner till den retoriken.
              Ändå blir jag orolig för vad som kan inträffa på många håll i
              landet när de här klyftorna ökar, som de gör i dag.
            </seg>
          </u>
          <note type="speaker">
            Anf. 92 Finansminister ANDERS BORG (m):
          </note>
          <u xml:id="i-7a7dd13ed5694c73-645" next="i-7a7dd13ed5694c73-657" who="Q182050">
            <seg>
              Herr talman! Låt oss börja med att titta på hur utanförskapssiffrorna
              vi kan använda lite olika mått har utvecklats.
            </seg>
          </u>
          <u xml:id="i-7a7dd13ed5694c73-646" prev="i-7a7dd13ed5694c73-645" who="Q182050">
            <seg>
              Vi kan lägga ihop öppen arbetslöshet och de som befinner sig
              i arbetsmarknadspolitiska åtgärder eller av andra skäl söker jobb.
              Det antalet har minskat. Det har minskat sedan valet med i storleksordningen
              31 000. Dessutom har personerna med sjukpenning minskat med i
              storleksordningen 70 000 och antalet med förtidspension med ungefär
              20 000.
            </seg>
          </u>
          <u xml:id="i-7a7dd13ed5694c73-647" prev="i-7a7dd13ed5694c73-645" who="Q182050">
            <seg>
              Det är så siffrorna ser ut i den statistik som redovisas senast
              i arbetskraftsundersökningen och i den månatliga avrapporteringen
              från Försäkringskassan.
            </seg>
          </u>
          <u xml:id="i-7a7dd13ed5694c73-648" prev="i-7a7dd13ed5694c73-645" who="Q182050">
            <seg>
              Sedan kan vi naturligtvis diskutera om detta beror på att det
              har skett en folkhälsorevolution i Sverige under de senaste två
              åren som gör att folk är mycket mindre sjuka eller inte. Jag tror
              att det beror på att arbetsmarknaden fungerar lite bättre än den
              gjort tidigare.
            </seg>
          </u>
          <u xml:id="i-7a7dd13ed5694c73-649" prev="i-7a7dd13ed5694c73-645" who="Q182050">
            <seg>
              I Monica Greens interpellation ställs frågan: Hur långt är finansministern
              beredd att gå när det gäller att sänka skatterna för att få fler
              i arbete, för att öka skillnaden mellan att arbeta och att inte
              arbeta, för att vi ska få in fler på arbetsmarknaden?
            </seg>
          </u>
          <u xml:id="i-7a7dd13ed5694c73-650" prev="i-7a7dd13ed5694c73-645" who="Q182050">
            <seg>
              Jag är beredd att gå relativt långt där. Det är nämligen för
              liten skillnad mellan att arbeta och att inte arbeta. Det är en
              viktig del när det gäller hur många som deltar på arbetsmarknaden.
              Därför är det viktigt att vi på sikt fortsätter att sänka skatterna
              i den takt som ekonomin tillåter.
            </seg>
          </u>
          <u xml:id="i-7a7dd13ed5694c73-651" prev="i-7a7dd13ed5694c73-645" who="Q182050">
            <seg>
              Det ska naturligtvis vägas av mot andra viktiga mål, att förbättra
              kvaliteten på sjukvård, höja kunskapsinnehållet i skolan eller
              för den delen förbättra kvaliteten i äldreomsorgen.
            </seg>
          </u>
          <u xml:id="i-7a7dd13ed5694c73-652" prev="i-7a7dd13ed5694c73-645" who="Q182050">
            <seg>
              Sedan gäller det klyftorna. Ja, vi har i olika debatter här diskuterat
              den frågeställningen, och vi ska fortsätta med det i dag även
              med Lars Johansson.
            </seg>
          </u>
          <u xml:id="i-7a7dd13ed5694c73-653" prev="i-7a7dd13ed5694c73-645" who="Q182050">
            <seg>
              Jag kan konstatera att vi under de socialdemokratiska regeringsåren
              hade en bekymmersam utveckling vad gäller klyftorna i samhället.
              Vi hade en stigande förmögenhetskoncentration. Den ökade med 25
              procent mellan 1997 och 2006.
            </seg>
          </u>
          <u xml:id="i-7a7dd13ed5694c73-654" prev="i-7a7dd13ed5694c73-645" who="Q182050">
            <seg>
              Vi hade stigande löneskillnader. På det sätt som det redovisats
              steg de med ungefär 8 procent under samma period. Under den perioden
              hade vi också en ökning av inkomstspridningen, mätt som den här
              Gini-koefficienten.
            </seg>
          </u>
          <u xml:id="i-7a7dd13ed5694c73-655" prev="i-7a7dd13ed5694c73-645" who="Q182050">
            <seg>
              Det är klart att det hade sina randiga och rutiga skäl. Det grundläggande
              skälet var naturligtvis att Socialdemokraterna under de här åren
              misslyckades med den fulla sysselsättningen, att vi hade ett tilltagande
              utanförskap och att det var många människor som stod utanför arbetsmarknaden,
              som inte var i reguljär sysselsättning därför att svensk arbetsmarknad
              inte förmådde att producera tillräckligt många jobb.
            </seg>
          </u>
          <u xml:id="i-7a7dd13ed5694c73-656" prev="i-7a7dd13ed5694c73-645" who="Q182050">
            <seg>
              Den här regeringens övergripande uppgift är att motverka utanförskap
              och sträva efter full sysselsättning, bland annat för att det
              minskar klyftorna i samhället, i den direkta meningen inkomstskillnader,
              men kanske ännu mer för att full sysselsättning lägger grunden
              för att människor aktivt deltar i samhället, har arbetskamrater
              och får den trygghet som kommer av detta.
            </seg>
          </u>
          <u xml:id="i-7a7dd13ed5694c73-657" prev="i-7a7dd13ed5694c73-645" who="Q182050">
            <seg>
              Det är därför full sysselsättning är en sådan central och viktig
              del av den svenska samhällsmodellen.
            </seg>
          </u>
          <note type="speaker">
            Anf. 93 MONICA GREEN (s):
          </note>
          <u xml:id="i-7a7dd13ed5694c73-658" next="i-7a7dd13ed5694c73-673" who="Q3358763">
            <seg>
              Herr talman! Det var ytterligare ett besked vi fick här. Det
              är fortfarande för liten skillnad. Det är det jag ska säga till
              de arbetslösa hemma i Skövde: Nej, du har valt att vara arbetslös,
              så du får skylla dig själv.
            </seg>
          </u>
          <u xml:id="i-7a7dd13ed5694c73-659" prev="i-7a7dd13ed5694c73-658" who="Q3358763">
            <seg>
              Det är fortfarande för liten skillnad, säger Anders Borg i dag.
              Jag häpnar. Han visar visserligen ärligt högerns rätta ansikte,
              men jag är ändå förvånad över att man inte ens vill minska skillnaderna,
              att man inte ens vill se oron och ta oron på allvar.
            </seg>
          </u>
          <u xml:id="i-7a7dd13ed5694c73-660" prev="i-7a7dd13ed5694c73-658" who="Q3358763">
            <seg>
              SCB:s siffror visar alltså att under de här 30 åren har gapet
              mellan dem som har det svårast och dem som har det bäst inte varit
              större än vad det är nu.
            </seg>
          </u>
          <u xml:id="i-7a7dd13ed5694c73-661" prev="i-7a7dd13ed5694c73-658" who="Q3358763">
            <seg>
              Ni valde vägen att sänka skatterna mest för dem som har det bäst
              och dem som har mest. De fick mest i skattesänkning. De som äger
              mest och männen och de som tjänar mest har fått de stora skattesänkningarna,
              för ni vill ha det så. Ni vill ha ökade klyftor.
            </seg>
          </u>
          <u xml:id="i-7a7dd13ed5694c73-662" prev="i-7a7dd13ed5694c73-658" who="Q3358763">
            <seg>
              Det var naturligtvis klargörande att få höra att det fortfarande
              inte är tillräckligt stor skillnad.
            </seg>
          </u>
          <u xml:id="i-7a7dd13ed5694c73-663" prev="i-7a7dd13ed5694c73-658" who="Q3358763">
            <seg>
              Dessutom står Anders Borg och säger: Vi vill jobba för att fler
              ska komma i arbete. Retoriken är det väl inget fel på, om han
              menar att han ska jobba för det. Men i praktiken blir det tvärtom.
              I praktiken ökar arbetslösheten i dag.
            </seg>
          </u>
          <u xml:id="i-7a7dd13ed5694c73-664" prev="i-7a7dd13ed5694c73-658" who="Q3358763">
            <seg>
              Jag undrar om ni gick till val på det här: Vi ska se till att
              det blir fler jobb bara de soliga dagarna. Bara när det är högkonjunktur
              ska det vara fler i arbete. Då ska vi se till att folk kommer
              i jobb.
            </seg>
          </u>
          <u xml:id="i-7a7dd13ed5694c73-665" prev="i-7a7dd13ed5694c73-658" who="Q3358763">
            <seg>
              Det var väl inte det ni gick till val på? Ni gick väl till val
              på att skapa fler jobb och se till att det blev en långsiktig
              lösning?
            </seg>
          </u>
          <u xml:id="i-7a7dd13ed5694c73-666" prev="i-7a7dd13ed5694c73-658" who="Q3358763">
            <seg>
              Praktiken visar något helt annat än det Anders Borg säger.
            </seg>
          </u>
          <u xml:id="i-7a7dd13ed5694c73-667" prev="i-7a7dd13ed5694c73-658" who="Q3358763">
            <seg>
              Att surfa på högkonjunkturen är en sak, men att sedan se till
              att de som står längst från arbetsmarknaden också kommer in på
              arbetsmarknaden är en helt annan sak.
            </seg>
          </u>
          <u xml:id="i-7a7dd13ed5694c73-668" prev="i-7a7dd13ed5694c73-658" who="Q3358763">
            <seg>
              Det handlar om de människor som av olika skäl har diskriminerats
              under en lång tid. På grund av att de har ett konstigt efternamn
              eller för att de inte talar språket helt perfekt diskriminerar
              andra människor dessa människor, och de kommer inte in på arbetsmarknaden.
            </seg>
          </u>
          <u xml:id="i-7a7dd13ed5694c73-669" prev="i-7a7dd13ed5694c73-658" who="Q3358763">
            <seg>
              Det är dem som vi måste underlätta för, så att de kommer in,
              så att vi ser till att det blir en trygghet ute i förorterna,
              så att det inte blir som i Frankrike eller i Grekland med upplopp
              och kravaller.
            </seg>
          </u>
          <u xml:id="i-7a7dd13ed5694c73-670" prev="i-7a7dd13ed5694c73-658" who="Q3358763">
            <seg>
              Höginkomsttagarna drar ifrån nu. Sedan kan Anders Borg säga att
              klyftorna ökade även under socialdemokratisk tid. Ja, vi gjorde
              inte allting rätt. Det vet vi. Vi vet också att marknaden alltid
              ser till att klyftorna är stora. Vi försöker med vår politik att
              minska dem. Vi vill använda skatteinstrumentet som ett sätt att
              minska skillnaderna.
            </seg>
          </u>
          <u xml:id="i-7a7dd13ed5694c73-671" prev="i-7a7dd13ed5694c73-658" who="Q3358763">
            <seg>
              Det vill inte Anders Borg. Han vill inte använda skatteinstrumentet
              till det. Han vill i stället öka skillnaderna, och det oroar mig.
            </seg>
          </u>
          <u xml:id="i-7a7dd13ed5694c73-672" prev="i-7a7dd13ed5694c73-658" who="Q3358763">
            <seg>
              Jag förstår att jag fick ett tydligt besked från Anders Borg
              om att det fortfarande inte är tillräckligt stor skillnad blir
              de arbetslösa bara fattigare kommer de säkert att hitta ett jobb.
            </seg>
          </u>
          <u xml:id="i-7a7dd13ed5694c73-673" prev="i-7a7dd13ed5694c73-658" who="Q3358763">
            <seg>
              Även om jag förstår det har jag svårt att ta till mig det, för
              det är inte det som vi har byggt den svenska modellen på. Den
              svenska och den nordiska modellen har byggt på en trygghet för
              alla och på att vi ska se till att människor snabbt kommer i arbete.
            </seg>
          </u>
          <note type="speaker">
            Anf. 94 CARL B HAMILTON (fp):
          </note>
          <u xml:id="i-7a7dd13ed5694c73-674" next="i-7a7dd13ed5694c73-682" who="Q5785982">
            <seg>
              Herr talman! Sveriges och världens ekonomi befinner sig verkligen
              i en mycket problematisk situation.
            </seg>
          </u>
          <u xml:id="i-7a7dd13ed5694c73-675" prev="i-7a7dd13ed5694c73-674" who="Q5785982">
            <seg>
              Jag blir väldigt bekymrad när jag hör Monica Green.
            </seg>
          </u>
          <u xml:id="i-7a7dd13ed5694c73-676" prev="i-7a7dd13ed5694c73-674" who="Q5785982">
            <seg>
              Klyftorna blir större med ökad arbetslöshet. Det var därför som
              vårt alternativ i politiken gick till val på arbetslinjen, för
              att minska klyftorna.
            </seg>
          </u>
          <u xml:id="i-7a7dd13ed5694c73-677" prev="i-7a7dd13ed5694c73-674" who="Q5785982">
            <seg>
              Varför heter det socialdemokratiska arbetarepartiet? Varför har
              Socialdemokraterna sedan i början av seklet satsat så mycket på
              att bekämpa arbetslöshet och på full sysselsättning?
            </seg>
          </u>
          <u xml:id="i-7a7dd13ed5694c73-678" prev="i-7a7dd13ed5694c73-674" who="Q5785982">
            <seg>
              Jo, det gjorde man under väldigt lång tid därför att det är den
              mest effektiva metoden att minska klyftorna och få en jämnare
              inkomst- och förmögenhetsfördelning.
            </seg>
          </u>
          <u xml:id="i-7a7dd13ed5694c73-679" prev="i-7a7dd13ed5694c73-674" who="Q5785982">
            <seg>
              Om man ska tro på Monica Green ökar klyftorna. Men det är helt
              fel. Du kan hålla upp vilket papper som helst, Monica Green, men
              läs börskurserna under de senaste månaderna. Börsen föll förra
              året med 46 procent. Den har fortsatt att falla. Någon större
              förmögenhetsutradering och någon större inkomstutradering har
              sannolikt inte funnits i Sverige sedan andra världskriget som
              den som har pågått de senaste månaderna. Vi kommer att kunna läsa
              det i olika koefficienter framöver.
            </seg>
          </u>
          <u xml:id="i-7a7dd13ed5694c73-680" prev="i-7a7dd13ed5694c73-674" who="Q5785982">
            <seg>
              Är det bra? Ja, de fallande företagsvinsterna och börskurserna
              innebär lägre pensioner. Det innebär också att de kapitalinkomster
              som staten ska få faller, och därmed faller även skatteinkomsterna
              dramatiskt. Det ökar budgetunderskotten. Men vi får förvisso mindre
              klyftor. Vi får en ökad jämlikhet. Vi får en förmögenhetsutjämning.
              Men det är inte bra. Det finns ett lagom på denna punkt, och vi
              har passerat det för länge sedan.
            </seg>
          </u>
          <u xml:id="i-7a7dd13ed5694c73-681" prev="i-7a7dd13ed5694c73-674" who="Q5785982">
            <seg>
              Men Monica Green är så totalt ensidig genom att hon bara ser
              i en enda riktning, att minskade klyftor är bra. Se hur det har
              gått, se på den förmögenhets- och inkomstutradering som har skett
              under de senaste månaderna och hur det påverkar den offentliga
              sektorns finansiering!
            </seg>
          </u>
          <u xml:id="i-7a7dd13ed5694c73-682" prev="i-7a7dd13ed5694c73-674" who="Q5785982">
            <seg>
              Nej, jag tror att vi måste sluta med att hylla den uppgivna linjen
              vad beträffar arbetslöshet och ekonomisk tillväxt som först Miljöpartiet
              hävdade men som nu Socialdemokraterna i allt större utsträckning
              ansluter sig till.
            </seg>
          </u>
          <note>
            Nej till bidragslinjen, ja till arbetslinjen.
          </note>
          <note type="speaker">
            Anf. 95 Finansminister ANDERS BORG (m):
          </note>
          <u xml:id="i-7a7dd13ed5694c73-683" next="i-7a7dd13ed5694c73-694" who="Q182050">
            <seg>
              Herr talman! Låt oss föra diskussionen om skillnaderna mellan
              dem som har mycket och dem som har lite i svensk ekonomi. Mellan
              1997 och 2006 ökade förmögenhetskoncentrationen. Den mäter vi
              i termer av hur mycket topp 1 procent i Sverige äger. Den ökade
              under de här åren från 20 till 25 procent. Det är en 25-procentig
              ökning under det socialdemokratiska regeringsinnehavet.
            </seg>
          </u>
          <u xml:id="i-7a7dd13ed5694c73-684" prev="i-7a7dd13ed5694c73-683" who="Q182050">
            <seg>
              Lönespridningen mäter vi i hur mycket decilgrupp 5 tjänar i relation
              till decilgrupp 9. Det var 1,46 år 1997 och 1,57 år 2006, det
              vill säga att löneskillnaderna ökade med 8 procent.
            </seg>
          </u>
          <u xml:id="i-7a7dd13ed5694c73-685" prev="i-7a7dd13ed5694c73-683" who="Q182050">
            <seg>
              Den allmänna inkomstspridningen mäter vi normalt sett med den
              så kallade Gini-koefficienten. Det är ett komplext mått för att
              bedöma skevheten i inkomsterna. Den var 0,24 år 1997 och hade
              stigit till 0,28 år 2006. Det är en ökning med 15 procent.
            </seg>
          </u>
          <u xml:id="i-7a7dd13ed5694c73-686" prev="i-7a7dd13ed5694c73-683" who="Q182050">
            <seg>
              På en lång rad punkter kan vi alltså se att skillnaderna i svensk
              ekonomi har ökat.
            </seg>
          </u>
          <u xml:id="i-7a7dd13ed5694c73-687" prev="i-7a7dd13ed5694c73-683" who="Q182050">
            <seg>
              Vad beror det på? Ja, det har olika forskare tittat på. Bland
              annat har det gjorts en studie av den mycket erkända NBER i USA
              i samarbete med SNS. Där konstaterar man att den jämna inkomstfördelningen
              i Sverige har byggt på flera komponenter ett välfungerande utbildningssystem,
              starka fackliga organisationer och ett högt arbetskraftsuttagande.
            </seg>
          </u>
          <u xml:id="i-7a7dd13ed5694c73-688" prev="i-7a7dd13ed5694c73-683" who="Q182050">
            <seg>
              Det som har hänt under slutet av 1990-talet och 2000-talets början
              är att när utanförskapet har ökat har också skillnaderna mellan
              dem som har arbete och som inte har arbete ökat. Man kan aldrig
              kompensera för vad utanförskapet betyder med olika bidragssystem.
              Det beror på att för dem som arbetar stiger produktiviteten, kompetensen
              ökar och man gör en lönekarriär. Man kan aldrig kompensera det
              med olika typer av bidragsinkomster.
            </seg>
          </u>
          <u xml:id="i-7a7dd13ed5694c73-689" prev="i-7a7dd13ed5694c73-683" who="Q182050">
            <seg>
              Det är därför man aldrig kan skilja frågan om hur fördelningen
              ser ut i samhället från frågan hur många som arbetar. Arbetslinjen
              är kärnan i fördelningspolitiken i ett välfungerande välfärdssamhälle.
            </seg>
          </u>
          <u xml:id="i-7a7dd13ed5694c73-690" prev="i-7a7dd13ed5694c73-683" who="Q182050">
            <seg>
              Monica Green talar om soliga dagar. Vad är det som bestämmer
              arbetslöshet och sysselsättning när vi inte tittar på bara soliga
              dagar utan tittar på soliga, molniga, regniga, stormiga och igen
              soliga dagar, alltså den normala cykeln i ekonomin? Jo, det är
              hur många som anser att de vill delta i arbetskraften och har
              möjligheter att delta i arbetskraften. Det hänger ihop med hur
              väl utbildningssystemet fungerar och hur man får ut människor
              på arbetsmarknaden som har en god kompetens. Det hänger ihop med
              hur mycket det lönar sig att arbeta. Det är en komponent.
            </seg>
          </u>
          <u xml:id="i-7a7dd13ed5694c73-691" prev="i-7a7dd13ed5694c73-683" who="Q182050">
            <seg>
              En annan komponent är hur det fungerar med lönebildning och arbetslöshet.
              Där är till exempel skatter och arbetslöshetsförsäkring bekymmersamma.
            </seg>
          </u>
          <u xml:id="i-7a7dd13ed5694c73-692" prev="i-7a7dd13ed5694c73-683" who="Q182050">
            <seg>
              Det Monica Green säger sig vilja göra med höjd a-kassa, med höjda
              skatter och försämringar i kvaliteten i utbildningssystemet är
              naturligtvis att gradvis rulla tillbaka det som vi har gjort för
              att stärka arbetslinjen. När de soliga dagarna kommer tillbaka
              vet vi vad som kommer att hända, för vi har sett det förut. Då
              blir det som det var 2002, 2003 och 2004, det vill säga att tillväxten
              är stark, men svensk ekonomi förmår inte att generera tillräckligt
              många jobb. Vi kommer med den typen av politik att för varje lågkonjunktur
              etablera oss med lägre sysselsättning och större utanförskap.
              Det är det som är skillnaden. Vi vill återupprätta arbetslinjen.
              Socialdemokraterna och vänsterblocket vill avveckla arbetslinjen.
            </seg>
          </u>
          <u xml:id="i-7a7dd13ed5694c73-693" prev="i-7a7dd13ed5694c73-683" who="Q182050">
            <seg>
              Hur minskar man skillnaderna då? Har vi förändrat skatterna så
              att de inte längre omfördelar? Det är inte sant. Värnskatten är
              fortfarande 55 procent. Vad som däremot har hänt är att man kan
              tjäna betydande inkomster när man går in på arbetsmarknaden, till
              exempel jobba halvtid, utan att betala någon större skatt. Då
              handlar det om att betala 10, 12 eller 13 procent i genomsnitt
              alltså en väsentligt lägre skatt, en väsentligt starkare omfördelning.
            </seg>
          </u>
          <u xml:id="i-7a7dd13ed5694c73-694" prev="i-7a7dd13ed5694c73-683" who="Q182050">
            <seg>
              Vi har satsat på välfärden, som gör att alla oavsett inkomst
              kan få tillgång till en bra utbildning och annat som lägger grunden
              för en stark förankring på arbetsmarknaden.
            </seg>
          </u>
          <note type="speaker">
            Anf. 96 MONICA GREEN (s):
          </note>
          <u xml:id="i-7a7dd13ed5694c73-695" next="i-7a7dd13ed5694c73-699" who="Q3358763">
            <seg>
              Herr talman! Anders Borg kan försöka att med sin retorik påstå
              att han står för något slags jobblinje, men i praktiken är det
              precis tvärtom. Ni kan försöka trumma in det budskapet. Jag hörde
              Schlingmann säga i morse att ni hela tiden ska säga att ni står
              för arbetslinjen, för då kanske folk tror det även om jobben försvinner.
              Ni ska alltså prata er ur detta och få folk att tro att de har
              ett jobb fastän de inte har det.
            </seg>
          </u>
          <u xml:id="i-7a7dd13ed5694c73-696" prev="i-7a7dd13ed5694c73-695" who="Q3358763">
            <seg>
              Det var år 2006 som 153 000 nya jobb kom till, innan er politik
              hade börjat verka. År 2007 kom det nästan hälften så många, 80
              000, nya jobb. Då hade er politik börjat bita lite grann. År 2008
              när er politik blommar ut för fullt, vad händer då? Jo, det blir
              ett mycket svart år.
            </seg>
          </u>
          <u xml:id="i-7a7dd13ed5694c73-697" prev="i-7a7dd13ed5694c73-695" who="Q3358763">
            <seg>
              Sedan kan Anders Borg stå här och säga: Vi står för en jobbpolitik.
              Det håller inte i praktiken.
            </seg>
          </u>
          <u xml:id="i-7a7dd13ed5694c73-698" prev="i-7a7dd13ed5694c73-695" who="Q3358763">
            <seg>
              Inkomstskillnaderna har ökat. Menar Anders Borg och Carl B Hamilton
              att SCB ljuger? Inkomstskillnaderna är de största sedan SCB började
              mäta. Om ni börjar ifrågasätta SCB:s mätningar är det väl okej,
              och det får ni reda ut med dem. Men det är SCB som vi hittills
              har lutat oss mot. Det är uppgifter från SCB som vi har tittat
              på när vi försökt se till att få en utjämning i samhället. Den
              svenska modellen är att se till att vi har en försäkringsmodell
              och att människor har en god kompetens. Vi har byggt upp det här
              landet på det sättet. Vi har sett att det har fungerat.
            </seg>
          </u>
          <u xml:id="i-7a7dd13ed5694c73-699" prev="i-7a7dd13ed5694c73-695" who="Q3358763">
            <seg>
              Den socialdemokratiska linjen är att vi ska ha fler människor
              i arbete. Det var därför som det tillkom så många arbeten 2006
              innan ni tog över makten i det här landet.
            </seg>
          </u>
          <note type="speaker">
            Anf. 97 CARL B HAMILTON (fp):
          </note>
          <u xml:id="i-7a7dd13ed5694c73-700" next="i-7a7dd13ed5694c73-701" who="Q5785982">
            <seg>
              Herr talman! När jag kom hit i dag var jag tämligen övertygad
              om att vi har väldigt goda möjligheter att vinna valet 2010. Efter
              att ha hört Monica Green är jag ännu mer övertygad.
            </seg>
          </u>
          <u xml:id="i-7a7dd13ed5694c73-701" prev="i-7a7dd13ed5694c73-700" who="Q5785982">
            <seg>
              Göran Persson sade efter förstamajtalet 2006 att arbetslösheten
              inte var något problem. Han förnekade att den var stigande och
              förnekade att den inte föll som påstods och så vidare. Efteråt
              har många socialdemokrater sagt att det var det som sänkte Socialdemokraterna
              i valrörelsen. Nu tänker tydligen Monica Green köra samma stil
              i valrörelsen 2010. Jag tackar för det. Monica Green kommer att
              vara en av våra absolut bästa valarbetare.
            </seg>
          </u>
          <note type="speaker">
            Anf. 98 Finansminister ANDERS BORG (m):
          </note>
          <u xml:id="i-7a7dd13ed5694c73-702" next="i-7a7dd13ed5694c73-707" who="Q182050">
            <seg>
              Herr talman! Den här debatten handlar om skillnaderna i ekonomisk
              standard för olika människor i Sverige. Monica Green försöker
              göra gällande att det under 2006 och 2007 har skett en dramatisk
              förändring som skulle vara exceptionell.
            </seg>
          </u>
          <u xml:id="i-7a7dd13ed5694c73-703" prev="i-7a7dd13ed5694c73-702" who="Q182050">
            <seg>
              Låt oss igen titta på detta. Förmögenhetskoncentrationen ökade
              med 25 procent från 1997 till 2006. Lönespridningen, löneskillnaderna,
              ökade med 8 procent från 1997 till 2006. Inkomstspridningen, enligt
              det märkliga djur som Gini-koefficienten är, ökade med 15 procent.
              Andelen med svag ekonomi steg från 7,8 till 10 procent. Det är
              en ökning med 28 procent. Andelen ekonomiskt marginaliserade ökade.
            </seg>
          </u>
          <u xml:id="i-7a7dd13ed5694c73-704" prev="i-7a7dd13ed5694c73-702" who="Q182050">
            <seg>
              Det är praktiskt taget omöjligt att hitta ett mått på skillnader
              som inte indikerade att klyftorna under ett långt socialdemokratiskt
              regeringsinnehav ökade. Man kan naturligtvis säga att det har
              med världsekonomin att göra, med globalisering och krafter man
              inte rår över att göra. Men det är inte så.
            </seg>
          </u>
          <u xml:id="i-7a7dd13ed5694c73-705" prev="i-7a7dd13ed5694c73-702" who="Q182050">
            <seg>
              Vi har byggt en ekonomi i Sverige med små skillnader, och den
              har haft flera olika ben. Ett är att de som kommer ut på arbetsmarknaden
              med lite lägre utbildningsnivå har en god utbildningsnivå. Vi
              har inte behövt några MacJobb i Sverige traditionellt, därför
              att alla har haft tillgång till en bra skolutbildning.
            </seg>
          </u>
          <u xml:id="i-7a7dd13ed5694c73-706" prev="i-7a7dd13ed5694c73-702" who="Q182050">
            <seg>
              Vi vet att den andel som gick ut utan examen, utan fullgoda kunskaper,
              ökade under 90-talet. Det var ett skäl till att utanförskapet
              växte. Vi vet att hur många som är på arbetsmarknaden, hur många
              som jobbar relativt som är sjukskrivna, förtidspensionerade eller
              står utanför den normala arbetsmarknaden påverkar inkomstskillnaderna.
              Den andelen växte under hela den här tidsperioden, och den växte
              relativt kraftigt.
            </seg>
          </u>
          <u xml:id="i-7a7dd13ed5694c73-707" prev="i-7a7dd13ed5694c73-702" who="Q182050">
            <seg>
              Det är för att återbygga små skillnader, där vi har råd att ge
              alla god sjukvård, bra äldreomsorg, god barnomsorg oavsett inkomst,
              som vi håller på med arbetet att återupprätta den svenska modellen
              och återupprätta arbetslinjen.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Svar på interpellation 2008/09:223 om skatter, avdrag och
            inkomstskillnader
          </note>
          <note type="speaker">
            Anf. 99 Finansminister ANDERS BORG (m):
          </note>
          <u xml:id="i-7a7dd13ed5694c73-708" next="i-7a7dd13ed5694c73-711" who="Q182050">
            <seg>
              Herr talman! Lars Johansson har frågat mig om jag avser att ta
              några initiativ för att utjämna skatteskillnaden mellan yrkesaktiva
              och andra grupper. Han har också frågat mig om jag avser att ta
              initiativ till att hushållstjänst- och ROT-skatteavdraget enbart
              ska gälla i Sverige.
            </seg>
          </u>
          <u xml:id="i-7a7dd13ed5694c73-709" prev="i-7a7dd13ed5694c73-708" who="Q182050">
            <seg>
              När det gäller den skattepolitik som regeringen driver och då
              främst det jobbskatteavdrag som vi har infört vill jag inledningsvis
              understryka att regeringens politik är inriktad mot att fler ska
              kunna försörja sig på eget arbete. Därför är jobbskatteavdraget
              utformat så att utbytet av att arbeta blir högre. Fler i arbete
              är en förutsättning för att säkra välfärden för en befolkning
              med allt fler äldre. Med fler människor i arbete skapas således
              förutsättningar för att finansieringen av välfärden säkras långsiktigt.
              Fler i arbete är därför också av stor betydelse för att kunna
              tillhandahålla en god ekonomisk situation för bland annat arbetslösa,
              sjukskrivna och pensionärer. Mot denna bakgrund avser jag inte
              att vidta några åtgärder för att ändra bestämmelserna på detta
              område.
            </seg>
          </u>
          <u xml:id="i-7a7dd13ed5694c73-710" prev="i-7a7dd13ed5694c73-708" who="Q182050">
            <seg>
              När det gäller skattereduktionen för så kallade ROT-arbeten,
              reparation, underhåll samt om- och tillbyggnad, innebär vårt förslag
              att sådana arbeten ska fogas in i dagens system med skattereduktion
              för hushållsarbete. Det regelverket är utformat för att uppfylla
              EU:s regler om fri rörlighet. Regeringen har gjort bedömningen
              att det av EG-rättsliga skäl inte finns möjlighet att begränsa
              rätten till skattereduktion till att enbart omfatta tjänster som
              utförs inom Sverige. Detta gäller naturligtvis också tjänster
              i form av ROT-arbeten. Det är alltså inte särskilt anmärkningsvärt
              att regeringen har låtit bli att justera reglerna. Med hänsyn
              till EU:s regler om fri rörlighet har jag heller inte för avsikt
              att göra några ändringar på det här området.
            </seg>
          </u>
          <u xml:id="i-7a7dd13ed5694c73-711" prev="i-7a7dd13ed5694c73-708" who="Q182050">
            <seg>
              Det kan i sammanhanget vara värt att poängtera att samma förutsättningar
              som gäller för skattereduktion för hushållsarbete också ska gälla
              för ROT-arbeten. En sådan förutsättning är att arbetet ska vara
              hänförligt till det egna hushållet eller till föräldrarnas hushåll.
              Det är alltså inte möjligt för en ägare av en semesterby, oavsett
              om den är belägen i Sverige eller utomlands, att tillgodoräkna
              sig skattereduktion för vare sig städning eller underhåll av densamma.
            </seg>
          </u>
          <note type="speaker">
            Anf. 100 LARS JOHANSSON (s):
          </note>
          <u xml:id="i-7a7dd13ed5694c73-712" next="i-7a7dd13ed5694c73-719" who="Q3373277">
            <seg>
              Herr talman! Vi får nu fortsätta debatten om de ekonomiska klyftorna
              i det svenska samhället. Den är viktig och säkert en debatt som
              inte kommer att avslutas med den här interpellationen.
            </seg>
          </u>
          <u xml:id="i-7a7dd13ed5694c73-713" prev="i-7a7dd13ed5694c73-712" who="Q3373277">
            <seg>
              Vi kan nu väldigt tydligt notera att det sedan moderatregeringen
              tillträdde har blivit ökade ekonomiska klyftor i det svenska samhället.
              Arbetslösa äldre människor tvingas söka låglönejobb, annars dras
              ersättningen in. Ekonomin för enskilda människor slås sönder,
              och allt fler tvingas söka socialbidrag för sin försörjning.
            </seg>
          </u>
          <u xml:id="i-7a7dd13ed5694c73-714" prev="i-7a7dd13ed5694c73-712" who="Q3373277">
            <seg>
              Dessutom genomförde regeringen under högkonjunkturen stora skattesänkningar
              för de välbeställda i samhället. Det ledde inte till en större
              sysselsättningsökning än under det senaste socialdemokratiska
              regeringsåret. Däremot fick vi högre räntor och inflation. I den
              situation som vi nu befinner oss i, en besvärlig ekonomisk situation,
              har det inneburit att handlingsutrymmet för regeringen har minskat.
            </seg>
          </u>
          <u xml:id="i-7a7dd13ed5694c73-715" prev="i-7a7dd13ed5694c73-712" who="Q3373277">
            <seg>
              I min interpellation frågade jag Anders Borg om han tänker vidta
              några åtgärder för att minska de ekonomiska klyftorna, och svaret
              är väldigt tydligt nej. Det var också det som framkom i den tidigare
              interpellationsdebatten.
            </seg>
          </u>
          <u xml:id="i-7a7dd13ed5694c73-716" prev="i-7a7dd13ed5694c73-712" who="Q3373277">
            <seg>
              Det är nu inte bara vi socialdemokrater som pekar på att klyftorna
              ökar, utan som har framkommit tidigare visade Statistiska centralbyrån
              i en välfärdsbulletin från december 2007 tydligt på att skillnaderna
              mellan höginkomsttagare och låginkomsttagare aldrig hade varit
              större. Också när det gäller disponibla inkomster för förvärvsarbetande
              kontra personer som icke har förvärvsarbete har inkomstskillnaderna
              ökat betydligt. Då kan man ju gratulera Anders Borg, för det var
              väl det som var tanken med politiken. Därmed har ni också fått
              en framgång med den politik ni har fört.
            </seg>
          </u>
          <u xml:id="i-7a7dd13ed5694c73-717" prev="i-7a7dd13ed5694c73-712" who="Q3373277">
            <seg>
              När nu arbetslösheten står för dörren för allt fler människor,
              och vi nu har en försämrad a-kassa, kommer naturligtvis situationen
              under kommande år att bli ännu värre. När man pratar med människor
              från andra länder är de oerhört förvånade. De säger: Men i Sverige
              är det väl inte så stora problem med den ökade arbetslösheten
              som vi ser runt om i världen. Ni har ju en väl utbyggd a-kassa.
              Nej, inte längre. Den är starkt försämrad. Människor har nu en
              betydligt sämre a-kassa, och väldigt många har lämnat a-kassan
              därför att avgiften har höjts avsevärt. De undrar varför och skakar
              på huvudet.
            </seg>
          </u>
          <u xml:id="i-7a7dd13ed5694c73-718" prev="i-7a7dd13ed5694c73-712" who="Q3373277">
            <seg>
              Låt mig ta ett exempel. En Volvoarbetare som tvingas ut i arbetslöshet
              kommer efter att skatten är betald att få en ersättning på 10
              600 kronor i månaden eller 55 procent av den tidigare inkomsten
              att leva på. Det är en drastisk försämring för enskilda människor.
              Och de är nu tusentals och kanske tiotusentals eller kanske upp
              till hundratusentals inom de kommande åren. Det är klart att detta
              kommer att leda till att vi kommer att ha ännu större ekonomiska
              skillnader i samhället. Och vad kommer det att leda till? Naturligtvis
              att kön för att få socialbidrag via kommunerna kommer att öka.
              Man kommer att kontakta banker och annat för att försöka få hjälp
              med amortering och liknande för att man inte ska behöva lämna
              sina hem.
            </seg>
          </u>
          <u xml:id="i-7a7dd13ed5694c73-719" prev="i-7a7dd13ed5694c73-712" who="Q3373277">
            <seg>
              Det är detta som sker nu, att arbetslösheten och det så kallade
              utanförskapet ökar. Vi kan använda oss av ett annat begrepp än
              utanförskap som debatterades här tidigare, nämligen det som Statistiska
              centralbyrån nyligen pekade på: outnyttjat arbetskraftsutbud.
              De var 720 000 i december 2008 68 000 fler jämfört med december
              ett år tidigare. Med andra ord: Vi har en bekymmersam utveckling,
              och på detta får jag bara svaret att nej, vi gör ingenting åt
              det från regeringen.
            </seg>
          </u>
          <note type="speaker">
            Anf. 101 MARIE ENGSTRÖM (v):
          </note>
          <u xml:id="i-7a7dd13ed5694c73-720" next="i-7a7dd13ed5694c73-727" who="Q4946821">
            <seg>
              Herr talman! Finansministern har varit med i ett antal debatter
              vid det här laget. Jag valde ändå att gå upp i den här debatten,
              för finansministern har aldrig deltagit i skatteutskottets debatter.
              Det här blir ett tillfälle att få prata direkt med ministern.
              Många av ministerns partikamrater i skatteutskottet hänvisar ofta
              till regeringen, men då är ingen från regeringen där och kan svara
              på frågor. Därför känns det bra att ministern nu är här.
            </seg>
          </u>
          <u xml:id="i-7a7dd13ed5694c73-721" prev="i-7a7dd13ed5694c73-720" who="Q4946821">
            <seg>
              Vi har inte oväntat levererat lite kritik mot regeringens inkomstskattepolitik,
              och det är av flera olika skäl. Vi tycker att skattesänkningarna
              är orättfärdiga. Vi tycker att de mest riktar sig till höginkomsttagare.
              De innebär också att skillnaderna i nettoinkomst mellan män och
              kvinnor faktiskt ökar, och det är en utveckling som vi absolut
              inte vill ha.
            </seg>
          </u>
          <u xml:id="i-7a7dd13ed5694c73-722" prev="i-7a7dd13ed5694c73-720" who="Q4946821">
            <seg>
              Vi tycker också att det är problematiskt att man skiljer på olika
              typer av inkomstslag. Jobbskatteavdraget omfattar dem som har
              jobb, medan många som i dag går ut i arbetslöshet får en jämförelsevis
              högre skatt. Finansministern vet också hur många av landets pensionärer
              har varit uppretade av den rådande skattesituationen. Samma sak
              är det för människor som blir sjuka eller av andra skäl inte kan
              jobba. Det här är problematiskt. Jag ser det lite grann som ett
              systemskifte inom skattepolitiken. Det är också ett avsteg från
              en likformig beskattning, och det tror jag nog att den här regeringen
              gör inte bara på inkomstskattens område utan också på andra områden.
            </seg>
          </u>
          <u xml:id="i-7a7dd13ed5694c73-723" prev="i-7a7dd13ed5694c73-720" who="Q4946821">
            <seg>
              I dagarna skriver kanske framför allt moderata ledamöter debattartiklar
              i tidningar där man hyllar steg tre i jobbskatteavdraget och menar
              att nu får många människor mer pengar kvar i plånboken. I en situation
              när många är varslade och går ut i arbetslöshet kan det kännas
              lite cyniskt eller rent av fånigt att hylla denna inkomstskattesänkning.
              Många hamnar nu i en annan verklighet med försämrade ersättningsnivåer
              och en högre skatt.
            </seg>
          </u>
          <u xml:id="i-7a7dd13ed5694c73-724" prev="i-7a7dd13ed5694c73-720" who="Q4946821">
            <seg>
              Vilka empiriska belägg finns det för att jobbskatteavdraget skulle
              innebära fler jobb, finansministern? Man skriver många gånger
              att jobbskatteavdraget gör att människor som står långt från arbetsmarknaden
              får möjlighet att komma in på arbetsmarknaden. Jag tycker att
              det är ett märkligt uttalande och undrar om det finns några empiriska
              belägg för det.
            </seg>
          </u>
          <u xml:id="i-7a7dd13ed5694c73-725" prev="i-7a7dd13ed5694c73-720" who="Q4946821">
            <seg>
              Finansministern sade i förra interpellationsdebatten att mitt
              parti skulle vilja avskaffa arbetslinjen. Det tycker jag var en
              grov anklagelse. Är det för att vi ifrågasätter jobbskatteavdraget?
              Jag frågar eftersom jag ibland när jag lyssnar på er uppfattar
              det som att jobbskatteavdraget skulle vara någon sorts mirakelmedicin
              för att bota arbetslöshet, orättvisor och så vidare.
            </seg>
          </u>
          <u xml:id="i-7a7dd13ed5694c73-726" prev="i-7a7dd13ed5694c73-720" who="Q4946821">
            <seg>
              Jag instämmer i det Lars Johansson sade om den kraftigt försämrade
              inkomst som till exempel en Volvoarbetare kommer att få. Man tvingas
              kanske leva på 55 procent av den tidigare inkomsten. Det är ett
              hårt slag mot människor som i dag får se arbetslösheten i vitögat.
            </seg>
          </u>
          <u xml:id="i-7a7dd13ed5694c73-727" prev="i-7a7dd13ed5694c73-720" who="Q4946821">
            <seg>
              Jag hoppas att finansministerns kan svara, framför allt på frågan
              om var det finns belagt att just jobbskatteavdraget ger många
              fler jobb.
            </seg>
          </u>
          <note type="speaker">
            Anf. 102 CARL B HAMILTON (fp):
          </note>
          <u xml:id="i-7a7dd13ed5694c73-728" next="i-7a7dd13ed5694c73-733" who="Q5785982">
            <seg>
              Herr talman! Jag vill återgå till min fråga som jag har rest
              tidigare och som jag faktiskt tycker är väl värd att diskutera.
              Det är inte så som någon sade här att marknaden skapar orättvisor
              eller stora klyftor. Vad vi har sett under senare tid är att marknaden
              verkligen har pressat ihop förmögenhetsfördelningen i landet.
              Aktiekurserna har fallit med minst 50 procent. Huspriserna kanske
              faller med 10 procent. Det är en enorm utradering av förmögenhet.
            </seg>
          </u>
          <u xml:id="i-7a7dd13ed5694c73-729" prev="i-7a7dd13ed5694c73-728" who="Q5785982">
            <seg>
              Har Sverige har blivit ett bättre land av detta? Ja, enligt vänsterpartister,
              socialdemokrater och miljöpartister. Ju mer aktiekurserna faller,
              desto bättre är det. Då blir förmögenhetsklyftorna mindre. Inkomstklyftorna
              kommer också att bli mindre så småningom eftersom kapitalet blir
              mindre värt. Då blir alla lyckligare. Eller hur, Lars Johansson?
              Det är logiken i era resonemang. Ju mindre förmögenheter och förmögenhetsklyftor,
              desto lyckligare är medborgarna. Men så fungerar det inte i ett
              modernt samhälle som Sverige, tvärtom. Det innebär till exempel
              lägre pensioner. Detta fångade naturligtvis inte Statistiska centralbyrån
              upp i den mätning som kom för någon månad sedan.
            </seg>
          </u>
          <u xml:id="i-7a7dd13ed5694c73-730" prev="i-7a7dd13ed5694c73-728" who="Q5785982">
            <seg>
              Den helt grundläggande ideologiska skillnaden, som vi har använt
              och ska använda, är att partierna till vänster fokuserar på dem
              som redan är arbetslösa, nivån på a-kassan och andra villkor medan
              vi fokuserar på frågan hur vi ska undvika att människor över huvud
              taget kommer i situation att behöva lyfta a-kassa. Det här är
              en besvärlig avvägning; här finns ett dilemma. Vi kan inte bortse
              från de människor som blir arbetslösa utan egen förskyllan. De
              måste ha en dräglig tillvaro. Därför tycker en del av oss att
              man ska ha en allmän och obligatorisk a-kassa.
            </seg>
          </u>
          <u xml:id="i-7a7dd13ed5694c73-731" prev="i-7a7dd13ed5694c73-728" who="Q5785982">
            <seg>
              Man kan dock inte bortse från att de skatter som finns i landet
              påverkar hur många som blir arbetslösa och hur många som arbetar.
              Man kan påverka hur många som arbetar genom att utforma skatterna
              på ett visst sätt. Detsamma gäller avgifterna för a-kassan.
            </seg>
          </u>
          <u xml:id="i-7a7dd13ed5694c73-732" prev="i-7a7dd13ed5694c73-728" who="Q5785982">
            <seg>
              Ideologiskt sett accepterar vi att det finns ett samband mellan
              avgifter, skatter och arbetslöshet medan ni på vänstersidan uppenbarligen
              ser det som att det finns ett vattentätt skott mellan skattepolitiken,
              a-kassepolitiken och nivån på arbetslösheten. Ni vägrar acceptera
              att där kan finnas ett samband. Det är en stor brist, särskilt
              som det är empiriskt belagt i massor av studier i Sverige och
              i andra länder att det finns ett sådant här samband.
            </seg>
          </u>
          <u xml:id="i-7a7dd13ed5694c73-733" prev="i-7a7dd13ed5694c73-728" who="Q5785982">
            <seg>
              Varför gör ni det? Vem är det som tjänar på att ni drar ned detta
              vattentäta skott mellan skattepolitik, a-kassepolitik och arbetslöshetsnivå?
              Jag vet inte. De arbetslösa förlorar definitivt på en analys som
              inte är grundad på empiriska erfarenheter och kommer att sitta
              i kläm i slutänden. Det kommer nämligen inte att skapas och behållas
              lika många jobb som är möjligt med den politik som vi driver om
              ni kommer till makten. Då kommer ni att strunta i skattepolitiken
              och a-kassepolitiken som medel mot ökad arbetslöshet och omedelbart
              lägga över frågan till vilken nivå a-kassan har. Det är nästan
              det enda medel ni talar om. Det var lite omprövning av Amspolitiken
              i Dagens Nyheter häromdagen, men det är allt. Annars är det fokus
              på bidrag, bidrag och bidrag. Det är nästan omvänt mot när Carl
              Bildt för några år sedan sade: Jobb, jobb, jobb. Nu säger ni:
              Bidrag, bidrag, bidrag.
            </seg>
          </u>
          <note type="speaker">
            Anf. 103 Finansminister ANDERS BORG (m):
          </note>
          <u xml:id="i-7a7dd13ed5694c73-734" next="i-7a7dd13ed5694c73-743" who="Q182050">
            <seg>
              Herr talman! Jag vill tacka Lars Johansson, Marie Engström och
              Carl B Hamilton för att vi har den här spännande och spänstiga
              diskussionen i viktiga frågor.
            </seg>
          </u>
          <u xml:id="i-7a7dd13ed5694c73-735" prev="i-7a7dd13ed5694c73-734" who="Q182050">
            <seg>
              Jag instämmer i Carl B Hamiltons argumentation och analys av
              detta med skillnader. Huruvida ekonomiska skillnader är ett uttryck
              för ett stort samhällsproblem eller ett uttryck för att samhällsekonomin
              fungerar grundar sig naturligtvis på vad skillnaderna beror på.
              Om skillnaderna växer för att människor fastnar i massarbetslöshet
              för att de bor i bostadsområden där många är arbetslösa till följd
              av att utbildningssystemet är stängt eller ger dem bristfälliga
              kunskaper är det ett stort samhällsproblem. Om skillnaderna minskar
              för att huspriserna dyker eller för att aktiemarknaden går rätt
              ned i källaren är det naturligtvis inte uttryck för en positiv
              utveckling. Det här är en analys man måste göra.
            </seg>
          </u>
          <u xml:id="i-7a7dd13ed5694c73-736" prev="i-7a7dd13ed5694c73-734" who="Q182050">
            <seg>
              Låt mig också vara tydlig med att arbetslösheten och utanförskapet
              i ett rättvist samhälle inte bara har med pengar att göra. Joakim
              Palme som ledde Välfärdsutredningen för några år sedan konstaterade
              att den rimliga definitionen av ett bra och rättvist samhälle
              är att människor har tillgång till de resurser som gör att man
              kan forma sin livssituation. Arbetskamrater, utbildning, hälsa
              och boende är sådant som gör att man själv kan forma sitt liv.
              Det är en bra definition av hur vi ska se på vårt välfärdssamhälle.
            </seg>
          </u>
          <u xml:id="i-7a7dd13ed5694c73-737" prev="i-7a7dd13ed5694c73-734" who="Q182050">
            <seg>
              Det är inte bara inkomsterna som föröds av utanförskapet. Det
              är många av de andra delarna i ett bra välfärdssamhälle som också
              försvinner, till exempel arbetskamraterna. Vi vet att det påverkar
              tillgången till alla de andra resurserna i samhället som gör att
              man kan påverka sitt liv. Det är därför arbetslöshet och utanförskap
              är ett sådant gissel för ett samhälle. Det är därför full sysselsättning
              är ett viktigt mål. Det är därför som vi när vi steg för steg
              gör åtgärder som återupprättar full sysselsättning också bygger
              ett samhälle som präglas av mindre klyftor.
            </seg>
          </u>
          <u xml:id="i-7a7dd13ed5694c73-738" prev="i-7a7dd13ed5694c73-734" who="Q182050">
            <seg>
              När Lars Johansson talar med människor utanför Sverige säger
              han att Sverige inte längre har en a-kassa som fungerar. Ska vi
              ändå inte försöka ge även dem utanför Sverige en korrekt bild
              av hur våra sociala system fungerar? Bertil Holmlund, som är en
              ekonom som jag tror sympatiserar med Socialdemokraterna, har konstaterat
              att även efter regeringens förändringar är detta förmodligen den
              arbetslöshetsförsäkring som ger det bästa och mest omfattande
              inkomstskyddet.
            </seg>
          </u>
          <note>
            Vad gäller socialdemokratin sänkte Gordon Brown under sin finansministertid
            ersättningen i Storbritannien till 65 procent under sex månader.
            I Gerhard Schröders Tyskland sänktes ersättningen till 65 procent
            under tolv månader.
          </note>
          <u xml:id="i-7a7dd13ed5694c73-739" prev="i-7a7dd13ed5694c73-734" who="Q182050">
            <seg>
              Vi ska inte ge bilden av att vi inte har bra och väl fungerande
              välfärdssystem i Sverige. Vi ska inte svartmåla den svenska modellen.
              Den fungerar bra. Vi har en god ekonomisk trygghet även efter
              de förändringar av arbetslöshetsförsäkringen som vi har gjort.
            </seg>
          </u>
          <u xml:id="i-7a7dd13ed5694c73-740" prev="i-7a7dd13ed5694c73-734" who="Q182050">
            <seg>
              Marie Engström hade en lång rad frågor. Jag ska försöka svara
              på några av dem. Den första var: Har jobbskatteavdraget ökat inkomstskillnaderna
              i samhället?
            </seg>
          </u>
          <u xml:id="i-7a7dd13ed5694c73-741" prev="i-7a7dd13ed5694c73-734" who="Q182050">
            <seg>
              Det har vi utvärderat. Vi har jämfört med kompensationen för
              egenavgifterna. Där är fördelningseffekterna relativt snarlika.
              Vi har också jämfört med den gamla omfattande skattereformen.
              Den ska jag inte lägga Marie Engström till last men kanske möjligtvis
              Lars Johansson. Den var naturligtvis mycket mer regressiv i sin
              struktur än vad jobbskatteavdraget är.
            </seg>
          </u>
          <u xml:id="i-7a7dd13ed5694c73-742" prev="i-7a7dd13ed5694c73-734" who="Q182050">
            <seg>
              När det gäller pensionärerna har vi samma diskussion igen. Hur
              kunde vänsterpartierna kompensera för egenavgifterna med 60 miljarder
              när inte en krona gick till pensionärerna och sedan med rak rygg
              ställa sig upp och säga att jobbskatteavdraget nu är något förskräckligt
              eftersom det inte går till pensionärerna?
            </seg>
          </u>
          <u xml:id="i-7a7dd13ed5694c73-743" prev="i-7a7dd13ed5694c73-734" who="Q182050">
            <seg>
              Hur har likformigheten i inkomstskatterna förändrats? Jo, en
              halvtidsarbetande person betalar i genomsnitt 1012 procent i skatt.
              Det är förändringen. De som har de allra högsta inkomsterna betalar
              fortfarande 5055 procent i skatt. Den likformigheten har minskat.
              Är det bra eller dåligt att människor med låga inkomster har låg
              skatt? Det är bra, det är arbetslinje, och det ger full sysselsättning.
            </seg>
          </u>
          <note type="speaker">
            Anf. 104 LARS JOHANSSON (s):
          </note>
          <u xml:id="i-7a7dd13ed5694c73-744" next="i-7a7dd13ed5694c73-753" who="Q3373277">
            <seg>
              Herr talman! Först ska jag ta upp den fråga som Carl B Hamilton
              ställde, om det är bra om börsen går ned. För mig är det en självklarhet
              att börsen går både upp och ned, och det kommer den att göra framöver
              också. Den kommer alltså att fortsätta att fluktuera beroende
              på hur det ser ut på världsmarknaden och hur det ser ut i den
              svenska ekonomin. Det är ingenting som jag tycker att man ska
              ta så oerhört stor hänsyn till när man diskuterar den ekonomiska
              politik som måste gälla för människor i samhället i övrigt med
              de olika ersättningssystem som vi har.
            </seg>
          </u>
          <u xml:id="i-7a7dd13ed5694c73-745" prev="i-7a7dd13ed5694c73-744" who="Q3373277">
            <seg>
              Vi eftersträvar en aktiv fördelningspolitik. Det är ingenting
              nytt. Det har socialdemokratin alltid gjort. Man ska försöka para
              en stark ekonomisk utveckling med en bra fördelningspolitik.
            </seg>
          </u>
          <u xml:id="i-7a7dd13ed5694c73-746" prev="i-7a7dd13ed5694c73-744" who="Q3373277">
            <seg>
              Jag ska ta a-kassan som ett konkret exempel. Det är ingen svartmålning
              som vi gör. Men det är ni som har fördärvat a-kassan, vilket har
              gjort att 500 000 människor har lämnat den. Det är enormt många
              människor. 500 000 människor är lika många människor som bor i
              Göteborgs stad.
            </seg>
          </u>
          <u xml:id="i-7a7dd13ed5694c73-747" prev="i-7a7dd13ed5694c73-744" who="Q3373277">
            <seg>
              Jag säger att en relativt välavlönad metallarbetare på Volvo
              får 55 procent i ersättning från a-kassan när han eller hon blir
              arbetslös. Det är inte 65 procent. Det är 55 procent. Det är vad
              han eller hon har kvar att leva på.
            </seg>
          </u>
          <u xml:id="i-7a7dd13ed5694c73-748" prev="i-7a7dd13ed5694c73-744" who="Q3373277">
            <seg>
              Om man till exempel är medlem i Jusek har man en lägre avgift.
              Och tack vare att Jusek har färre människor som är arbetslösa
              inom sitt kollektiv har man också kunnat ha särskilda kompletteringsförsäkringar
              för sina medlemmar. Det gör att till exempel en tjänsteman på
              Volvo kanske har 80 procents ersättning, medan den som är arbetare
              på verkstadsgolvet har bara 55 procents ersättning. Det är därför
              som det har varit så viktigt när det gäller a-kassan att man har
              ett utjämningssystem mellan olika arbetskollektiv som gör att
              arbetslösheten inte drabbar ett enskilt kollektiv som råkar ha
              en hög arbetslöshet. Man kan inte påverka själv att man hamnar
              i arbetslöshet. Det är vår utgångspunkt.
            </seg>
          </u>
          <u xml:id="i-7a7dd13ed5694c73-749" prev="i-7a7dd13ed5694c73-744" who="Q3373277">
            <seg>
              Vi gillar därför inte det Bismarcksystem som håller på ett införas
              i Sverige och som man har i Tyskland och har haft det under lång
              tid. Det har varit jättestora bekymmer just därför att de kollektiv
              som har haft hög arbetslöshet har haft en hög kontingent och en
              lägre ersättning än de människor som har varit på de arbetsmarknader
              som har haft en bättre utveckling. Det är därför som vi ska ha
              ett samhälle som också utjämnar dessa skillnader.
            </seg>
          </u>
          <u xml:id="i-7a7dd13ed5694c73-750" prev="i-7a7dd13ed5694c73-744" who="Q3373277">
            <seg>
              Jag tror inte att ni riktigt begriper detta. Ni pratar mer om
              ekonomiska teorier. Men för enskilda människor är detta oerhört
              avgörande. Det är därför som man, när man tittar på resultatet
              av er politik, kan konstatera att när arbetslösheten i stor omfattning
              drabbar framför allt metallarbetare inom IF Metall som jobbar
              på verkstadsgolvet blir arbetslösheten mycket värre för dem än
              för dem med manschettyrken. Det är så oerhört tydligt när man
              tittar på ersättningsnivåerna.
            </seg>
          </u>
          <u xml:id="i-7a7dd13ed5694c73-751" prev="i-7a7dd13ed5694c73-744" who="Q3373277">
            <seg>
              När vi talar om arbetslösheten vill jag också säga att om man
              tittar på SCB:s siffror från december är 309 000 arbetslösa. Av
              dem är det hela 180 000 som inte har någon a-kassa. Det är också
              ett resultat av den politik som ni för. 180 000 står utan a-kassa,
              vilket gör att de måste söka försörjningsstöd via kommunernas
              socialbidrag för att kunna överleva i framtiden.
            </seg>
          </u>
          <u xml:id="i-7a7dd13ed5694c73-752" prev="i-7a7dd13ed5694c73-744" who="Q3373277">
            <seg>
              Det är tyvärr så att arbetsmarknaden inte är bättre i dag än
              vad den var i december. Den är sämre, och den kommer att bli än
              sämre. Därför kommer klyftorna att öka ytterligare.
            </seg>
          </u>
          <u xml:id="i-7a7dd13ed5694c73-753" prev="i-7a7dd13ed5694c73-744" who="Q3373277">
            <seg>
              Svaret till mig från Anders Borg är: Åt detta gör vi ingenting.
            </seg>
          </u>
          <note type="speaker">
            Anf. 105 MARIE ENGSTRÖM (v):
          </note>
          <u xml:id="i-7a7dd13ed5694c73-754" next="i-7a7dd13ed5694c73-759" who="Q4946821">
            <seg>
              Herr talman! Nu försökte finansministern i alla fall att ge mig
              ett svar. Det var gott så.
            </seg>
          </u>
          <u xml:id="i-7a7dd13ed5694c73-755" prev="i-7a7dd13ed5694c73-754" who="Q4946821">
            <seg>
              När det gäller pensionärerna gjorde Anders Borg en jämförelse
              med kompensationen för egenavgifterna. Men om man inte betalar
              egenavgifter kan man inte heller bli kompenserad för egenavgifter.
              Jag tycker därför att det var en ganska dålig jämförelse.
            </seg>
          </u>
          <u xml:id="i-7a7dd13ed5694c73-756" prev="i-7a7dd13ed5694c73-754" who="Q4946821">
            <seg>
              Poängen i mitt resonemang är att vi ser det som problematiskt
              att olika grupper beskattas på olika sätt att inkomsttagare beskattas
              på ett annat sätt än till exempel pensionärer. Det finns också
              andra grupper. När det gäller anledningen till det kan jag koppla
              till andra debattörer, bland annat Carl B Hamilton.
            </seg>
          </u>
          <u xml:id="i-7a7dd13ed5694c73-757" prev="i-7a7dd13ed5694c73-754" who="Q4946821">
            <seg>
              Vi tror på en produktiv rättvisa. Vi tror faktiskt på att människor
              som känner trygghet vid sjukdom, vid arbetslöshet och annat också
              kan bidra på ett väldigt bra sätt både till sysselsättning och
              till rättvisa. Jag tycker att det är nästan oförskämt att vi får
              stå här och bli anklagade för att vi vill avskaffa arbetslinjen.
            </seg>
          </u>
          <u xml:id="i-7a7dd13ed5694c73-758" prev="i-7a7dd13ed5694c73-754" who="Q4946821">
            <seg>
              Jag vill säga till Carl B Hamilton att han ska sluta att kalla
              detta för bidrag. Detta är försäkringar. Vi har en arbetslöshetsförsäkring
              i det här landet, vi har en sjukförsäkring i det här landet, och
              vi har en föräldraförsäkring i det här landet. Det är inte bidrag,
              det är försäkringar som ska täcka upp inkomstbortfall. Det brukar
              i alla fall Carl B Hamiltons parti värna i många andra sammanhang.
            </seg>
          </u>
          <u xml:id="i-7a7dd13ed5694c73-759" prev="i-7a7dd13ed5694c73-754" who="Q4946821">
            <seg>
              Till sist finansministern: Jag ställde en fråga om jobbskatteavdraget
              och om det fanns någon empirisk undersökning som visar att jobbskatteavdraget
              påverkar sysselsättningen i positiv riktning. Svaret som jag fick
              av finansministern gällde inkomstskillnaderna, men det var egentligen
              inte min fråga.
            </seg>
          </u>
          <note type="speaker">
            Anf. 106 CARL B HAMILTON (fp):
          </note>
          <u xml:id="i-7a7dd13ed5694c73-760" next="i-7a7dd13ed5694c73-764" who="Q5785982">
            <seg>
              Herr talman! A-kassan betalas till, om jag minns rätt, 90 procent
              från staten. Det är väl därför en korrekt beskrivning att säga
              att det är ett bidrag. Det är möjligen 10 procents försäkring.
              Jag ska återkomma till det.
            </seg>
          </u>
          <u xml:id="i-7a7dd13ed5694c73-761" prev="i-7a7dd13ed5694c73-760" who="Q5785982">
            <seg>
              Jag ska egentligen ta fasta på det som Lars Johansson sade. Det
              var nämligen en väldigt kraftfull argumentation för något som
              du är emot, nämligen en allmän och obligatorisk arbetslöshetsförsäkring.
              Du sade med emfas och stort beklagande att 500 000 människor har
              lämnat a-kassan. Det tycker jag också är negativt. Då är frågan:
              Vilken slutsats drar man av detta? Det beror på högkonjunkturen,
              och det beror på att en del är nära pensionen.
            </seg>
          </u>
          <u xml:id="i-7a7dd13ed5694c73-762" prev="i-7a7dd13ed5694c73-760" who="Q5785982">
            <seg>
              Jag önskar att vi visste bättre vilka det är som har lämnat a-kassan.
              Men det finns de som är rädda för ökad kunskap om detta inom den
              fackliga rörelsen. Därför har vi inte kunnat få den typen av information
              från de fackliga arbetslöshetskassorna. Det beklagar jag.
            </seg>
          </u>
          <u xml:id="i-7a7dd13ed5694c73-763" prev="i-7a7dd13ed5694c73-760" who="Q5785982">
            <seg>
              Lars Johansson sade också mycket kraftfullt att 180 000 personer
              i dag inte har någon a-kassa. Men allt detta är en argumentation,
              Lars Johansson, för det som alliansen hade i sitt program och
              som jag hoppas att vi kan genomföra inte denna mandatperiod utan
              kommande mandatperiod. Detta utredningsförslag var nämligen inte
              någon bra utgångspunkt.
            </seg>
          </u>
          <u xml:id="i-7a7dd13ed5694c73-764" prev="i-7a7dd13ed5694c73-760" who="Q5785982">
            <seg>
              Lars Johansson sade att det är bedrövligt att 500 000 människor
              har lämnat a-kassan och att det är väldigt olyckligt att 180 000
              människor är helt utan a-kassa. Men då är detta en argumentation
              för en allmän och obligatorisk försäkring, eller hur? Varför är
              ni då emot det? Det är för mig helt obegripligt. Om vi hade en
              sådan skulle de problem som Lars Johansson betonar inte uppstå.
            </seg>
          </u>
          <note type="speaker">
            Anf. 107 Finansminister ANDERS BORG (m):
          </note>
          <u xml:id="i-7a7dd13ed5694c73-765" next="i-7a7dd13ed5694c73-777" who="Q182050">
            <seg>
              Herr talman! Lars Johansson skojade lite grann om börskurserna
              att man kanske inte ska lägga så stor vikt vid dem.
            </seg>
          </u>
          <u xml:id="i-7a7dd13ed5694c73-766" prev="i-7a7dd13ed5694c73-765" who="Q182050">
            <seg>
              Jag hade en gång i tiden ett arbete där jag mycket ofta tog hem
              den typen av grafer. Vid något tillfälle satt ett av mina barn
              och följde dessa grafer med fingret och sjöng: Ned och upp, upp
              och ned.
            </seg>
          </u>
          <u xml:id="i-7a7dd13ed5694c73-767" prev="i-7a7dd13ed5694c73-765" who="Q182050">
            <seg>
              Det är lite grann så med dessa grafer. De går upp, och de går
              ned. Det kan man naturligtvis skoja lite grann om.
            </seg>
          </u>
          <u xml:id="i-7a7dd13ed5694c73-768" prev="i-7a7dd13ed5694c73-765" who="Q182050">
            <seg>
              Det viktiga med den här diskussionen är hur vi ska se på skillnaderna,
              om alla skillnader är lika bekymmersamma eller om det beror på
              vilken orsak de har. Där delar jag Carl B Hamiltons hållning.
              Om det nu är så att Niklas Zennström som grundar Skype blir väldigt
              rik och därmed bidrar till en ökad inkomstskillnad och det samtidigt
              gör att miljoner människor runt om i världen kan ringa billigare
              är det inte ett problem.
            </seg>
          </u>
          <u xml:id="i-7a7dd13ed5694c73-769" prev="i-7a7dd13ed5694c73-765" who="Q182050">
            <seg>
              Problemet är om inkomstskillnaderna uppstår och drivs av att
              somliga människor får så dålig utbildning att de inte kan komma
              in på arbetsmarknaden, att omvandlingen gör att människor fastnar
              i utanförskap eller att vi har ett dåligt entreprenörsklimat som
              gör att vi inte får tillräckligt många jobb i servicesektorn.
              Det är den problematiska klyftan. Vi måste lära oss att skilja
              på dem.
            </seg>
          </u>
          <u xml:id="i-7a7dd13ed5694c73-770" prev="i-7a7dd13ed5694c73-765" who="Q182050">
            <seg>
              Jag blir lite bekymrad över Lars Johanssons svartmålning av den
              svenska modellen. Vi har en period med relativt hög ersättning
              i a-kassan i början. Det är 90 procent som är arbetslösa under
              en kortare tid än tre månader. De kommer då att ha en relativt
              god ersättning. Sedan trappas den gradvis av, och vi har jobb-
              och utvecklingsgaranti för att mer aktiva åtgärder ska sättas
              in.
            </seg>
          </u>
          <u xml:id="i-7a7dd13ed5694c73-771" prev="i-7a7dd13ed5694c73-765" who="Q182050">
            <seg>
              Vi kombinerar ett kontant stöd med några av Europas mest omfattande
              och aktiva arbetsmarknadspolitiska åtgärder. Via de system vi
              har i välfärdsstaten med barnomsorg, skola och sjukvård har även
              de som är arbetslösa en relativt god ekonomisk trygghet i sin
              tillvaro.
            </seg>
          </u>
          <u xml:id="i-7a7dd13ed5694c73-772" prev="i-7a7dd13ed5694c73-765" who="Q182050">
            <seg>
              Sedan kan man naturligtvis önska att den hade varit bättre. Men
              låt oss inte glömma att relativt de flesta andra länder är detta
              en välfärdsstat som ger större trygghet med bättre liv också för
              dem som har en svag ekonomisk ställning. Jag kan bara nämna Gordon
              Browns sex månader med 65 procent. Jag kan bara nämna Gerhard
              Schröders 65 procent under tolv månader, som naturligtvis nu också
              gäller under Steinmeiers tid i regeringen.
            </seg>
          </u>
          <u xml:id="i-7a7dd13ed5694c73-773" prev="i-7a7dd13ed5694c73-765" who="Q182050">
            <seg>
              När det gäller arbetslinjen ställer Marie Engström frågan: Hur
              är det nu med jobbavdraget? Vi har prövat den frågan upprepade
              gånger. På Finansdepartementet jobbar vi så att vi varje gång
              när vi får ett reformförslag utvärderar vad det har för effekter
              på varaktig sysselsättning och varaktig tillväxt och hur det påverkar
              fördelning och de offentliga finanserna.
            </seg>
          </u>
          <u xml:id="i-7a7dd13ed5694c73-774" prev="i-7a7dd13ed5694c73-765" who="Q182050">
            <seg>
              Detta har vi nu gjort i omgång efter omgång. Det är naturligtvis
              internt arbetsmaterial som görs av våra opolitiska tjänstemän.
              Jag kan avslöja att de genomgångarna nästan alltid ger samma resultat.
              På basis av den forskning som finns är jobbavdraget påtagligt
              mer effektivt i att öka sysselsättningen och tillväxten än praktiskt
              taget alla andra åtgärder.
            </seg>
          </u>
          <u xml:id="i-7a7dd13ed5694c73-775" prev="i-7a7dd13ed5694c73-765" who="Q182050">
            <seg>
              Det finns exempel på åtgärder som är nästan lika effektiva. Det
              är också sådana som vi har genomfört vid olika tillfällen. Men
              det är genomgående så att jobbavdraget, när man baserar sig på
              forskning och erfarenhet, har bättre effekter på sysselsättning
              och tillväxt än praktiskt taget alla andra åtgärder. Det är också
              den slutsats som Finanspolitiska rådet drog.
            </seg>
          </u>
          <u xml:id="i-7a7dd13ed5694c73-776" prev="i-7a7dd13ed5694c73-765" who="Q182050">
            <seg>
              Lars Johansson menar här att de 180 000 som nu inte har inkomstersättning
              i a-kassan skulle bli beroende av försörjningsstöd, eller socialbidrag
              som det tidigare kallades. Det ska bli intressant att se. Lars
              Johanssons bedömning är att antalet i försörjningsstöd under 2009
              kommer att öka med 180 000. Vi kan se i slutet av året om det
              visar sig vara en riktig bedömning.
            </seg>
          </u>
          <u xml:id="i-7a7dd13ed5694c73-777" prev="i-7a7dd13ed5694c73-765" who="Q182050">
            <seg>
              Både Lars Johansson och jag vet att det inte kommer att bli så
              eftersom vi har en kontantersättning i a-kassan som ligger högre
              än socialbidragen och som gör att vi har en grundtrygghet också
              för dem som inte har en inkomstersättning.
            </seg>
          </u>
          <note type="speaker">
            Anf. 108 LARS JOHANSSON (s):
          </note>
          <u xml:id="i-7a7dd13ed5694c73-778" next="i-7a7dd13ed5694c73-782" who="Q3373277">
            <seg>
              Herr talman! Vi diskuterar olika saker. Jag diskuterar konkret
              vad det innebär för enskilda människor. Jag svartmålar inte när
              jag säger att a-kassan har blivit kraftigt försämrad. Det är ingen
              svartmålning av den svenska modellen. Vi står starkt upp för den
              svenska välfärdsmodellen. Men den ska vara generell, och den ska
              innebära att vi ska ha en a-kassa som människor kan leva på.
            </seg>
          </u>
          <u xml:id="i-7a7dd13ed5694c73-779" prev="i-7a7dd13ed5694c73-778" who="Q3373277">
            <seg>
              Problemet är att ersättningsnivåerna nu är så låga att människor
              inte kommer att kunna leva på ersättningen fullt ut. De kommer
              att behöva komplettera den med försörjningsstöd. Det är 10 600
              kronor som en välbetald Volvoarbetare kan få maximalt i a-kassan
              efter skatt. När han jobbar har han efter skatt 19 000 kronor.
              Det är 55 procent kvar. Det är en radikal försämring av ekonomin.
            </seg>
          </u>
          <u xml:id="i-7a7dd13ed5694c73-780" prev="i-7a7dd13ed5694c73-778" who="Q3373277">
            <seg>
              Det har ni medvetet gjort genom att sätta taket där det nu sitter
              på 680 kronor om dagen. Det är vad jag kritiserar. Ni genomförde
              den förändringen för att ni skulle tvinga allt fler människor
              att ta andra jobb som gjorde att de skulle komma ur arbetslösheten
              och in i jobb under en högkonjunktur. Men det har visat sig att
              det inte var något framgångskoncept.
            </seg>
          </u>
          <u xml:id="i-7a7dd13ed5694c73-781" prev="i-7a7dd13ed5694c73-778" who="Q3373277">
            <seg>
              Som tidigare har sagts i debatten hade vi med de tidigare a-kassereglerna
              under Socialdemokraternas senaste år vid makten 153 000 fler människor
              i arbete under det året med det ersättningssystem vi då hade.
              Det blev inte så många fler jobb när vi fick en borgerlig regering
              och ni försämrade a-kassan. Antalet nya jobb per år har faktiskt
              blivit färre än vad det var år 2006.
            </seg>
          </u>
          <u xml:id="i-7a7dd13ed5694c73-782" prev="i-7a7dd13ed5694c73-778" who="Q3373277">
            <seg>
              Det är detta som är bakgrunden till vår kritik mot det försörjningsstöd
              som vi nu har. Det är därför som vi kräver att ni ska göra förändringar
              som gör att människor kan leva på sin a-kassa. Det är avgörande
              för den framtida debatten att ni återkommer med förslag till riksdagen
              som gör att människor kan leva på a-kassan.
            </seg>
          </u>
          <note type="speaker">
            Anf. 109 Finansminister ANDERS BORG (m):
          </note>
          <u xml:id="i-7a7dd13ed5694c73-783" next="i-7a7dd13ed5694c73-788" who="Q182050">
            <seg>
              Herr talman! Lars Johansson vänder sig mot att jag anklagar honom
              för svartmåla. Det var Lars Johansson själv som stod i talarstolen
              bredvid mig, inte i den här talarstolen, och meddelade att han
              för utländska gäster berättade att det skett radikala försämringar
              i den svenska modellen och att det nu inte fanns någon ekonomisk
              trygghet.
            </seg>
          </u>
          <u xml:id="i-7a7dd13ed5694c73-784" prev="i-7a7dd13ed5694c73-783" who="Q182050">
            <seg>
              Då måste jag be att få påtala hur det är. När vi tittar på Lars
              Johanssons partivänner i Storbritannien och Tyskland administrerar
              de system som ger väsentligt lägre ersättning under väsentligt
              kortare tid med väsentligt mindre inslag av en aktivare arbetsmarknadspolitik
              och med väsentligt sämre tillgång till viktiga välfärdstjänster.
              Det gör att de arbetslösa naturligtvis lever under tuffare ekonomiska
              villkor än i Sverige.
            </seg>
          </u>
          <u xml:id="i-7a7dd13ed5694c73-785" prev="i-7a7dd13ed5694c73-783" who="Q182050">
            <seg>
              Det är ändå viktigt att vi håller städat i debatten. Vi ska inte
              beskriva den svenska modellen som ett fattighus där vi har rivit
              sönder tryggheten. Så är det inte när vi jämför oss med andra
              länder. Vi har en väl fungerande samhällsmodell med relativt begränsad
              långtidsarbetslöshet, relativt god tillgång till välfärdstjänster
              och en relativt hög sysselsättningsnivå. Det är någonting som
              vi naturligtvis ska försvara.
            </seg>
          </u>
          <u xml:id="i-7a7dd13ed5694c73-786" prev="i-7a7dd13ed5694c73-783" who="Q182050">
            <seg>
              Lars Johansson nämner nu siffran 680 kronor om dagen. Låt oss
              stanna upp där. Det är en ersättning på 80 procent med 680 kronor
              om dagen. För 90 procent av de arbetslösa betyder det att de under
              tre månader får ut det beloppet. Det är precis samma belopp som
              de fick ut under den socialdemokratiska perioden.
            </seg>
          </u>
          <u xml:id="i-7a7dd13ed5694c73-787" prev="i-7a7dd13ed5694c73-783" who="Q182050">
            <seg>
              Den förlängda perioden med förhöjt tak tog vi bort. Men 680 kronor
              om dagen är exakt samma belopp som när Lars Johanssons partivänner
              innehade makten i Sverige. Det kan inte ha varit så att 680 kronor
              för två år sedan var himmelriket, och i dag två år senare har
              det helt plötsligt förvandlats till ett veritabelt fattighus.
              Så kan det inte vara.
            </seg>
          </u>
          <u xml:id="i-7a7dd13ed5694c73-788" prev="i-7a7dd13ed5694c73-783" who="Q182050">
            <seg>
              Härvidlag är a-kassan under den första perioden fortfarande en
              god inkomsttrygghetsförsäkring, och så ska det vara. Det är någonting
              bra att vi har en god inkomsttrygghetsförsäkring. Men arbetslinjen
              säger att det också måste vara en omställningsförsäkring och en
              avvägning mellan trygghet och ekonomiska drivkrafter att komma
              tillbaka. Där har vi olika hållning.
            </seg>
          </u>
          <note>
            Överläggningen var härmed avslutad.
          </note>
          <note>
            17 § Svar på interpellation 2008/09:244 om skatten på syntetisk
            diesel
          </note>
          <note type="speaker">
            Anf. 110 Finansminister ANDERS BORG (m):
          </note>
          <u xml:id="i-7a7dd13ed5694c73-789" next="i-7a7dd13ed5694c73-793" who="Q182050">
            <seg>
              Herr talman! Hans Stenberg har frågat mig vilka åtgärder jag
              kommer att vidta för att sänka skatten på syntetisk diesel. Bakgrunden
              till frågan är att regeringen i juni 2008 beslutade att inte medge
              fortsatta skattelättnader för sådan diesel.
            </seg>
          </u>
          <note>
            Regeringen får enligt en bestämmelse i lagen om skatt på energi
            i särskilda fall medge nedsättning av eller befrielse från energiskatt
            och koldioxidskatt på bränslen som förbrukas inom pilotprojekt
            för teknisk utveckling av mer miljövänliga produkter eller för
            bränslen från förnybara källor.
          </note>
          <u xml:id="i-7a7dd13ed5694c73-790" prev="i-7a7dd13ed5694c73-789" who="Q182050">
            <seg>
              Med stöd av den bestämmelsen har två företag under drygt två
              år beviljats nedsatt koldioxidskatt med 60 procent avseende syntetisk
              diesel framställd ur naturgas. Dispenserna löpte ut nu vid årsskiftet.
            </seg>
          </u>
          <u xml:id="i-7a7dd13ed5694c73-791" prev="i-7a7dd13ed5694c73-789" who="Q182050">
            <seg>
              Regeringens fokus när det gäller alternativa drivmedel ligger
              på koldioxidneutrala drivmedel, som är befriade från såväl energiskatt
              som koldioxidskatt. Den skattebefrielse som Hans Stenberg tar
              upp i sin fråga gäller ett fossilbaserat bränsle. Tekniken med
              syntetisk diesel kan också användas för biogas. Om så sker kommer
              den del av den syntetiska dieseln som framställts ur biogas att
              skattemässigt behandlas på samma sätt som andra koldioxidneutrala
              drivmedel.
            </seg>
          </u>
          <u xml:id="i-7a7dd13ed5694c73-792" prev="i-7a7dd13ed5694c73-789" who="Q182050">
            <seg>
              Att beskattningen av fossilbaserad syntetisk diesel ökar med
              knappt 2 kronor per liter från årsskiftet hindrar enligt min mening
              inte att syntetisk diesel i framtiden kommer att produceras från
              de källor som Hans Stenberg nämner, alltså från skogsavfall eller
              svartlut. Det är först när den syntetiska dieseln framställs från
              biomassa som det blir någon effekt på utsläppen av koldioxid.
              Till den del den syntetiska dieseln i dag är framställd från biomassa
              är den också befriad från såväl energiskatt som koldioxidskatt.
            </seg>
          </u>
          <u xml:id="i-7a7dd13ed5694c73-793" prev="i-7a7dd13ed5694c73-789" who="Q182050">
            <seg>
              Min uppfattning är att skattebefrielse för drivmedel i första
              hand ska styras av vilka effekter det ger på utsläppen av koldioxid.
              Det utesluter dock inte att även andra miljöaspekter på ett drivmedel
              gör att en lägre beskattning kan vara motiverad. Frågan om det
              finns anledning att mer långsiktigt gynna fossilbaserad syntetisk
              diesel skattemässigt kräver dock ytterligare överväganden.
            </seg>
          </u>
          <note>
            Då Hans Stenberg, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Lars Johansson i stället fick delta i överläggningen.
          </note>
          <note type="speaker">
            Anf. 111 LARS JOHANSSON (s):
          </note>
          <u xml:id="i-7a7dd13ed5694c73-794" next="i-7a7dd13ed5694c73-799" who="Q3373277">
            <seg>
              Herr talman! Frågan om syntetisk diesel är en fråga om hur vi
              ska se på möjligheterna att stimulera alternativa energikällor.
              Jag får tacka Anders Borg för interpellationssvaret, men jag är
              ändock inte riktigt nöjd.
            </seg>
          </u>
          <u xml:id="i-7a7dd13ed5694c73-795" prev="i-7a7dd13ed5694c73-794" who="Q3373277">
            <seg>
              Vi diskuterar syntetisk diesel. Den kan tillverkas av olika saker,
              bland annat av naturgas eller av så kallade restgaser som facklas
              bort på raffinaderierna. Det handlar om att ta till vara en sådan
              energikälla och utveckla en ny form av syntetisk diesel.
            </seg>
          </u>
          <u xml:id="i-7a7dd13ed5694c73-796" prev="i-7a7dd13ed5694c73-794" who="Q3373277">
            <seg>
              Man kan ställa sig frågan: Varför har man då inte från regeringens
              sida kunnat fortsätta att ge dispens avseende den särskilda punktskatten?
              Både Vägverket och Energimyndigheten har tidigare uttalat sig
              ganska tydligt på den här punkten och sagt att de tycker att det
              är rimligt att man beskattar syntetdiesel på samma sätt som naturgas.
              Även EU har svarat ja på det här, och tyckt att det har varit
              okej att man kan ha en lägre skatt eftersom det är positivt ur
              miljösynpunkt.
            </seg>
          </u>
          <u xml:id="i-7a7dd13ed5694c73-797" prev="i-7a7dd13ed5694c73-794" who="Q3373277">
            <seg>
              Det handlar om att ta fram nya alternativ. Jag har själv en biofuelbil,
              det vill säga en gasbil. När jag kör på biogas eller på naturgas
              betalar jag inte koldioxidskatt på det, utan det blir en lägre
              beskattning. Varför kan vi då inte ha det för den så kallade syntetiska
              dieseln, även om den framställs av restgaser som facklas bort
              eller av naturgas? Det är ändå bättre från miljösynpunkt eftersom
              vi på det viset får ned koldioxidutsläppen i atmosfären. Vi tar
              till vara och omvandlar denna gas till så kallad syntetisk diesel.
              Det är egentligen det diskussionen handlar om.
            </seg>
          </u>
          <u xml:id="i-7a7dd13ed5694c73-798" prev="i-7a7dd13ed5694c73-794" who="Q3373277">
            <seg>
              Jag är lite förvånad över att det är finansministern som svarar
              på frågan eftersom det egentligen är en miljöpolitisk diskussion
              vi skulle föra om den här saken. Men nu är det som det är, och
              det har blivit mer av en skattefråga.
            </seg>
          </u>
          <u xml:id="i-7a7dd13ed5694c73-799" prev="i-7a7dd13ed5694c73-794" who="Q3373277">
            <seg>
              Jag beklagar att regeringen tidigare, under föregående år, avvisade
              den fortsatta framställan. Vi har i Sverige för närvarande två
              företag som arbetar med syntetisk diesel och som har en växande
              marknad. Vi vet att den syntetiska dieseln har oerhört små utsläpp
              när vi ser på det ur arbetsmiljösynpunkt och liknande och när
              man tänker sig truckar och olika maskiner som används på arbetsplatser.
              Ur arbetsmiljösynpunkt är den därför väldigt positiv för enskilda
              människor. Jag tycker att regeringen borde tänka om på den här
              punkten.
            </seg>
          </u>
          <note type="speaker">
            Anf. 112 Finansminister ANDERS BORG (m):
          </note>
          <u xml:id="i-7a7dd13ed5694c73-800" next="i-7a7dd13ed5694c73-807" who="Q182050">
            <seg>
              Herr talman! Det här är en komplex och svår fråga. Jag ska göra
              ett försök att reda ut den så får vi se hur pass oeniga vi är
              därefter.
            </seg>
          </u>
          <u xml:id="i-7a7dd13ed5694c73-801" prev="i-7a7dd13ed5694c73-800" who="Q182050">
            <seg>
              Vi har alltså haft syntetisk diesel. Den kan framställas antingen
              på det sätt som vi talar om, ur biologiska produkter som svartlut
              och annat som kommer från massaindustrin, eller som i det här
              fallet från naturgas. Naturgas är precis som bensin och diesel
              ett drivmedel eller en energikälla som påverkar CO2-utsläppen.
              Följaktligen påverkar den även växthuseffekten. Det är ett av
              skälen till att vi i Sverige har valt att inte ha någon bredskalig
              satsning på naturgas. Det är inte en förnybar energikälla.
            </seg>
          </u>
          <u xml:id="i-7a7dd13ed5694c73-802" prev="i-7a7dd13ed5694c73-800" who="Q182050">
            <seg>
              Vi har ändå haft två omgångar av pilotprojekt för några företag
              när det gäller detta. Tekniken är nu relativt väl beprövad. Vi
              vet att den inte har någon CO2-effekt förrän vi går över till
              svartlut och andra massaproduktsderivat, om man får kalla det
              för det. Det verkar märkligt att begära ett förnyat pilotprojekt,
              för ett pilotprojekt måste ju vara någonting som man prövar, för
              naturgasbaserad syntetisk diesel. Det verkar mycket märkligt eftersom
              det inte finns några CO2-skäl.
            </seg>
          </u>
          <u xml:id="i-7a7dd13ed5694c73-803" prev="i-7a7dd13ed5694c73-800" who="Q182050">
            <seg>
              Nu hänvisar Lars Johansson till arbetsmiljön. Där har vi ett
              liknande fall med så kallad alkylatbensin som vi använder av arbetsmiljöskäl
              och som ger en nedsättning när det gäller bensin för utombordsmotorer
              och snöskotrar. Det hänger ihop med att det blir mindre andra
              utsläpp, vilket är bra för havsmiljön eller sjömiljön det är kanske
              den vi ska tala om när det gäller utombordsmotorerna. Man ska
              inte köra runt i känsliga naturmiljöer och släppa ut tungmetaller.
              Då är det bra med alkylatbensin, och därför har vi en nedsättning
              på den.
            </seg>
          </u>
          <u xml:id="i-7a7dd13ed5694c73-804" prev="i-7a7dd13ed5694c73-800" who="Q182050">
            <seg>
              Finns det något liknande skäl för syntetisk diesel? Där har vi
              helt andra utsläpp som påverkar arbetsmiljön. Var är det viktigt?
              Såvitt jag kan förstå och bedöma handlar det till exempel om de
              fordon man kör i gruvindustrin och gruvnäringen. Där finns det
              en positiv effekt av detta.
            </seg>
          </u>
          <u xml:id="i-7a7dd13ed5694c73-805" prev="i-7a7dd13ed5694c73-800" who="Q182050">
            <seg>
              Är det då skäl nog att ha en nedsättning? Det är inte ett skäl
              att ha en nedsättning av koldioxidskatt eller energiskatt av klimatpolitiska
              skäl. Det är inte motiverat. Däremot och det är det som ligger
              i slutklämmen på mitt svar finns det naturligtvis skäl att pröva
              om syntetisk diesel ska ha skattemässigt gynnad ställning av samma
              skäl som alkylatbensin, det vill säga därför att det har positiva
              effekter på arbetsmiljön.
            </seg>
          </u>
          <u xml:id="i-7a7dd13ed5694c73-806" prev="i-7a7dd13ed5694c73-800" who="Q182050">
            <seg>
              Det är en fråga som vi måste pröva. Det går inte att svara på
              det, helt enkelt. Man måste pröva hur pass betydande vinsterna
              är, vad de har för miljöeffekter, vad kostnaden är och hur det
              skulle fungera i övrigt mot skattesystemet. Det är det som ligger
              i frågesvaret; jag konstaterar att detta dock inte utesluter att
              andra miljöaspekter på ett drivmedel gör att en lägre beskattning
              kan vara motiverad. Vår avsikt är naturligtvis att nogsamt pröva
              denna fråga för att se om den syntetiska dieseln precis som alkylatbensin
              av dessa skäl skulle ha en skattenedsättning.
            </seg>
          </u>
          <u xml:id="i-7a7dd13ed5694c73-807" prev="i-7a7dd13ed5694c73-800" who="Q182050">
            <seg>
              Men det vore orimligt och, tycker jag, otänkbart att gå till
              EU och hävda att vi har ett förnyat pilotprojekt med klimathänseenden
              kring naturgasbaserad diesel. Det blir inte rimligt. När vi väl
              är tillbaka till att man med hjälp av de olika biprodukterna från
              massaindustrin kan framställa syntetisk diesel är vi i ett nytt
              läge, och då är det dags att pröva den frågeställningen.
            </seg>
          </u>
          <note type="speaker">
            Anf. 113 LARS JOHANSSON (s):
          </note>
          <u xml:id="i-7a7dd13ed5694c73-808" next="i-7a7dd13ed5694c73-812" who="Q3373277">
            <seg>
              Herr talman! En fråga som Anders Borg inte svarade på var den
              jag tog upp om de så kallade restgaserna och det som facklas bort.
              Det är ändå energi som finns och som man kan nyttja. Det är det
              ena.
            </seg>
          </u>
          <u xml:id="i-7a7dd13ed5694c73-809" prev="i-7a7dd13ed5694c73-808" who="Q3373277">
            <seg>
              Det andra är att naturgasen används i dag och inte har någon
              koldioxidbeskattning. Den används som drivmedel. Men när man omvandlar
              den till syntetisk diesel kan man inte längre ha en nedsättning
              av skatten. Jag tycker att det låter ologiskt. Det är det som
              jag tycker är konstigt att man inte kan se möjligheten för svenska
              företag som jobbar inom de här områdena att fortsätta utveckla
              den syntetiska dieseln i Sverige. Som produkt betraktad, när den
              används, är den precis som alkylatbensinen väldigt positiv för
              miljön. Varför ska vi då inte kunna fortsätta?
            </seg>
          </u>
          <u xml:id="i-7a7dd13ed5694c73-810" prev="i-7a7dd13ed5694c73-808" who="Q3373277">
            <seg>
              Det är ju relativt små summor för statskassan som vi diskuterar
              eftersom omfattningen av verksamheten för närvarande inte är särskilt
              stor. Men den kan växa och bli större längre fram, och jag förstår
              också att det då kan bli ett ekonomiskt problem. Men jag tycker
              att det är ganska rimligt att vi har en likabehandling av olika
              former av alternativ som vi nu prövar i Sverige för att på sikt
              komma ifrån de fossila bränslena.
            </seg>
          </u>
          <u xml:id="i-7a7dd13ed5694c73-811" prev="i-7a7dd13ed5694c73-808" who="Q3373277">
            <seg>
              Jag har fortfarande lite svårt att förstå varför det ska vara
              så svårt att fortsätta att ge en dispens för syntetisk diesel
              i skattehänseende. Annars blir det alternativet alltför dyrt,
              och risken är att det kommer att försvinna ur den svenska marknaden.
              Jag har kunnat notera att en del svenska fordonsföretag har tagit
              fram särskilda motorer för syntetisk diesel för att pröva om det
              skulle kunna vara en framkomlig väg. Jag är inte säker på att
              man kommer att kunna använda sig av svartlut och liknande i den
              omfattning som fordras om man ska få en stor volym på detta i
              det korta perspektivet eftersom det kanske kommer att krävas stora
              resurser av energi. Då är det som facklas bort ett alternativ
              som i annat fall bara försvinner bort ut i atmosfären. Det gäller
              även en hel del av naturgasen, som man just nu diskuterar att
              utveckla vidare även på svensk sida. Jag tänker på den särskilda
              ledning som det pågår en koncessionsförhandling om från Norge
              via Sverige till Danmark utefter västkusten.
            </seg>
          </u>
          <u xml:id="i-7a7dd13ed5694c73-812" prev="i-7a7dd13ed5694c73-808" who="Q3373277">
            <seg>
              Vi kommer fortsättningsvis att ha tillgång till naturgas även
              i Sverige om regeringen säger ja till den koncessionsansökan som
              kommer in i vår. Jag tror faktiskt att regeringen kommer att säga
              ja till den.
            </seg>
          </u>
          <note type="speaker">
            Anf. 114 Finansminister ANDERS BORG (m):
          </note>
          <u xml:id="i-7a7dd13ed5694c73-813" next="i-7a7dd13ed5694c73-819" who="Q182050">
            <seg>
              Herr talman! Jag tror inte att detta är en fråga som präglas
              av stora partipolitiska motsättningar, men låt mig försöka reda
              ut detta ett varv till.
            </seg>
          </u>
          <u xml:id="i-7a7dd13ed5694c73-814" prev="i-7a7dd13ed5694c73-813" who="Q182050">
            <seg>
              Framställer man diesel ska den beskattas som diesel så länge
              den har miljöeffekter som diesel. Följaktligen ska naturgasbaserad
              syntetisk diesel beskattas som diesel. Det är den logiska hållningen
              om man har koldioxidutsläpp som bas för beskattningen av diesel.
            </seg>
          </u>
          <u xml:id="i-7a7dd13ed5694c73-815" prev="i-7a7dd13ed5694c73-813" who="Q182050">
            <seg>
              Övergår man till att framställa syntetisk diesel av restprodukter
              från skogsindustrin och det därmed blir ett biobaserat drivmedel,
              en biobaserad energikälla, ska beskattningen naturligtvis återspegla
              detta.
            </seg>
          </u>
          <u xml:id="i-7a7dd13ed5694c73-816" prev="i-7a7dd13ed5694c73-813" who="Q182050">
            <seg>
              Detta är skälet till att syntetisk diesel i dag inte ska beskattas
              som något annat än diesel eftersom den har samma koldioxideffekter
              på naturen som vanlig diesel.
            </seg>
          </u>
          <u xml:id="i-7a7dd13ed5694c73-817" prev="i-7a7dd13ed5694c73-813" who="Q182050">
            <seg>
              Sedan har vi den andra frågeställningen där syntetisk diesel
              är bättre i arbetsmiljöhänseende. Då ska frågan naturligtvis prövas
              på de meriterna. Då är alkylatbensinen parallellfallet. Om detta
              har betydande arbetsmiljöeffekter inom till exempel gruvnäringen
              ska vi pröva det noggrant och se om det finns skäl att göra en
              sådan nedsättning.
            </seg>
          </u>
          <u xml:id="i-7a7dd13ed5694c73-818" prev="i-7a7dd13ed5694c73-813" who="Q182050">
            <seg>
              I den bredare frågeställningen tillåter inte EU-rätten oss att
              göra en annan tolkning än den vi gör. Det finns undantag från
              den i termer av de här pilotprojekten, men vi har haft pilotprojekt.
              Det blir märkligt att närmast semipermanent ansöka om pilotprojekt.
            </seg>
          </u>
          <u xml:id="i-7a7dd13ed5694c73-819" prev="i-7a7dd13ed5694c73-813" who="Q182050">
            <seg>
              Därför är det min hållning att om vi får restproduktbaserad diesel
              ska vi beskatta den som ett biobränsle. Så länge vi pratar om
              naturgasdiesel ska den beskattas som diesel. Huruvida den dieseln
              ska få sänkt energiskatt på samma sätt som alkylatbensin är en
              fråga som vi ska pröva på andra arbetsmiljömeriter. Det är en
              prövning som vi är beredda att göra.
            </seg>
          </u>
          <note type="speaker">
            Anf. 115 LARS JOHANSSON (s):
          </note>
          <u xml:id="i-7a7dd13ed5694c73-820" who="Q3373277">
            <seg>
              Herr talman! Jag har inte så väldigt mycket mer att tillägga,
              men på en punkt tycker jag inte att logiken är så oerhört tydlig
              med tanke på att vi inte har någon särskild beskattning på naturgasen.
              Varför kan man inte behandla syntetisk diesel på samma sätt? Även
              om det går omvägen till att bli diesel är utgångspunkten densamma.
              Det är naturgas i båda fallen. I ena fallet är det naturgas som
              man använder direkt som drivmedel. I det andra fallet omvandlar
              man naturgas till syntetisk diesel. Källan är exakt densamma.
              I ena fallet är det skattebefrielse, och i det andra är det inte
              skattebefrielse.
            </seg>
          </u>
          <note type="speaker">
            Anf. 116 Finansminister ANDERS BORG (m):
          </note>
          <u xml:id="i-7a7dd13ed5694c73-821" next="i-7a7dd13ed5694c73-826" who="Q182050">
            <seg>
              Herr talman! Jag tackar Lars Johansson för att han har rest den
              här frågeställningen och påpekat det som jag tycker är det bekymmersamma,
              nämligen alkylatbensinen kontra den syntetiska dieseln när det
              gäller arbetsmiljön. Där tycker jag att det finns skäl att pröva
              hur vi ska göra med skatterna framöver.
            </seg>
          </u>
          <u xml:id="i-7a7dd13ed5694c73-822" prev="i-7a7dd13ed5694c73-821" who="Q182050">
            <seg>
              Däremot delar jag inte Lars Johanssons syn på att detta är ologiskt
              när det gäller dieseln. Vi har tre sorters diesel här. Diesel
              1 är vanlig diesel. Den förorenar och släpper ut koldioxid. Diesel
              2 är naturgasbaserad diesel. Den förorenar och bidrar till växthuseffekten.
              Diesel 3 skulle vara en biobaserad diesel som inte har de egenskaperna.
              Då ska vi naturligtvis beskatta diesel 1 och diesel 2 lika eftersom
              de har samma effekter på växthuseffekten. Men vi ska naturligtvis
              ha en mer gynnsam beskattning av diesel 3 när diesel 3 finns på
              marknaden och fungerar.
            </seg>
          </u>
          <note>
            Överläggningen var härmed avslutad.
          </note>
          <note>
            18 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            20 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 januari
          </note>
          <note>
            Monica Green
          </note>
          <note>
            Hans Hoff
          </note>
          <u xml:id="i-7a7dd13ed5694c73-823" prev="i-7a7dd13ed5694c73-821" who="Q182050">
            <seg>
              Luciano Astudillo
            </seg>
          </u>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 27 januari.
          </note>
          <note>
            21 § Anmälan om frågor för skriftliga svar
          </note>
          <u xml:id="i-7a7dd13ed5694c73-824" prev="i-7a7dd13ed5694c73-821" who="Q182050">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 22 januari
          </note>
          <note>
            Egon Frid
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Lennart Axelsson
          </note>
          <note>
            Jan Emanuel Johansson
          </note>
          <note>
            Carina Hägg
          </note>
          <note>
            Finn Bengtsson
          </note>
          <note>
            Fredrik Olovsson
          </note>
          <note>
            den 23 januari
          </note>
          <note>
            Bodil Ceballos
          </note>
          <note>
            Birgitta Eriksson
          </note>
          <u xml:id="i-7a7dd13ed5694c73-825" prev="i-7a7dd13ed5694c73-821" who="Q182050">
            <seg>
              Louise Malmström
            </seg>
          </u>
          <note>
            Désirée Liljevall
          </note>
          <note>
            Eva Sonidsson
          </note>
          <note>
            Morgan Johansson
          </note>
          <note>
            Tina Ehn
          </note>
          <note>
            Gunvor G Ericson
          </note>
          <note>
            Siv Holma
          </note>
          <note>
            Hans Linde
          </note>
          <note>
            Hans Unander
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 27 januari.
          </note>
          <note>
            22 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 23 januari
          </note>
          <note>
            Bodil Ceballos
          </note>
          <note>
            Bertil Kjellberg
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 27 januari.
          </note>
          <note>
            23 § Kammaren åtskildes kl. 15.14.
          </note>
          <u xml:id="i-7a7dd13ed5694c73-826" prev="i-7a7dd13ed5694c73-821" who="Q182050">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
