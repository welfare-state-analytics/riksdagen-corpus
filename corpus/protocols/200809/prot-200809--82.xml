<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--82</head>
          <docDate when="2009-03-11">2009-03-11</docDate>
        </div>
      </front>
      <body>
        <div>
          <note xml:id="i-DYpt8vtvrwRg7sEnRcXobA">
            Riksdagens protokoll
          </note>
          <u xml:id="i-a50145d981624c47-0" who="unknown">
            <seg xml:id="i-CLV2BDMpFxMfRoSc5VG6W4">
              2008/09:82
            </seg>
          </u>
          <note xml:id="i-Ej6VJqsMUBR9M8XxqoFMdu">
            Onsdagen den 11 mars
          </note>
          <note xml:id="i-JsKM2b1334Lih1HwfyN4R4">
            Kl. 09:00 - 17:20
          </note>
          <note xml:id="i-UnFvRGnC6Lk4FjcnWmzZiX">
            1 § Anmälan om fördröjda svar på interpellationer
          </note>
          <note xml:id="i-6w9Vs7kpCZgzwodrkHbtbp">
            Till riksdagen hade inkommit följande skrivelser:
          </note>
          <note xml:id="i-7GDd8fyUkCHmQKkaJatByC">
            Interpellation 2008/09:365
          </note>
          <note xml:id="i-NH5oiD8WQce5kxNH2Kuzak">
            Interpellation 2008/09:365 Städbranschen och skattefusk
          </note>
          <note xml:id="i-6iZdkHJM6Jhndic5KhhVr9">
            Interpellationen kommer att besvaras måndagen den 23 mars 2009.
          </note>
          <u xml:id="i-a50145d981624c47-1" who="unknown">
            <seg xml:id="i-DgMG8yRsnFSkTKRNxth8xL">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-CyGsaMUZY2sYBiZcLAiCy6">
            Erik Nymansson
          </note>
          <note xml:id="i-CPYLzQeSSVEr8DsEVhrY9E">
            Interpellation 2008/09:373
          </note>
          <note xml:id="i-C6m83RFgBM7svf4jyd5jn1">
            Interpellation 2008/09:373 Skattefusk, svartjobb och taxinäringen
          </note>
          <note xml:id="i-HhioamfCxwjNWQR4fD6Vuq">
            Interpellationen kommer att besvaras tisdagen den 21 april 2009.
          </note>
          <u xml:id="i-a50145d981624c47-2" who="unknown">
            <seg xml:id="i-dJUS6ePUMY5iujgXe24Vv">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-Sm68T5zZDZsi1fPUHXqCkB">
            Erik Nymansson
          </note>
          <note xml:id="i-HZqaQ9YX7Tnx6tAcVrukUp">
            Interpellation 2008/09:379
          </note>
          <note xml:id="i-WuoJmzQwBV1K4qGVVPJzC9">
            Interpellation 2008/09:379 EU:s ståndpunkt gentemot Burma
          </note>
          <note xml:id="i-LUoyD4W6Spz2GDyQTzXGTr">
            Interpellationen kommer att besvaras fredagen den 3 april 2009.
          </note>
          <u xml:id="i-a50145d981624c47-3" who="unknown">
            <seg xml:id="i-xp8ThNDkzMrs7F9Fwa5E2">
              Skälet till dröjsmålet är utlandsresor.
            </seg>
          </u>
          <note xml:id="i-QQ8MGtpWwhXxcn9tzah4Bd">
            Carl Bildt
          </note>
          <note xml:id="i-NPCbmWM94hmBT6eMbj8RHj">
            2 § Anmälan om inkomna uppteckningar från EU-nämndssammanträde
          </note>
          <note xml:id="i-AfVCGi6xx84dHCnHikQrn9">
            Tredje vice talmannen anmälde att uppteckningar från EU-nämndens
            sammanträde fredagen den 20 februari inkommit.
          </note>
          <note xml:id="i-NUoMoqhAKBbXJGiU5mgXke">
            3 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-2tDwndAwdVaSrFxhG5Ny2N">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-a50145d981624c47-4" who="unknown">
            <seg xml:id="i-7LX8uiq1jDZFdL26LypaAP">
              KOM(2009)31
            </seg>
          </u>
          <note xml:id="i-YVXh2vogoxMDAG6smVTyAf">
            4 § Hänvisning av ärenden till utskott
          </note>
          <note xml:id="i-RMXgCeob8huJrkUFUnqiTe">
            Föredrogs och hänvisades
          </note>
          <note xml:id="i-TguprMjomVABLnMtLTCBWF">
            5 § Fråga om hänvisning av motion
          </note>
          <note xml:id="i-BdwfkyVsqeM7oVKnDeCdDf">
            Föredrogs
          </note>
          <note type="speaker" xml:id="i-Pw9u5W9Fdiso6u167NToZ3">
            Anf. 1 TREDJE VICE TALMANNEN:
          </note>
          <note xml:id="i-D18zUucRnrR18A4mYU2fzR">
            Thomas Östros och nio andra ledamöter från Socialdemokraterna
            har med åberopande av föreskriften i 3 kap. 13 § riksdagsordningen
            om rätt att väcka motion med anledning av händelse av större vikt
            lämnat en motion om statliga bonusdirektiv.
          </note>
          <u xml:id="i-a50145d981624c47-5" who="unknown">
            <seg xml:id="i-ETP8NCM3i386316Ao1zfWa">
              Med hänsyn till de konsekvenser av regeringens nya regler för
              ersättning till ledande befattningshavare som nu avslöjats samt
              den nära förestående bolagsstämmoperioden är det, enligt motionen,
              av yttersta vikt att riksdagen begär av regeringen att åtgärder
              vidtas. I motionen yrkas sålunda att regeringen omgående begränsar
              möjligheten till bonusbetalningar i de statliga företagen. Vidare
              yrkas att regeringen skyndsamt inför riksdagen redovisar hur pensionärerna
              ska hållas skadeslösa från de negativa effekter som de nya bonusdirektiven
              kan medföra.
            </seg>
          </u>
          <note xml:id="i-AYBmmaNsedoVJx28cafmtE">
            Som skäl för rätten att nu få väcka motionen anges att det nu
            avslöjats vilka konsekvenserna blivit av de av regeringen den
            3 juli 2008 införda reglerna för bonussystem i statlig verksamhet.
          </note>
          <note xml:id="i-XSVtg5Ciz9jk1EiPfJh43s">
            Motionen har föranlett följande bedömning från talmannens sida.
          </note>
          <note xml:id="i-BsckBjSJKPfAsho4LSuZNt">
            Rätten att väcka motion med anledning av händelse av större vikt
            infördes i samband med grundlagsreformen 1974. I grundlagspropositionen
            underströks att den föreslagna bestämmelsen var av undantagskaraktär.
          </note>
          <u xml:id="i-a50145d981624c47-6" who="unknown">
            <seg xml:id="i-8wibb4H9AfeZHS4uURAUmY">
              Riksdagen har också tillämpat föreskriften restriktivt.
            </seg>
          </u>
          <note xml:id="i-SfBFdatqwoSodX1TtxQMRv">
            En förutsättning för att motion ska få väckas med anledning av
            händelse av större vikt är att händelsen inte kunde förutses eller
            beaktas under den allmänna motionstiden eller någon annan motionstid
            som anges i 3 kap. riksdagsordningen.
          </note>
          <note xml:id="i-Pw1q5MRbNU9HL9CJLhvz9k">
            Talmannen konstaterar att regeringen beslutade de nya riktlinjerna
            för bonussystem i statlig verksamhet den 3 juli 2008. Riktlinjerna
            var alltså kända vid tiden för den allmänna motionstiden och effekterna
            möjliga att förutse.
          </note>
          <note xml:id="i-Cn5rDnN3466ihYNWC5zmwP">
            Mot denna bakgrund anser talmannen att det inte finns skäl att
            få väcka motionen med stöd av 3 kap. 13 § riksdagsordningen.
          </note>
          <note xml:id="i-SdrVhKBxUhosJ7XJG65m6s">
            Talmannen finner därför att hinder föreligger enligt 2 kap. 9
            § riksdagsordningen för att ställa proposition på hänvisning av
            motionen till utskott.
          </note>
          <note xml:id="i-XRE318Lpww3SLyHdKSWRPB">
            Motionen lades till handlingarna.
          </note>
          <note xml:id="i-KXLuYw7Xr653kVX8otZvkh">
            6 § Förnyad bordläggning
          </note>
          <note xml:id="i-YQKmm8fvHgEm17bAyw7k1B">
            Föredrogs och bordlades åter
          </note>
          <note xml:id="i-M4eoUFPkBrmrzPEmpCUFMs">
            7 § Åtgärder för jobb och omställning
          </note>
          <note xml:id="i-Wq83p2u4iWEKhjUESsDKse">
            Föredrogs
          </note>
          <note type="speaker" xml:id="i-R5AMxkCkGWWuaPqTkHFrbi">
            Anf. 2 ANN-CHARLOTTE HAMMAR JOHNSSON (m):
          </note>
          <u xml:id="i-a50145d981624c47-7" next="i-a50145d981624c47-9" who="Q4766168">
            <seg xml:id="i-4p3gmhcksFEHiM7axsDda1">
              Fru talman! Det är vid det här laget ett välkänt faktum att världen
              befinner sig i en finanskris. Denna kris har bromsat in handeln,
              inte bara på ett ställe och inte bara på ett område. Sverige,
              som är ett litet land med en stor del av basen för handeln i export,
              är mycket beroende av vad som händer i omvärlden. Även de länder
              som i vanliga fall köper våra varor är drabbade av krisen. Den
              globala finanskrisen kan liknas vid en våg som byggs upp och sprids
              ut över världen. Steg för steg försvagas marknaden, och i spåren
              av det kommer problem för företag med varsel, så även i Sverige.
            </seg>
          </u>
          <u xml:id="i-a50145d981624c47-8" prev="i-a50145d981624c47-7" who="Q4766168">
            <seg xml:id="i-VxMB3Jq7m7TnE72ko2Ye5b">
              Fru talman! För att dämpa effekterna och bygga framåt presenteras
              i detta betänkande en tilläggsbudget från regeringen med tre yrkanden
              om
            </seg>
          </u>
          <u xml:id="i-a50145d981624c47-9" prev="i-a50145d981624c47-7" who="Q4766168">
            <seg xml:id="i-9rFEgwS6cQYRbjC53y14x6">
              Det är en rad åtgärder som kommer, till exempel ökade resurser
              till Arbetsförmedlingen och vuxenutbildningen och investeringar
              i infrastruktur.
            </seg>
          </u>
          <note xml:id="i-Eu91AHfcdU4KPB8XzShe3f">
            Fru talman! Tre utskott har inkommit med yttranden till finansutskottet
            i ärendet: skatteutskottet, arbetsmarknadsutskottet och utbildningsutskottet.
            I ärendet har tre partimotioner väckts från Socialdemokraterna,
            Vänsterpartiet och Miljöpartiet. Socialdemokraterna och Miljöpartiet
            har i motionerna lämnat in yrkanden om andra anslagsförändringar
            än propositionens. I betänkandet finns tre reservationer och tre
            särskilda yttranden.
          </note>
          <note type="speaker" xml:id="i-2VZ4dCJCcGGG8VMj3PMeTJ">
            Anf. 3 THOMAS ÖSTROS (s):
          </note>
          <note xml:id="i-NY4RifDa88P11VbUJjg7TY">
            Fru talman! Jag yrkar bifall till reservation 3.
          </note>
          <u xml:id="i-a50145d981624c47-10" next="i-a50145d981624c47-47" who="Q3297193">
            <seg xml:id="i-Y6ifqQ2VTyqByeYDw9dgWU">
              I morse fick vi nyheter som jag tycker i ett nötskal beskriver
              hur handfallen regeringen står inför den djupa ekonomiska kris
              som Sverige och världen befinner sig i. Var tredje kommun varslar
              nu lärare. Kommunal rapporterar att kommunalanställda varslas
              i var tredje kommun. Tusentals välfärdsarbetare, viktiga personer
              i äldreomsorgen, skolan och barnomsorgen, får lämna sina arbeten.
              Regeringen säger sig inte ha möjlighet att stötta kommunerna och
              stötta välfärden.
            </seg>
          </u>
          <u xml:id="i-a50145d981624c47-11" prev="i-a50145d981624c47-10" who="Q3297193">
            <seg xml:id="i-EcvdqLnGAoiZz2PRXhQcYU">
              Samtidigt rapporteras i dag att Kommunalarbetareförbundet på
              grund av regeringens Reinfeldtavgifter tvingas höja a-kasseavgiften
              för att arbetslösheten ökar. Detsamma gäller IF Metall som mycket
              kraftigt på grund av Reinfeldtavgiften tvingas höja a-kasseavgiften.
              Vanliga löntagare pressas återigen med höjda avgifter. I en tid
              när vi behöver mer av konsumtion och investeringar pressas vanliga
              löntagare.
            </seg>
          </u>
          <u xml:id="i-a50145d981624c47-12" prev="i-a50145d981624c47-10" who="Q3297193">
            <seg xml:id="i-DTBb9odGS4NxTs5u1d8XgG">
              Samtidigt har vi en regering och en riksdagsmajoritet som har
              bestämt sig för att låna pengar för att kunna sänka skatten för
              dem som har högst inkomster. Det är svårt att tänka sig ett sämre
              sätt att möta en mycket skarpt fallande konjunktur.
            </seg>
          </u>
          <u xml:id="i-a50145d981624c47-13" prev="i-a50145d981624c47-10" who="Q3297193">
            <seg xml:id="i-3hhZifQzWYewBzL2rHeU7o">
              För oss socialdemokrater är full sysselsättning det allt överskuggande
              målet. Att kunna gå till arbetet och försörja sig själv handlar
              om självförtroende, självrespekt och ett gott samhälle. Det handlar
              också om själva villkoret för att kunna bygga välfärd: att människor
              har arbete och kan bidra till samhället genom att gå till arbetet.
            </seg>
          </u>
          <u xml:id="i-a50145d981624c47-14" prev="i-a50145d981624c47-10" who="Q3297193">
            <seg xml:id="i-DbBzL37DQewE2F5yTf5uu6">
              Det är märkligt att vi har en regering som gick till val med
              budskapet att jobben var det allt annat överskuggande, men nu
              har bytt budskap och säger: Det där med jobben kan vi inte göra
              så mycket åt.
            </seg>
          </u>
          <u xml:id="i-a50145d981624c47-15" prev="i-a50145d981624c47-10" who="Q3297193">
            <seg xml:id="i-2GVqNhBTVBpzQrm1zavDxx">
              Sverige och världen befinner sig i en djup ekonomisk recession.
              Det är ett allvarligt läge. De siffror som kommit om hur Sverige
              avslutade förra året, om det sista kvartalet 2008, visar allvaret
              i läget. Bnp minskade med närmare 5 procent. Sverige har därmed
              tredje sämst utveckling i Europa. Lettland och Estland har sämre
              utveckling.
            </seg>
          </u>
          <u xml:id="i-a50145d981624c47-16" prev="i-a50145d981624c47-10" who="Q3297193">
            <seg xml:id="i-URfw9NmRX3S8vtYMkXELV6">
              Jobbkrisen förvärras nu varje dag. Det är en kris som berör inte
              bara dem som förlorar jobbet. Den berör oss alla. Det innebär
              också att de intäkter vi behöver för att klara välfärden försvagas.
              Ingenting är viktigare för finansieringen av trygghet och välfärd
              än frågan om jobben. Det är märkligt att majoriteten här och regeringen
              åsidosätter den viktiga frågan.
            </seg>
          </u>
          <u xml:id="i-a50145d981624c47-17" prev="i-a50145d981624c47-10" who="Q3297193">
            <seg xml:id="i-Yb7jerb6RQYwUjGeim1Sew">
              Nu krävs det ansvarstagande. Vi har erfarenhet av att ta landet
              ut ur kris. Vi vet vad som kommer att krävas.
            </seg>
          </u>
          <u xml:id="i-a50145d981624c47-18" prev="i-a50145d981624c47-10" who="Q3297193">
            <seg xml:id="i-Tqch5k4rE8pbHK2Q794FtH">
              Den rödgröna oppositionen är helt överens. Det krävs nu investeringar
              i jobben för att förhindra en galopperande utveckling av arbetslösheten.
              Vi har expertmyndigheterna och ekonomerna med oss. Både Konjunkturinstitutet
              och regeringens eget finanspolitiska råd säger samma sak: Det
              krävs investeringar i jobben för att krisen inte ska bli än djupare.
              Det handlar om välfärden, utbildning, byggande och företagande.
              Där krävs investeringar för att få fart på Sverige.
            </seg>
          </u>
          <u xml:id="i-a50145d981624c47-19" prev="i-a50145d981624c47-10" who="Q3297193">
            <seg xml:id="i-BmDsugg2kvmpnYckY3Gfoq">
              Det andra som är så viktigt för att ta ett land ur krisen är
              att bördorna måste fördelas rättvist. Det är så man får människor
              att ställa upp på det som kommer att bli en väldigt tuff period
              för Sverige. Då kan man inte ha som huvudstrategi att ofinansierade
              skattesänkningar ska riktas till dem som har det riktigt gott
              ställt. Låt också dem som har det bra, tjänar väldigt mycket och
              har stora förmögenheter vara med och dela på bördan för att ta
              Sverige ut ur krisen. Man samlar inte nationen i ett krisläge
              genom att föra en så orättvis fördelningspolitik som alliansen
              gör.
            </seg>
          </u>
          <u xml:id="i-a50145d981624c47-20" prev="i-a50145d981624c47-10" who="Q3297193">
            <seg xml:id="i-TRL1TwnRfqJfzENCzT7mHS">
              Det har under senare tid myntats ett begrepp, Borgbonus. Det
              har handlat om att Borgbonusar har gått till dem som jobbar i
              statliga bolag trots att vi lever i mycket tuffa tider. Majoriteten
              här bestämde att till och med om ett statligt bolag går med förlust
              ska man kunna dela ut en Borgbonus till ledande personer.
            </seg>
          </u>
          <u xml:id="i-a50145d981624c47-21" prev="i-a50145d981624c47-10" who="Q3297193">
            <seg xml:id="i-PX5mydqycza9yqcUJNZQZT">
              Man riktade en Borgbonus i form av avskaffad förmögenhetsskatt.
              Det är hundratusentals kronor i skattesänkning för dem som har
              riktigt stora förmögenheter. Man riktade en Borgbonus till dem
              som äger en fastighet värd 10 miljoner kronor. De fick 100 000
              kronor per år i sänkt fastighetsskatt. Man riktar Borgbonusar
              till dem som här högst inkomster, och nu på lånade pengar.
            </seg>
          </u>
          <u xml:id="i-a50145d981624c47-22" prev="i-a50145d981624c47-10" who="Q3297193">
            <seg xml:id="i-9eEh85aUzksEKU8WiJe9q7">
              Den borgerliga alliansen vann valet på frågan om jobben, tror
              de själva. Nu är 350 000 människor arbetslösa. Redan förra året,
              innan jobbkrisen slagit till, var det fler arbetslösa än när ni
              tog över makten. Redan förra året, innan krisen blommade ut, var
              det fler i utanförskap än när ni tog över makten. Redan förra
              året, innan den ekonomiska recessionen hade djupnat, ökade antalet
              socialbidragstagare i mer än hälften av våra kommuner. Just nu
              ökar antalet socialbidragstagare i nära 80 procent av landets
              kommuner.
            </seg>
          </u>
          <u xml:id="i-a50145d981624c47-23" prev="i-a50145d981624c47-10" who="Q3297193">
            <seg xml:id="i-JHtSEXJRfFPL4YzJo8c4zP">
              Den åtgärd som verkligen fungerar för att pressa ned arbetslösheten,
              yrkesinriktad arbetsmarknadsutbildning så att människor får de
              yrkeskunskaper som behövs för att kunna ta de jobb som finns,
              skar ni ned med 70 procent. I stället för fler jobb blir det mer
              socialbidrag.
            </seg>
          </u>
          <u xml:id="i-a50145d981624c47-24" prev="i-a50145d981624c47-10" who="Q3297193">
            <seg xml:id="i-DPUR8ejCA3hZZNqpFznzFE">
              Lars Calmfors, ordförande i regeringens ekonomisk-politiska råd,
              dömer ut regeringens jobbpolitik med orden: Det är först nu som
              regeringens arbetsmarknadspolitik prövas på allvar. Problemet
              är att den utformades för en helt annan situation, högkonjunkturen.
              Nu ska politiken möta helt andra problem, säger Lars Calmfors.
            </seg>
          </u>
          <u xml:id="i-a50145d981624c47-25" prev="i-a50145d981624c47-10" who="Q3297193">
            <seg xml:id="i-NAfZwdRtwWKRdTdpH8CKXQ">
              Det är uppenbart att ni utformade en politik för vackert väder
              och inte klarade att hantera den högkonjunktur som ni fick till
              skänks. De överskott som svenska folket tillsammans med Socialdemokraterna,
              Miljöpartiet och Vänsterpartiet hade arbetat upp i de offentliga
              finanserna satte ni sprätt på med skattesänkningar.
            </seg>
          </u>
          <u xml:id="i-a50145d981624c47-26" prev="i-a50145d981624c47-10" who="Q3297193">
            <seg xml:id="i-sFhi7kAhryLrz9qTmozTh">
              En halv miljon människor trängde ni ut ur a-kassan. Kan ni tänka
              er vilket ansvar ni har i majoriteten här i kammaren var och en
              personligt för att ha trängt ut en halv miljon människor ur a-kassan
              strax innan Sverige går in i den djupaste recession vi har sett
              på årtionden? Där bär ni ett ansvar som ni måste stå upp för.
            </seg>
          </u>
          <u xml:id="i-a50145d981624c47-27" prev="i-a50145d981624c47-10" who="Q3297193">
            <seg xml:id="i-6q6o8U184FZ1LHdDySQRxH">
              Ni tog bort investeringar i de arbetslösas kompetens. Konjunkturinstitutet
              varnar nu för att långtidsarbetslösheten kommer att öka för att
              de som står längst från arbetsmarknaden inte får de aktiva åtgärder
              som behövs utan nu slås ut permanent.
            </seg>
          </u>
          <u xml:id="i-a50145d981624c47-28" prev="i-a50145d981624c47-10" who="Q3297193">
            <seg xml:id="i-Xvaf9M9KbacrkexQ58jvcS">
              Det som kanske är mest oroande är ungdomsarbetslösheten. Jag
              kan inte förstå att ni inte engagerar er i frågan om ungas möjligheter
              till jobb och utbildning. Ungdomsarbetslösheten ökar nu snabbare
              än i de flesta andra europeiska länder.
            </seg>
          </u>
          <u xml:id="i-a50145d981624c47-29" prev="i-a50145d981624c47-10" who="Q3297193">
            <seg xml:id="i-LQWS2gArNzdN5ETCJCnMji">
              Vi drabbas alla av finanskrisen. Men varför ska Sverige drabbas
              hårdare av ungdomsarbetslösheten än andra europeiska länder? Varför
              sådan passivitet inför denna oerhört viktiga framtidsfråga?
            </seg>
          </u>
          <u xml:id="i-a50145d981624c47-30" prev="i-a50145d981624c47-10" who="Q3297193">
            <seg xml:id="i-HK4ZsNW8QCP4HULRX2uMFi">
              Ni har regerat som om högkonjunkturen skulle vara för evigt.
              Ni ärvde ett överskott på 70 miljarder, och pengarna brände i
              fickan. Ni sänkte skatten med 85 miljarder. De 10 procent rikaste
              i Sverige fick mer i fickan än vad 60 procent av landets samlade
              befolkning fick tillsammans.
            </seg>
          </u>
          <u xml:id="i-a50145d981624c47-31" prev="i-a50145d981624c47-10" who="Q3297193">
            <seg xml:id="i-QX1gSpfE2Q7VtNmY3P9iaD">
              I år går staten med stora underskott. Nu är upplåningsbehovet
              130 miljarder. Ni fortsätter med skattesänkningar till dem som
              har det bäst ställt med lånade pengar. Ni har inte råd att investera
              för att minska arbetslösheten. Men ni har råd att ge dem som tjänar
              50 000 kronor eller mer 13 000 kronor i skattesänkning i år med
              lånade pengar.
            </seg>
          </u>
          <u xml:id="i-a50145d981624c47-32" prev="i-a50145d981624c47-10" who="Q3297193">
            <seg xml:id="i-2pSnf3HACoXDkXm7tLN9bN">
              Till de pensionärer som eventuellt lyssnar på debatten vill jag
              säga att jag är lika upprörd som ni. Att erbjuda pensionärerna
              en skattesänkning på 68 kronor i månaden samtidigt som man med
              lånade pengar ger 13 000 kronor till dem som tjänar 50 000 kronor
              i månaden eller mer är upprörande.
            </seg>
          </u>
          <u xml:id="i-a50145d981624c47-33" prev="i-a50145d981624c47-10" who="Q3297193">
            <seg xml:id="i-XDYYUsDhKiDH14wWfxSX8r">
              Dessa ofinansierade skattesänkningar är det som förklarar varför
              ni är så passiva. Det är denna ansvarslöshet när det gäller offentliga
              finanser. Att ni aldrig lär er! Det gäller att hålla ordning och
              reda på pengarna även när det är högkonjunktur. Nu lider ni av
              det när lågkonjunkturen kommer.
            </seg>
          </u>
          <u xml:id="i-a50145d981624c47-34" prev="i-a50145d981624c47-10" who="Q3297193">
            <seg xml:id="i-Awp8ynbq3Hm9717RwoFFxc">
              Vi vill nu leda Sverige in i ett läge där vi kan investera för
              jobb och framtidstro. Då måste man säga nej till dessa ofinansierade
              skattesänkningar. Se nu till att vi investerar i småföretagen
              och entreprenörskap så att de får en gnutta framtidstro och vågar
              tro att det finns en möjlighet framöver. Förslagen finns i vår
              motion som vi har lagt fram.
            </seg>
          </u>
          <u xml:id="i-a50145d981624c47-35" prev="i-a50145d981624c47-10" who="Q3297193">
            <seg xml:id="i-A2PAEuUSnPoKnngmFcgKtC">
              Vi vill investera i utbildningsplatser och inte som ni har gjort
              ta bort utbildningsplatser för dem som behöver utbilda sig för
              att få ett arbete. Vi vill investera i upprustade vägar och järnvägar.
              Det är klokt att göra det. Det är mycket klokare än att tro att
              avskaffad förmögenhetsskatt tar oss ut ur krisen.
            </seg>
          </u>
          <u xml:id="i-a50145d981624c47-36" prev="i-a50145d981624c47-10" who="Q3297193">
            <seg xml:id="i-GErBwmaYt1aV69n8E3gau6">
              Vi vill stötta barnfamiljerna, pensionärerna och studenterna.
              Det är de som har det tuffast just nu. De får en möjlighet att
              konsumera lite mer om de får ett stöd. I stället vill ni rikta
              era bonusar till dem som har det riktigt gott ställt.
            </seg>
          </u>
          <u xml:id="i-a50145d981624c47-37" prev="i-a50145d981624c47-10" who="Q3297193">
            <seg xml:id="i-3283sqsRBUKZBbfn91D3jX">
              Vi vill stärka tryggheten. Det är väldigt viktigt att människor
              nu kan känna att det finns försäkringar som gäller om jag råkar
              illa ut. Oron för arbetslösheten sprider sig. Den kommer nu också
              till Stockholmsregionen, som har haft en väldigt stark konjunktur.
              Det är tjänstemän och löntagare i övrigt som känner: Kanske har
              jag inte jobbet kvar om ett halvår. Varför har ni varit så ivriga
              i att rasera det trygghetssystem som a-kassan är, en omställningsförsäkring
              som ni har slagit sönder?
            </seg>
          </u>
          <u xml:id="i-a50145d981624c47-38" prev="i-a50145d981624c47-10" who="Q3297193">
            <seg xml:id="i-EKpDJaZXr9icXcvxAvpLh9">
              I vårt jobbprogram handlar det just om investeringar och att
              följa rekommendationerna från Konjunkturinstitutet och Finanspolitiska
              rådet att göra det nu för att hejda ett skarpt fall i den ekonomiska
              utvecklingen. Det står i skarp kontrast till regeringens och majoritetens
              politik.
            </seg>
          </u>
          <u xml:id="i-a50145d981624c47-39" prev="i-a50145d981624c47-10" who="Q3297193">
            <seg xml:id="i-BXB1t1rY2GXuRZCNCsQt3J">
              Entreprenörskapet är en möjlighet för oss. Vi kommer att behöva
              väldigt många nya småföretag framöver. Tryggheten för småföretagare
              behöver förstärkas. Vi behöver lätta på bördorna som småföretagare
              bär och inte som ni har gjort skärpa småföretagares arbetsgivaravgifter.
            </seg>
          </u>
          <u xml:id="i-a50145d981624c47-40" prev="i-a50145d981624c47-10" who="Q3297193">
            <seg xml:id="i-HvjiHsAkWTjaBkdfKZS5pf">
              Bankkrisen måste hanteras mer professionellt än att införa en
              bankgaranti som bara en av fyra banker har gått med i.
            </seg>
          </u>
          <u xml:id="i-a50145d981624c47-41" prev="i-a50145d981624c47-10" who="Q3297193">
            <seg xml:id="i-MXzNYfvFXvSnhF5NWiPfEX">
              Vi vill investera i en bredare utbildningslinje med 50 000 utbildningsplatser
              som gör att vi kommer att få fler att gå kvalificerad yrkesutbildning
              och gå på högskolan. Nu är det igen många fler som söker till
              högskolan.
            </seg>
          </u>
          <u xml:id="i-a50145d981624c47-42" prev="i-a50145d981624c47-10" who="Q3297193">
            <seg xml:id="i-9oxgxzCEhGngHAEdBvefWd">
              Det handlar om att gå en yrkesvuxutbildning och inte de småinsatser
              som ni gör. De räcker inte till. Det handlar om att ge möjligheter
              till unga akademiker som nu lämnar högskolan med en god utbildning
              att få praktisera på statliga myndigheter och i offentlig verksamhet
              så att man skärper deras kompetens och gör dem redo för den uppgång
              som kommer.
            </seg>
          </u>
          <u xml:id="i-a50145d981624c47-43" prev="i-a50145d981624c47-10" who="Q3297193">
            <seg xml:id="i-QAEyiDvjhtX4gGa8qMzYMp">
              Ni försvagar den svenska modellen genom att vägra att samarbeta
              med arbetsmarknadens parter. Vad som behövs nu är ett spetskompetenslyft
              i samverkan med näringslivet och fackliga organisationer som gör
              att de som blir varslade kan få hjälp till utbildning och slippa
              bli arbetslösa, men ni avvisar det fullständigt.
            </seg>
          </u>
          <u xml:id="i-a50145d981624c47-44" prev="i-a50145d981624c47-10" who="Q3297193">
            <seg xml:id="i-XSVTpnkC4bY6shG7ZSdjs8">
              Det handlar om att investera i de gröna jobben och tidigarelägga
              de investeringar vi behöver göra för att göra Sverige mer klimatsmart.
              Det gör vi genom att renovera miljonprogramsområdena och med ett
              ROT-avdrag inte bara för villan och bostadsrätten utan också för
              hyresrätten. Då kan vi energieffektivisera och sätta många byggnadsarbetare
              som nu riskerar arbetslöshet i arbete.
            </seg>
          </u>
          <u xml:id="i-a50145d981624c47-45" prev="i-a50145d981624c47-10" who="Q3297193">
            <seg xml:id="i-2N7do7CND97dsAF8YZ9d8Q">
              Det handlar om en grön bonus för att byta bilen och få i gång
              det som är så oerhört viktigt, de nya gröna bilarna och vår fordonsindustri
              som vi är så oerhört beroende av.
            </seg>
          </u>
          <u xml:id="i-a50145d981624c47-46" prev="i-a50145d981624c47-10" who="Q3297193">
            <seg xml:id="i-CUAFmR7CxUFJbvBWY5Le4R">
              Det handlar om att bryta den otrygghetens spiral som ni har satt
              i gång. Se till att reparera försäkringarna och att få människor
              tillbaka i försäkringarna. Ni bär ett stort ansvar för att människor
              håller än hårdare i slantarna. De känner att inte ens samhällets
              försäkringar, a-kassan och sjukförsäkringen, finns där om de skulle
              råka illa ut.
            </seg>
          </u>
          <u xml:id="i-a50145d981624c47-47" prev="i-a50145d981624c47-10" who="Q3297193">
            <seg xml:id="i-YWG5GWLoqXaAzmGTNxbHAr">
              Vi ser nu varsel i välfärden, och regeringen dröjer med svaret.
              Redan förra året var vi mycket tydliga; kommunerna behöver mer
              resurser för att inte säga upp. Internationella valutafonden har
              kommit med en skarp rekommendationen till hela världen. Gör inte
              så som ni gör i den här majoriteten! Tro inte att stora skattesänkningar
              är stimulansen för att klara jobben. Satsa på det som vi efter
              många års prövning vet fungerar för jobb, nämligen investeringar
              i välfärd, investeringar i infrastruktur och investeringar i utbildning.
              Stärk människors trygghet! Då har vi en chans att komma ur detta.
              Sverige behöver framtidstro, och inte ofinansierade skattesänkningar.
            </seg>
          </u>
          <note type="speaker" xml:id="i-MZTgD2FdrQcfDHMe6imqWw">
            Anf. 4 ALICE ÅSTRÖM (v):
          </note>
          <u xml:id="i-a50145d981624c47-48" next="i-a50145d981624c47-63" who="Q4354173">
            <seg xml:id="i-XcuNtmadurWrGpm4f1BnJJ">
              Fru talman! Jag ska börja med att yrka bifall till reservation
              3.
            </seg>
          </u>
          <u xml:id="i-a50145d981624c47-49" prev="i-a50145d981624c47-48" who="Q4354173">
            <seg xml:id="i-MiZaJCTjQLi6bPG4GARGuv">
              I dag har vi åter debatten om regeringens passivitet. Det känns
              ovanligt, fru talman, att i riksdagens talarstol gång på gång
              peka på hur krisen slår och hur varslen dagligen ökar. Det hände
              senast i dag; var tredje kommun kommer nu att varsla lärare. Våra
              barns och ungas framtid står på spel.
            </seg>
          </u>
          <u xml:id="i-a50145d981624c47-50" prev="i-a50145d981624c47-48" who="Q4354173">
            <seg xml:id="i-JWAkZg1BnssmHHjaSx8ZvS">
              Regeringen säger som vanligt: Vi avvaktar. Vi analyserar. Vi
              granskar. Vi återkommer. Det är bara varsel. Det här har inte
              inträffat i verkligheten.
            </seg>
          </u>
          <u xml:id="i-a50145d981624c47-51" prev="i-a50145d981624c47-48" who="Q4354173">
            <seg xml:id="i-3p7LvVHfvJUzX5XtHf7U1z">
              Jag har ett litet tips till majoriteten. Att styra är att se
              när krisen kommer. Att styra är att vidta åtgärder för att förhindra
              att krisen fördjupas och försämrar Sveriges läge. Det är att agera.
              Att styra är inte att analysera, vänta, avvakta och avvakta tills
              alla varsel har trätt i kraft. När alla lärare och välfärdsarbetare
              har gått ut i arbetslöshet är det för sent. Ni har ett ansvar
              i majoriteten för att agera.
            </seg>
          </u>
          <u xml:id="i-a50145d981624c47-52" prev="i-a50145d981624c47-48" who="Q4354173">
            <seg xml:id="i-6guYQKf3cPuUV9mcnPehUm">
              Men, fru talman, jag ska erkänna att mitt hopp inte är särskilt
              stort. Gång på gång har oppositionen med motioner, med debatter
              och med interpellationer försökt förmå regeringen att agera. Men
              för varje steg regeringen har tagit har det krävts en oerhörd
              kraft från oppositionen för att få minsta lilla förslag att komma
              till riksdagens bord.
            </seg>
          </u>
          <u xml:id="i-a50145d981624c47-53" prev="i-a50145d981624c47-48" who="Q4354173">
            <seg xml:id="i-XXdsEmMdvdyLXSho9frzdP">
              Även i dagens debatt, som handlar om åtgärder för jobb och omställning
              som bygger på regeringens egna förslag, är åtgärderna och paketen
              så små att sammanfattningen på första sidan inte ens täcker halva
              betänkandet. Och då ska ni inse att också beskrivningen av oppositionens
              motioner finns med i sammanfattningen. Så tunt och så svagt är
              regeringens agerande i den här djupa krisen.
            </seg>
          </u>
          <u xml:id="i-a50145d981624c47-54" prev="i-a50145d981624c47-48" who="Q4354173">
            <seg xml:id="i-7CCyyihoX2ig1EndoPHcWm">
              Fru talman! Hoppet är tyvärr inte stort. Men vi från oppositionen
              ger oss inte, för det handlar inte om oss i oppositionen. Det
              handlar inte om Thomas Östros. Det handlar inte om Mikaela Valtersson.
              Det handlar inte heller om Alice Åström. Det handlar om människor
              av kött och blod som finns ute i verksamheten och i verkligheten.
              Det är deras vardag och deras liv som nu slås sönder. Det är inte
              Thomas Östros utbildning som jag är orolig för, utan det är för
              våra barn och unga som i dag får se sina lärare bli varslade och
              lämna skolan.
            </seg>
          </u>
          <u xml:id="i-a50145d981624c47-55" prev="i-a50145d981624c47-48" who="Q4354173">
            <seg xml:id="i-5V3RFb7gSJuQzXDFd6MKyr">
              Men för regeringen tycks det här enbart vara ett spel. Regeringen
              och de borgerliga partierna gick till val på jobb framför allt.
              Jobb, inte bidrag jag tror att det var mantrat som vi hörde ganska
              många gånger i valrörelsen. Ändå står regeringen passiv och ser
              hur människor blir varslade och går ut i arbetslöshet. Ni kallade
              ju tidigare också a-kassan för bidrag. Men uppenbarligen gäller
              inte den tesen längre.
            </seg>
          </u>
          <u xml:id="i-a50145d981624c47-56" prev="i-a50145d981624c47-48" who="Q4354173">
            <seg xml:id="i-ScfDmk2rCjQP4Vgr2UAWdx">
              Fru talman! Ju längre krisen går desto tydligare inser man att
              den här borgerliga regeringen har exakt samma mantra som alla
              borgerliga regeringar. De har varit få, men effekterna av dem
              har varit sorgliga. Det är exakt samma mantra: Sänk skatten! Sänk
              skatten för dem som har, för det kommer att bidra till att det
              faller ned smulor som gör att ekonomin kommer att gå i gång. Jobben
              kommer att komma. Avskaffandet av förmögenhetsskatten skulle innebära
              investeringar och satsningar i Sverige som skulle skapa jobb,
              så det var en jobbskaparåtgärd. Sänkningen av skatten för dem
              som redan har höga inkomster skulle också generera jobb och en
              vilja hos människor att skaffa sig jobb och höga inkomster så
              att man ska få del av skattesänkningarna.
            </seg>
          </u>
          <u xml:id="i-a50145d981624c47-57" prev="i-a50145d981624c47-48" who="Q4354173">
            <seg xml:id="i-V1cYHCwbJWdT9oUGTKddZH">
              Jag undrar vad de varslade säger i dag. Deras framtid handlar
              inte om att få del av regeringens skattesänkningar. Deras framtid
              handlar om en sämre arbetslöshetsförsäkring, högre avgifter till
              a-kassan och mycket försämrade ekonomiska villkor. Det är samma
              gamla mantra: Sänk skatten för dem som redan har. Då kommer det
              här att ge sådana marginaleffekter att vi kommer att se ekonomin
              rulla.
            </seg>
          </u>
          <u xml:id="i-a50145d981624c47-58" prev="i-a50145d981624c47-48" who="Q4354173">
            <seg xml:id="i-9LPnfTXRv31TwBbAjGKAGY">
              Jag tycker att regeringen borde sätta sig och granska alla siffror.
              Man kan faktiskt ta Thomas Östros anförande och titta på siffrorna
              och utvecklingen. Då kanske det borde ringa en liten, liten klocka
              hos majoriteten om att receptet inte tycks fungera så bra. Receptet
              tycks snarare leda till att det hela förvärras.
            </seg>
          </u>
          <u xml:id="i-a50145d981624c47-59" prev="i-a50145d981624c47-48" who="Q4354173">
            <seg xml:id="i-SLTGzSMkgPR218Dj8jUg8X">
              De borgerliga partierna drev frågan om utanförskap hårt i valrörelsen.
              Ni skulle avskaffa utanförskapet. Människor skulle ha jobb och
              självförtroende. De skulle kunna förverkliga sig själva och få
              leva på känslan av att ha sin egen inkomst och ett jobb att gå
              till.
            </seg>
          </u>
          <u xml:id="i-a50145d981624c47-60" prev="i-a50145d981624c47-48" who="Q4354173">
            <seg xml:id="i-MnKarpnuH6CuZqEFLwtkRT">
              Effekterna av er politik är att utanförskapet ökar. Antalet människor
              som har ett jobb att gå till minskar nu kraftigt dag för dag.
              Ändå säger majoriteten inte mycket om de varsel som finns i kommuner
              och landsting och om de vädjanden som kommer från Sveriges kommuner
              och landsting från era egna partikamrater runt omkring i landet.
              Vi kommer att få minska antalet anställda i kommuner och landsting,
              säger de. Det här kommer att slå hårt mot välfärdens kärna. Era
              egna partikamrater vädjar. Men ni säger bara: Vi återkommer. Vi
              analyserar. Vi granskar. Vi ska inte agera oförståndigt.
            </seg>
          </u>
          <u xml:id="i-a50145d981624c47-61" prev="i-a50145d981624c47-48" who="Q4354173">
            <seg xml:id="i-WwrDxPM2Fr7XbJhTjowQhJ">
              Jag är ledsen, fru talman, men jag måste nog säga att det inte
              finns någon ekonom och inte några experter inom det här området
              som anser att regeringen gör rätt. Tvärtom säger man att det är
              högst oförståndigt att inte agera i den här krisen. Det är högst
              oförståndigt att agera på ett sätt så att krisen fördjupas och
              förvärras.
            </seg>
          </u>
          <u xml:id="i-a50145d981624c47-62" prev="i-a50145d981624c47-48" who="Q4354173">
            <seg xml:id="i-5BGNAjFq5ttm1X6a35mJyR">
              Fru talman! Utanförskapet ökar. Oron och rädslan ökar. Antalet
              människor som inte har ett jobb att gå till ökar. Våra barn och
              unga kommer att få sämre utbildning. Arbetslösheten bland unga
              som i dag borde vara ute i arbetslivet ökar dramatiskt.
            </seg>
          </u>
          <u xml:id="i-a50145d981624c47-63" prev="i-a50145d981624c47-48" who="Q4354173">
            <seg xml:id="i-Gxq9Eo9Z5WqgffP1SUQWWK">
              Fru talman! Det som krävs är mod. Man måste våga agera och ta
              ansvar. Åtgärderna och förslagen finns om ni bara sväljer stoltheten
              och slutar att använda ert gamla mantra om att skattesänkningar
              är lösningarna på allt. Man har fått städa upp efter borgerliga
              regeringar tidigare, men det har inte varit det tuffaste. Tuffast
              har det varit för de människor som har fått betala priset för
              er politik. Låt inte fler människor betala priset! Våga ta ansvar!
              Våga regera och agera!
            </seg>
          </u>
          <note type="speaker" xml:id="i-WBCwiNmwGd27of2rjQqbQh">
            Anf. 5 MIKAELA VALTERSSON (mp):
          </note>
          <u xml:id="i-a50145d981624c47-64" next="i-a50145d981624c47-82" who="Q4354795">
            <seg xml:id="i-CDxh1DBCsYsvufSNiqpST8">
              Fru talman! Den globala finansiella krisen är långt ifrån över.
              Den kommer att påverka människors vardag under lång tid framöver.
              Arbetslösheten fortsätter att stiga kraftigt, och produktionen
              minskar.
            </seg>
          </u>
          <u xml:id="i-a50145d981624c47-65" prev="i-a50145d981624c47-64" who="Q4354795">
            <seg xml:id="i-5Ym9cSeSH451wiysEtfA1r">
              Den moderatledda regeringen kan kanske inte lastas för uppkomsten
              av finanskrisen, men genom sin politik, sin oförmåga och sitt
              bristande engagemang bidrar regeringen till att finanskrisen förvärras
              och till att lågkonjunkturen fördjupas.
            </seg>
          </u>
          <u xml:id="i-a50145d981624c47-66" prev="i-a50145d981624c47-64" who="Q4354795">
            <seg xml:id="i-2fMsCiY1QYu7qGqfDiab9a">
              Problemen är fortfarande stora på de finansiella marknaderna.
              Flera av de åtgärder som regeringen och riksdagen har vidtagit
              tycks dessvärre i stor utsträckning ha blivit ett slag i luften.
              Garantiprogrammet utnyttjas bara av en av de fyra storbankerna.
              Insatserna för fordonsindustrin kom för sent och följdes av många
              oklarheter om hur de skulle hanteras. Fortfarande har ingen enda
              fått del av undsättningslånen för företag i kris. Friska företag
              står utan fungerande finansiering. Risken är stor att sunda företag
              nu tvingas i konkurs.
            </seg>
          </u>
          <u xml:id="i-a50145d981624c47-67" prev="i-a50145d981624c47-64" who="Q4354795">
            <seg xml:id="i-S4cSsyye3EDYgZnPxZztCV">
              Fru talman! Den politik som regeringen hittills presenterat saknar
              tillräckliga insatser för omställning, utbildning och investeringar.
              Mot detta ställer vi i Miljöpartiet förslag på kraftiga investeringar
              i klimat, jobb och utbildning för att motverka effekterna av den
              ekonomiska inbromsningen. Det skulle samtidigt leda till en viktig
              omställning av det svenska samhället.
            </seg>
          </u>
          <u xml:id="i-a50145d981624c47-68" prev="i-a50145d981624c47-64" who="Q4354795">
            <seg xml:id="i-DgHiFp4zU9QnK8df4jrCym">
              De åtgärder som regeringen nu föreslår i den proposition som
              vi debatterar i dag kom först efter att vi i oppositionen satte
              mycket hård press på regeringen. Efter att oppositionen hade framfört
              krav på åtgärder och liknande krav hade framförts av många andra
              oberoende myndigheter och debattörer presenterade regeringen pliktskyldigast
              ett program i december och överlämnade sedan det i form av en
              proposition i slutet av januari. När vi från början formulerade
              de här kraven avfärdade regeringen behoven och insåg inte situationens
              allvar.
            </seg>
          </u>
          <u xml:id="i-a50145d981624c47-69" prev="i-a50145d981624c47-64" who="Q4354795">
            <seg xml:id="i-DuAEwvFDU46CPwKDvNSK1a">
              Fru talman! Det är hög tid att tackla finanskrisen och lågkonjunkturen
              med offensiva åtgärder som leder till klimatomställning samtidigt
              som man kan skapa nya jobb. Regeringens orättvisa fördelningspolitik
              måste bytas mot en human politik där man ser människor. Trygghetssystemen
              måste förbättras, och stora investeringar göras i utbildning.
            </seg>
          </u>
          <u xml:id="i-a50145d981624c47-70" prev="i-a50145d981624c47-64" who="Q4354795">
            <seg xml:id="i-CdGfpdnMP2v5pxFMVXg91R">
              För oss går skapandet av nya jobb och hållbar utveckling hand
              i hand. Vi menar att den lågkonjunktur vi nu upplever också kan
              innebära en möjlighet till offensiva åtgärder som skapar arbetstillfällen
              och bättre förutsättningar för hållbar utveckling.
            </seg>
          </u>
          <u xml:id="i-a50145d981624c47-71" prev="i-a50145d981624c47-64" who="Q4354795">
            <seg xml:id="i-Rvnds5wnbcENw2iaNEzKZr">
              Miljöpartiet är rätt överens med EU. I likhet med EU-kommissionen
              menar vi att de åtgärder som sjösätts bör verka för att stärka
              samhällets långsiktiga utveckling och leda till att de uppsatta
              klimat- och miljömålen lättare nås.
            </seg>
          </u>
          <u xml:id="i-a50145d981624c47-72" prev="i-a50145d981624c47-64" who="Q4354795">
            <seg xml:id="i-5n6AqE3EFWjmjcthCGzsoz">
              Hur ser det då ut om man tittar på regeringens åtgärder? Jag
              tror att vi måste se på innehållet i det man faktiskt gör. Om
              man granskar innehållet i regeringens väldigt magra åtgärder ser
              man att det är en otroligt liten del som går till framtidsinriktade
              satsningar som stärker en omställning. Varför använder ni inte
              den här tiden till att få i gång jobb och göra sådant som är vettigt
              och som bidrar till ett samhälle där vi på sikt kan leva bra utan
              att bidra till mer klimatutsläpp än vad jorden tål samtidigt som
              vi satsar på ny och offensiv teknik?
            </seg>
          </u>
          <u xml:id="i-a50145d981624c47-73" prev="i-a50145d981624c47-64" who="Q4354795">
            <seg xml:id="i-JFbRL4rdq7aF1F9T83hidY">
              Redan i budgetmotionen hösten 2008 föreslog vi i Miljöpartiet
              en stor satsning på klimatsmart infrastruktur. I november 2008
              föreslog vi ytterligare satsningar på infrastruktur. Regeringen
              föreslår nu att futtiga 400 miljoner ska tillföras kommunikationer.
              Merparten av dem går till väginvesteringar. Underhållet av järnväg
              är eftersatt i Sverige. Ytterligare underhållsarbete skulle snabbt
              kunna sättas i gång nu när konjunkturen vänder nedåt och mer ledig
              arbetskraft finns att tillgå.
            </seg>
          </u>
          <u xml:id="i-a50145d981624c47-74" prev="i-a50145d981624c47-64" who="Q4354795">
            <seg xml:id="i-XTsnoefjWgrGs3Tc2juWKm">
              Det finns stora behov av underhåll och investeringar i energieffektiviseringar
              i de så kallade miljonprogramsområdena. Även i andra bostadsbestånd
              finns det en stor potential att spara energi. Bygginvesteringarna
              går ned snabbt, vilket gör att behovet av statliga stimulanser
              ökar. En effektiv och beprövad metod för att mildra de här effekterna
              av nedgången i byggkonjunkturen är ROT-avdrag. Men det ROT-avdrag
              som regeringen föreslår ställer inte tillräckliga krav på energieffektivisering
              eller andra miljöåtgärder kopplade till ROT-avdraget. Regeringens
              förslag innebär dessutom att renoveringar av hyresrätter eller
              av fasader på hus ägda av bostadsrättsföreningar inte kan komma
              i fråga trots att det är just i flerfamiljshus som de största
              behoven finns. Det är mycket anmärkningsvärt att man undantar
              de fastigheter där de största behoven finns och där den största
              effekten på jobben skulle finnas. Var finns logiken i detta?
            </seg>
          </u>
          <u xml:id="i-a50145d981624c47-75" prev="i-a50145d981624c47-64" who="Q4354795">
            <seg xml:id="i-RhS4wnaCiwbtrdoRzvZvGL">
              Hos landets kommuner och landsting planeras nu neddragningar
              i verksamheter inom äldreomsorgen, kultursektorn, vuxenutbildningen,
              grundskolan, förskolan och hälso- och sjukvården. Samtidigt har
              nu de så kallade tysta varslen börjat verkställas runt om i Sveriges
              kommuner och landsting. Det handlar om tusentals visstidsanställda
              människor inom vård och omsorg som har osäkra anställningar som
              löper ut. De försvinner utan att varslas och utan att det syns
              i statistiken. Många av dem saknar a-kassa och hamnar rakt in
              i försörjningsstöd. Det innebär färre anställda i vården, längre
              köer och sämre vård för människor.
            </seg>
          </u>
          <u xml:id="i-a50145d981624c47-76" prev="i-a50145d981624c47-64" who="Q4354795">
            <seg xml:id="i-9wSETpsJCZXL7HoJy4YFbH">
              Fru talman! När regeringens jobbpolitik misslyckas är det tyvärr
              kommunernas socialbidragsköer som kommer att växa. Det drabbar
              de människor som har de allra lägsta inkomsterna. Antalet fattiga
              barn i Sverige kommer att öka. När regeringen vägrar ge besked
              till landets kommuner och de måste minska på personalen i skola
              och förskola är det barnen som drabbas. Ekot rapporterade i morse
              om att över 1 000 lärare redan har varslats i landet.
            </seg>
          </u>
          <u xml:id="i-a50145d981624c47-77" prev="i-a50145d981624c47-64" who="Q4354795">
            <seg xml:id="i-6xJfDuatYTwDRos9fjjM3t">
              När landsting och kommuner tvingas till nedskärningar i de offentliga
              välfärdstjänsterna slår det särskilt hårt mot kvinnor. Som offentligt
              anställda får de ta konsekvenserna i form av sämre löneutrymme,
              minskad bemanning och risk för uppsägning och arbetslöshet.
            </seg>
          </u>
          <u xml:id="i-a50145d981624c47-78" prev="i-a50145d981624c47-64" who="Q4354795">
            <seg xml:id="i-DfZL9VRukPpmdMfu4sYQxp">
              Det är olyckligt om läget kraftigt försämras i kommuner och landsting
              på grund av regeringens bristande intresse för läget i landets
              kommuner. När kommunerna ser sina skatteinkomster sjunka innevarande
              år och nästa år borde staten också ta ett ansvar för det. Tillsammans
              med Socialdemokraterna och Vänsterpartiet föreslår vi höjda statsbidrag
              årligen till kommuner och landsting.
            </seg>
          </u>
          <u xml:id="i-a50145d981624c47-79" prev="i-a50145d981624c47-64" who="Q4354795">
            <seg xml:id="i-Q2VAzs3aP4Pd4BnveX5oG2">
              Fru talman! Det krävs nu ett stort antal utbildningsåtgärder
              inom kvalificerad yrkesutbildning, yrkesinriktad arbetsmarknadsutbildning
              och kommunal vuxenutbildning samt fler högskoleplatser. Vi har
              tillsammans med våra vänner i det rödgröna samarbetet presenterat
              ett flertal kraftfulla utbildningsåtgärder. Syftet med de satsningarna
              har varit att skapa förutsättningar för fler människor att omskola
              sig och fortbilda sig nu när arbetslösheten stiger. Det mildrar
              både effekterna av lågkonjunkturen och gör att fler människor
              blir rustade att ta nya jobb när konjunkturen sedan vänder. Regeringen
              gör precis tvärtom.
            </seg>
          </u>
          <u xml:id="i-a50145d981624c47-80" prev="i-a50145d981624c47-64" who="Q4354795">
            <seg xml:id="i-EXFsgdEEvoY9MZijQhhHaf">
              Regeringen har hitintills inte presenterat några aktiva insatser
              för att möta risken för ökad ungdomsarbetslöshet. Jobb till ungdomar
              är oerhört viktigt, och man visar nonchalans inför att åtgärda
              detta. I tider av ekonomisk oro är behovet av fungerande trygghetssystem
              som störst.
            </seg>
          </u>
          <u xml:id="i-a50145d981624c47-81" prev="i-a50145d981624c47-64" who="Q4354795">
            <seg xml:id="i-45T7r9nvqFGppscUBQA445">
              Regeringen har konsekvent sedan 2006 försämrat arbetslöshetsförsäkringen
              i detta land. Försäkringen har blivit dyrare och ersättningen
              har blivit lägre. Det har lett till att hundratusentals människor
              lämnat försäkringen, och de är nu utlämnade till försörjningsstöd
              om de blir arbetslösa.
            </seg>
          </u>
          <u xml:id="i-a50145d981624c47-82" prev="i-a50145d981624c47-64" who="Q4354795">
            <seg xml:id="i-ShCXYdCAGw8t5oBthnaWZF">
              Sverige har en tradition, fru talman, av att klara strukturomvandlingar
              i ekonomin med stor framgång. Men en viktig del i den framgången
              har varit att människor känt trygghet och därför kunnat vara mindre
              oroliga för att förlora sitt arbete. När regeringen nu har försämrat
              arbetslöshetsförsäkringen har också vår förmåga till omställning
              i det här landet blivit sämre, och lågkonjunkturen blir djupare
              och kommer att hålla i under längre tid. Detta är en mycket olycklig
              utveckling.
            </seg>
          </u>
          <note xml:id="i-2a3kR8wzpS7UGMVYVkWCi4">
            Jag yrkar bifall till vår gemensamma reservation från Socialdemokraterna,
            Vänsterpartiet och Miljöpartiet, alltså reservation nr 3.
          </note>
          <note type="speaker" xml:id="i-XS4sHw5rwUq27DQ3ojvCgE">
            Anf. 6 STEFAN ATTEFALL (kd):
          </note>
          <u xml:id="i-a50145d981624c47-83" next="i-a50145d981624c47-110" who="Q966884">
            <seg xml:id="i-6Ckja24cZdVJmHj1Ukkf2h">
              Fru talman! Jag vill först yrka bifall till förslaget i finansutskottets
              betänkande i sin helhet.
            </seg>
          </u>
          <u xml:id="i-a50145d981624c47-84" prev="i-a50145d981624c47-83" who="Q966884">
            <seg xml:id="i-h8DSdZhbz9fm4qWMmKNjS">
              Det råder ingen tvekan om att vårt land är i en svår ekonomisk
              situation. Hela världsekonomin har tvärnitat efter den finanskris
              som drabbade världen i september 2008. Det som i höstas såg ut
              som en normal lågkonjunktur och vissa problem på finansmarknaden
              främst i USA har blivit en recession i hela världsekonomin och
              en finanskris som har orsakat stora skador också på den reala
              ekonomin. Den förväntade lågkonjunkturen har därför fått ett djup
              och en bredd som vi inte skådat i modern tid.
            </seg>
          </u>
          <u xml:id="i-a50145d981624c47-85" prev="i-a50145d981624c47-83" who="Q966884">
            <seg xml:id="i-W2Jd2q5dML14NoGbtnACih">
              Sverige som är en liten, öppen ekonomi är särskilt drabbat av
              denna kris. Just att krisen har slagit så hårt mot vår tillverkningsindustri
              gör det så allvarligt. Svenska tillverkningsföretag och vår exportindustri
              har ju starkt bidragit till att skapa vår gemensamma välfärd.
              Anställda och företagare inom denna sektor har skapat de resurser
              som har betalat mycket av våra skolor, vår sjukvård och vårt rättssystem.
            </seg>
          </u>
          <u xml:id="i-a50145d981624c47-86" prev="i-a50145d981624c47-83" who="Q966884">
            <seg xml:id="i-MaUfrFGJSSdBubcEp1nZqn">
              Eftersom problemen är globala måste också lösningarna vara gemensamma
              i allt högre grad. Aldrig förr har internationellt samarbete varit
              så angeläget. Det har också gjorts många samordnade insatser,
              inte minst inom EU. Det har handlat om räntesänkningar, åtgärder
              mot finanskrisen, stimulanser av ekonomin med mera. Krisen visar
              både vårt gränslösa beroende av varandra och vikten av ökat samarbete
              framöver.
            </seg>
          </u>
          <u xml:id="i-a50145d981624c47-87" prev="i-a50145d981624c47-83" who="Q966884">
            <seg xml:id="i-2iNZKGbLsMuFYFcAoT4wfR">
              Fru talman! Det är naturligtvis inte bara industrin som har drabbats.
              Hushållen har i allra högsta grad fått känna på effekterna av
              krisen. Många upplever stor oro för sina jobb, och många har också
              fått fundera på om de har råd att amortera på sina lån. Många
              har varslats om uppsägning, och andra har redan förlorat sina
              jobb. Värdet på hushållens aktiefonder har minskat drastiskt i
              värde. Värdet på bostäder har sjunkit för många.
            </seg>
          </u>
          <u xml:id="i-a50145d981624c47-88" prev="i-a50145d981624c47-83" who="Q966884">
            <seg xml:id="i-QbeJ2w6bjyifLFb359Wop3">
              Människor är oroliga både för sin egen ekonomi och för hur skola
              och äldreomsorg ska finansieras i fortsättningen då också kommunernas
              ekonomi pressas alltmer framöver. Detta är en naturlig följd av
              de problem vi brottas med över hela världen.
            </seg>
          </u>
          <u xml:id="i-a50145d981624c47-89" prev="i-a50145d981624c47-83" who="Q966884">
            <seg xml:id="i-NMfzgkMDb4GbFGDDXqhXEG">
              Fru talman! Trygghet i det lilla är trygghet i det stora. Det
              ena ger det andra. När tryggheten i arbetet är hotad blir också
              behoven av den lilla världen än större. När makten över det egna
              livet ökar när lönen kommer in varje månad och arbetskamraterna
              frågar efter en när man är borta då växer också tryggheten.
            </seg>
          </u>
          <u xml:id="i-a50145d981624c47-90" prev="i-a50145d981624c47-83" who="Q966884">
            <seg xml:id="i-QztYqNuhRfLWC19sZudDsw">
              Politikens roll blir därför att skapa så trygga och långsiktiga
              spelregler för samhällsekonomin och jobben som möjligt. Men hur
              duktig en svensk regering än är kan vi aldrig inbilla oss att
              vi kan glida igenom den världsvida ekonomiska krisen utan att
              påverkas. Vi måste också se till att det vi nu gör är sådant som
              inte föröder statsfinanserna och skapar andra långsiktiga problem.
              Därför har regeringens politik sedan tillträdet varit att dels
              skapa sysselsättning och bryta utanförskap, dels ha ordning och
              reda i statsfinanserna.
            </seg>
          </u>
          <u xml:id="i-a50145d981624c47-91" prev="i-a50145d981624c47-83" who="Q966884">
            <seg xml:id="i-7b2prZqQQXC1ybwhSiFzD8">
              Vi har ett allvarligt läge, men det hade kunnat vara ännu värre.
              Våra statsfinanser är nämligen starkare än någonsin tidigare,
              och alliansens jobbpolitik har medverkat till att minska utanförskapet
              med uppemot 200 000 personer innan krisen slog till med full kraft.
              Arbetsförmedlingens egna prognoser visar att inte ens under 2009
              och 2010 kommer sysselsättningen att understiga den nivå som gällde
              då regeringen tillträdde 2006.
            </seg>
          </u>
          <u xml:id="i-a50145d981624c47-92" prev="i-a50145d981624c47-83" who="Q966884">
            <seg xml:id="i-LPGEZ28X9DbcNB9WaMSscm">
              Vårt utgångsläge att möta krisens effekter är därför ganska goda.
              Därför har också regeringen haft utrymme att i höstens budgetproposition
              samt genom de åtgärder som nu beslutas om i dag satsa över 40
              miljarder kronor för 2009 på åtgärder för att öka efterfrågan
              i ekonomin och dämpa effekterna av nedgången som följer i krisens
              spår.
            </seg>
          </u>
          <u xml:id="i-a50145d981624c47-93" prev="i-a50145d981624c47-83" who="Q966884">
            <seg xml:id="i-HTEippBNksQr34ff33s7UG">
              Kommuner och landsting har från och med i år redan fått skattelättnader
              och ökade intäkter på runt 10 miljarder kronor per år. Men mer
              behöver göras för att i rådande läge skapa rimliga förutsättningar
              för kommuner och landsting. Regeringen återkommer den 15 april
              i samband med vårpropositionen med besked i frågan så att kommuner
              och landsting vet vilka förutsättningar de har för sitt budgetarbete
              för 2010.
            </seg>
          </u>
          <u xml:id="i-a50145d981624c47-94" prev="i-a50145d981624c47-83" who="Q966884">
            <seg xml:id="i-TWzv1Ridj69hERoSrbzHDP">
              Men så används i den här debatten också påståenden från nyheterna
              nu på morgonen om att var tredje kommun varslar lärare. Det är
              uppgifter från en facklig organisation som har gjort en undersökning,
              och vi har inte de formella och officiella siffrorna på detta.
              Men att kommuner minskar antalet lärare beror främst på att vi
              får färre elever i framför allt grundskoleåldern. Däremot växer
              antalet barn i förskolorna. I exempelvis min egen hemkommun minskar
              antalet lärare i skolan man varslar inte, men man krymper ändå
              antalet lärare men man ökar antalet inom förskolan. Det är en
              naturlig utveckling när demografin förändras.
            </seg>
          </u>
          <u xml:id="i-a50145d981624c47-95" prev="i-a50145d981624c47-83" who="Q966884">
            <seg xml:id="i-FfV1b98AwcpVXjeQxEeWec">
              En intressant fråga till oppositionen är: Ska kommunerna inte
              agera så att man anpassar bemanning och verksamhet efter behov
              och efterfrågan?
            </seg>
          </u>
          <u xml:id="i-a50145d981624c47-96" prev="i-a50145d981624c47-83" who="Q966884">
            <seg xml:id="i-5XJnroepkGy2BUaDyUP7BP">
              Det som kan bli problem är om man utöver detta gör saker och
              ting som långsiktigt inte är sunda för välfärd och verksamheter.
            </seg>
          </u>
          <u xml:id="i-a50145d981624c47-97" prev="i-a50145d981624c47-83" who="Q966884">
            <seg xml:id="i-2SiJBBKDpNxoJKrm3zpnwQ">
              Till det jag räknat upp här ska också läggas att regering och
              riksdag har utfärdat statliga garantier på mer än 2 300 miljarder
              kronor för att skapa stabilitet bland annat på finansmarknaden.
              Läser man också utskottets betänkande på s. 2021 räknas det upp
              ett antal olika beslut vi har fattat om paket för att bemöta krisen
              och mildra effekterna och skapa stabilitet. Det har handlat om
              en stabilitetsplan vi har antagit, kapitaltillskott till Almi
              och Svensk Exportkredit, förstärkt exportfinansiering, fordonssektorpaket,
              lån till våra grannländer som exempelvis Island och arbetsmarknadspolitiska
              insatser. Och så påstår oppositionen att vi är passiva! Det är
              något märkligt.
            </seg>
          </u>
          <u xml:id="i-a50145d981624c47-98" prev="i-a50145d981624c47-83" who="Q966884">
            <seg xml:id="i-EgYUzdPYtNmzqHmbKANPFW">
              Jag skulle vilja påstå att Sverige tillhör de EU-länder som gör
              störst satsningar på att bemöta krisen och som har en av de mest
              expansiva inriktningarna i finanspolitiken under de närmaste åren.
            </seg>
          </u>
          <u xml:id="i-a50145d981624c47-99" prev="i-a50145d981624c47-83" who="Q966884">
            <seg xml:id="i-Pm63LRJzQMrefR9r39jJsp">
              Som sagt var fattar vi i dag beslut om paket som omfattar över
              8 miljarder kronor. Det handlar om att intensifiera Arbetsförmedlingens
              matchningsverksamhet med 3 miljarder kronor. Totalt satsar vi
              6,6 miljarder på fler praktikplatser. Det motsvarar ungefär 53
              000 platser under de närmaste åren. Vi höjer Arbetsförmedlingens
              anslag för att öka deras möjlighet att möta den ökade efterfrågan
              under detta år. Nystartsjobben som introducerades av regeringen
              för att stärka möjligheterna för långtidsarbetslösa att komma
              tillbaka in på arbetsmarknaden vidgas och får fler möjligheter
              att fungera. Det blir fler platser inom yrkesutbildningen och
              fler yrkesvuxutbildningsplatser etcetera.
            </seg>
          </u>
          <u xml:id="i-a50145d981624c47-100" prev="i-a50145d981624c47-83" who="Q966884">
            <seg xml:id="i-QRjiXoCFGyNuKiNGVV1k9g">
              Vi omfördelar också platser inom högskolan så att platser som
              inte besätts flyttas över till områden där det finns ett efterfrågetryck
              på högskoleplatser. Det gör vi så att vi i första hand använder
              befintliga resurser på ett effektivare sätt innan vi går in med
              nya resurser.
            </seg>
          </u>
          <u xml:id="i-a50145d981624c47-101" prev="i-a50145d981624c47-83" who="Q966884">
            <seg xml:id="i-JYqHeJN3dXJS3cHypJr2SC">
              Läser man oppositionens motioner kan man ju snart tro att högskolor
              och universitet snarare är arbetsmarknadspolitiska inrättningar,
              och det ska de inte vara. Högskolor och universitet ska vara högskolor
              och universitet oavsett konjunkturläge, men självklart ska de
              möta efterfrågan på utbildningsplatser. Men som sagt ska första
              steget vara att använda befintliga platser på ett effektivt sätt.
            </seg>
          </u>
          <u xml:id="i-a50145d981624c47-102" prev="i-a50145d981624c47-83" who="Q966884">
            <seg xml:id="i-UpgvqxbqBqqo9PsFaNRXTz">
              Fru talman! Lågkonjunkturen inom bygg- och anläggningsindustrin
              är ett bra tillfälle att satsa på infrastrukturinvesteringar samtidigt
              som sysselsättningen ökar. Regeringen satsar nu sammanlagt 14,6
              miljarder kronor för 2009 till Banverket och Vägverket för drift
              och underhåll av väg och järnväg.
            </seg>
          </u>
          <u xml:id="i-a50145d981624c47-103" prev="i-a50145d981624c47-83" who="Q966884">
            <seg xml:id="i-RmYPVnNjat3SNqJYfJA1yJ">
              Skattereduktionen för hushållsarbete vill jag säga är en succé.
              Mot bakgrund av detta och den försvagade byggkonjunkturen inför
              vi nu en motsvarande skattereduktion för byggsektorn. Satsningen
              motsvarar ett skattebortfall på ca 3,5 miljarder kronor årligen.
              Det är stora summor. Därigenom gör vi också en mycket verkningsfull
              insats mot svartarbete.
            </seg>
          </u>
          <u xml:id="i-a50145d981624c47-104" prev="i-a50145d981624c47-83" who="Q966884">
            <seg xml:id="i-T9FpTcLASwewL4bLyoPVBY">
              Som ordförande i riksdagens finansutskott men också som kristdemokrat
              är jag mån om att vi har ordning och reda i de offentliga finanserna.
              Det är en grundförutsättning för en långsiktigt hållbar politik.
              Den ekonomiska politiken ska också hålla en hög etisk profil.
              Med det menar jag att vi politiker ska hushålla med medborgarnas
              pengar. Varje skattekrona måste användas så effektivt som möjligt,
              och vi får inte dra på oss alltför stora skulder som dagens unga
              får betala dyrt för i framtiden.
            </seg>
          </u>
          <u xml:id="i-a50145d981624c47-105" prev="i-a50145d981624c47-83" who="Q966884">
            <seg xml:id="i-C4iB8PsxMtksCrJuC68vyG">
              Fru talman! När jag läser oppositionens motioner blir jag besviken.
              Det är ständiga utspel och krav om nya paket. Lägger man ihop
              alla uttalanden, debattartiklar och motioner här i riksdagen skulle
              effekterna på statsfinanserna bli förödande. Regeringen påstås
              vara passiv, men med samma logik skulle man kunna kalla oppositionspartiernas
              agerande hysteriskt. Sanningen är att oppositionens förslag är,
              vill jag påstå, oansvariga, oseriösa och ologiska.
            </seg>
          </u>
          <u xml:id="i-a50145d981624c47-106" prev="i-a50145d981624c47-83" who="Q966884">
            <seg xml:id="i-3gyFMGNgxhN7SbKrzq962z">
              De är oansvariga för att förslagen hotar statsfinanserna och
              driver upp budgetunderskottet till en nivå där vi riskerar att
              inte kunna finansiera vår gemensamma välfärd långsiktigt. Nu går
              vi från ett kraftigt budgetöverskott 2007 och 2008 till ett kraftigt
              underskott 2009. Det är delvis engångseffekter, men utvecklingen
              gör att vi måste höja ett varningens finger och vara varsamma
              med vad vi använder pengarna till.
            </seg>
          </u>
          <u xml:id="i-a50145d981624c47-107" prev="i-a50145d981624c47-83" who="Q966884">
            <seg xml:id="i-BUdvsDddjFvSPAGVgT638K">
              Jag tycker att man är oseriös när man påstår, som exempelvis
              Socialdemokraterna, att man i den här motionen vill satsa ytterligare
              3,5 miljarder på kommunerna men läser man noggrant upptäcker man
              att det beträffande det mesta av pengarna handlar om sådant som
              kommunerna måste motprestera. Det handlar om traineeprogram, utbildningsvikariat
              och renoveringar. Alltså: För att få pengarna måste man göra motsvarande
              insatser från kommunkassan och troligtvis också mer därtill, för
              man ska också handleda de ungdomar som blir trainee och liknande
              saker. Det är bara en liten del som utgörs av nya, friska pengar.
              Kommunernas ekonomi förbättras alltså inte av detta, om det är
              det som är argumentet. Är det en arbetsmarknadspolitisk åtgärd
              finns det kanske mer logik i det hela, men försök inte slå i kommunpolitikerna
              att de får en bättre ekonomi i kommunerna av era förslag.
            </seg>
          </u>
          <u xml:id="i-a50145d981624c47-108" prev="i-a50145d981624c47-83" who="Q966884">
            <seg xml:id="i-FxTkeoXYVCPfa3HZMefDZA">
              Det är ologiskt när man skiljer på reparation av det egna hemmet
              och möjligheten att köpa städtjänster. Ni är för att typiskt manliga
              tjänster ska få en skattereduktion, men mer typiskt kvinnliga
              tjänster får ingen skattereduktion. Var finns logiken i detta?
              Det kan ju inte vara så att man ser ned på arbeten som utförs
              i högre grad av kvinnor än av män.
            </seg>
          </u>
          <u xml:id="i-a50145d981624c47-109" prev="i-a50145d981624c47-83" who="Q966884">
            <seg xml:id="i-7KCWGTE4h67yLGPjExQex9">
              Fru talman! I det anförande som jag höll här i kammaren den 18
              juni i fjol, då ekonomin gick på högvarv och statsbudgeten uppvisade
              rekordstora överskott, manade jag till besinning när oppositionen
              ville öka statens utgifter. Jag sade så här: Vi har också konjunkturkänsliga
              finanser som gör att det måste finnas reserver om det verkligen
              vänder nedåt i ekonomin framöver. Och där är vi nu.
            </seg>
          </u>
          <u xml:id="i-a50145d981624c47-110" prev="i-a50145d981624c47-83" who="Q966884">
            <seg xml:id="i-FcCVVP3q2F91frzUQrfmkB">
              Jag vet inte hur lång eller djup den här lågkonjunkturen kommer
              att bli. Det enda jag vet med säkerhet är att vi måste ha en beredskap
              att kunna göra ytterligare reformer och stimulanser om så krävs,
              och det kan vi inte göra om vi för tidigt spenderar alla resurser
              vi har, som man kan tro att oppositionen vill. Det är endast med
              en ansvarig ekonomisk politik, där varje insats prövas noga, som
              vi skapar så mycket av trygghet som möjligt i en allt otryggare
              värld.
            </seg>
          </u>
          <note type="speaker" xml:id="i-UNdkYADisCvib1vzFsaHiD">
            Anf. 7 THOMAS ÖSTROS (s) replik:
          </note>
          <u xml:id="i-a50145d981624c47-111" next="i-a50145d981624c47-115" who="Q3297193">
            <seg xml:id="i-LMdqqajZN7kZfob2VjdWK">
              Fru talman! Det är en global kris som vi möter. Det innebär inte
              på något sätt att Sveriges regering och Sveriges riksdag kan avhända
              sig ansvaret för att möta den krisen. Det är det som vi är så
              djupt kritiska mot. Varför ska Sverige ha en galopperande ungdomsarbetslöshet,
              en arbetslöshet bland ungdomar som ökar mycket snabbare än i andra
              europeiska länder? Varför tar ni inte ansvar för att vända en
              sådan utveckling? Varför ska Sverige nu hamna i ett läge där socialbidragstagarna
              ökar och där människor inte längre tillhör försäkringar? Det är
              ju någonting som ni har åstadkommit genom att knuffa ut en halv
              miljon människor ur a-kassan strax innan vi går in i en djup recession.
            </seg>
          </u>
          <u xml:id="i-a50145d981624c47-112" prev="i-a50145d981624c47-111" who="Q3297193">
            <seg xml:id="i-6bNNi8rGAbK57btUCo9XLr">
              Stefan Attefall är ordförande i riksdagens finansutskott. Tillsammans
              med Anders Borg tillhör du den lilla grupp som har störst ansvar
              för den situation vi nu är i, det vill säga att du har mycket
              illa förberett Sverige inför en lågkonjunktur. Det är inte bara
              det att du har bidragit till att knuffa ut människor ur a-kassan.
              Du kunde inte låta bli, när högkonjunkturen var som starkast,
              att sätta sprätt på pengarna genom skattesänkningar på 85 miljarder
              kronor, nästan allt koncentrerat till dem som har det riktigt
              gott ställt.
            </seg>
          </u>
          <u xml:id="i-a50145d981624c47-113" prev="i-a50145d981624c47-111" who="Q3297193">
            <seg xml:id="i-8DoC1KEeGPMHrTcTdT1Th5">
              Det har gjort att du nu tvingas stå här och säga: Jag kan inte
              göra så mycket åt ungdomsarbetslösheten, jag kan inte göra så
              mycket åt kreditproblemen bland småföretagen och jag kan inte
              göra så mycket åt att stötta välfärden, därför att jag satte sprätt
              på pengarna.
            </seg>
          </u>
          <u xml:id="i-a50145d981624c47-114" prev="i-a50145d981624c47-111" who="Q3297193">
            <seg xml:id="i-YCVzMzWskaizp5y2GX2UHL">
              Nu har vi en situation där det är så här: När man som löntagare
              blir pensionär får man höjd skatt. När man som löntagare blir
              arbetslös får man höjd skatt. När man som löntagare blir sjuk
              får man höjd skatt. Men du lånar pengar för att ge oss som tjänar
              mer än 50 000 kronor i månaden en skattesänkning på 13 000.
            </seg>
          </u>
          <u xml:id="i-a50145d981624c47-115" prev="i-a50145d981624c47-111" who="Q3297193">
            <seg xml:id="i-M8WedxC1CiAKxbahGL3s4J">
              Tänker du fortsätta säga ja till en politik som lånar pengar
              till att sänka skatten för dem som har det riktigt gott ställt?
              Och på vilket sätt ger en sådan skattesänkning ett enda nytt jobb
              i Sverige?
            </seg>
          </u>
          <note type="speaker" xml:id="i-6RTvqhFRziZYfxaERrk2DG">
            Anf. 8 STEFAN ATTEFALL (kd) replik:
          </note>
          <u xml:id="i-a50145d981624c47-116" next="i-a50145d981624c47-120" who="Q966884">
            <seg xml:id="i-FM2n6VcEL49RqLmCRHV8F9">
              Fru talman! Jag börjar med ungdomsarbetslösheten. Ja, det är
              bekymmersamt att ungdomar är de som ofta får gå först. De har
              kommit in sist på arbetsplatserna, och de har i högre grad också
              tillfälliga jobb.
            </seg>
          </u>
          <u xml:id="i-a50145d981624c47-117" prev="i-a50145d981624c47-116" who="Q966884">
            <seg xml:id="i-XWdYjBu4PU3uL7RQJHpHL3">
              Vi har sänkt skatten genom att sänka arbetsgivaravgiften för
              ungdomar från den 1 januari i år. Socialdemokraterna vill höja
              beskattningen av arbete för unga. Kommer det att bli fler jobb
              med en sådan politik, Thomas Östros?
            </seg>
          </u>
          <u xml:id="i-a50145d981624c47-118" prev="i-a50145d981624c47-116" who="Q966884">
            <seg xml:id="i-KBSqbo4ZRGFT8oBufGGh3f">
              Vi gör ytterligare insatser på utbildningsområdet för inte minst
              unga människor. Det kommer att vara verkningsfullt för att hjälpa
              många unga att få en ny start och en hjälp in på arbetsmarknaden.
            </seg>
          </u>
          <u xml:id="i-a50145d981624c47-119" prev="i-a50145d981624c47-116" who="Q966884">
            <seg xml:id="i-8Y5PuwCbrHYK7UWEdQHCyP">
              Men det är bekymmersamt, och där måste vi följa utvecklingen
              och fundera över vad vi kan göra mer. Jag är lika bekymrad som
              du över situationen för ungdomar, men jag tror inte att den politik
              som Thomas Östros och Socialdemokraterna för kommer att leda till
              fler unga människor i arbete.
            </seg>
          </u>
          <u xml:id="i-a50145d981624c47-120" prev="i-a50145d981624c47-116" who="Q966884">
            <seg xml:id="i-HgaLiUrSjgdm72WmyrPo53">
              Visst, jag tar ett stort ansvar som riksdagsledamot, som ordförande
              i finansutskottet och som en del i alliansen. Men vi kan titta
              på exempelvis det här med högkonjunkturen. Då hade Socialdemokraterna
              i sitt budgetalternativ exakt samma saldo som regeringen. Det
              skilde några få kronor, tror jag. Det innebär att ni inte samlade
              något mer i ladorna. Det fanns däremot en skillnad i politisk
              inriktning. Ni hade mer bidrag, mer utgifter för mer bidrag, och
              vi hade lägre skatter, inte minst för löntagare. Det är en ideologisk
              skiljelinje ja! Men påstå inte att Thomas Östros hade större saldo.
              I höstens budget, som vi antog, hade ni till och med räknat fel,
              så ni hade ett par miljarder sämre saldo än ni själva uppgav.
            </seg>
          </u>
          <note type="speaker" xml:id="i-9U7cG263MtspMDVqR62sYt">
            Anf. 9 THOMAS ÖSTROS (s) replik:
          </note>
          <u xml:id="i-a50145d981624c47-121" next="i-a50145d981624c47-126" who="Q3297193">
            <seg xml:id="i-383sHRK44BsJWBuzBGZ2dy">
              Fru talman! Ungdomsarbetslösheten visar vilken slösaktig politik
              som Stefan Attefall tillsammans med Anders Borg har bedrivit.
              En enad expertis säger: Slösa inte bort mycket stora resurser,
              1015 miljarder, på att sänka skatten i form av sänkt arbetsgivaravgift
              för de storföretag som har ungdomar anställda!
            </seg>
          </u>
          <u xml:id="i-a50145d981624c47-122" prev="i-a50145d981624c47-121" who="Q3297193">
            <seg xml:id="i-UEy3fpYGb5H4zn116Qp9Wk">
              McDonalds fick i fickan miljontals kronor. Expertisen sade: Det
              ger inga ungdomsjobb.
            </seg>
          </u>
          <u xml:id="i-a50145d981624c47-123" prev="i-a50145d981624c47-121" who="Q3297193">
            <seg xml:id="i-35ZBpqL7UyjzP6hd3baaNY">
              Mycket riktigt, nu ökar ungdomsarbetslösheten snabbare i Sverige
              än i andra länder, och du har satt sprätt på pengarna. De ungdomarna
              hade behövt en gymnasieutbildning, för många av dem har inte fullgjort
              sin gymnasieutbildning. De ungdomarna hade behövt ett första steg
              in i arbetslivet. De ungdomarna hade behövt lite resurser så att
              vi skulle ha kunnat investera i dem så att de inte behöver gå
              som nu, helt sysslolösa, och riskera att slås ut ur arbetslivet.
            </seg>
          </u>
          <u xml:id="i-a50145d981624c47-124" prev="i-a50145d981624c47-121" who="Q3297193">
            <seg xml:id="i-QKPFujfuHcqNphsfZMqST2">
              Men Stefan Attefall kunde inte låta bli. Pengarna brände i fickan.
              Man satte sprätt på dem. Återigen upplevde vi samma sak.
            </seg>
          </u>
          <u xml:id="i-a50145d981624c47-125" prev="i-a50145d981624c47-121" who="Q3297193">
            <seg xml:id="i-GmLfpyBi8fzUmouqBCGPU6">
              Men nu ställde jag ju en fråga till Stefan Attefall. Hur var
              det med det här att låna pengar så att höginkomsttagarna ska kunna
              få ordentliga skattesänkningar på 13 000 kronor? Alla vet att
              det inte ger några jobb. Det är en fördelningspolitisk fråga.
              Pensionärerna får högre skatt än löntagarna. När man blir arbetslös
              får man inte bara en djävligt dålig a-kassa; man får dessutom
              höjd skatt. Och när man är sjuk får man dessutom höjd skatt. Men
              en höginkomsttagare får, med lånade pengar, en rejäl skattesänkning.
              På vilket sätt ger det jobb? Är du beredd att fortsätta en sådan
              politik?
            </seg>
          </u>
          <u xml:id="i-a50145d981624c47-126" prev="i-a50145d981624c47-121" who="Q3297193">
            <seg xml:id="i-XYf4eAAK96fjtvqnrgGgT6">
              Vi har vid varje tillfälle när ni sänkt skatten haft ett alternativ.
              Vi hade i dag haft en starkare välfärd. Vi hade i dag haft mer
              av infrastrukturprojekt. Vi hade i dag haft ett bättre trygghetssystem,
              och vi hade haft bättre trygghet också för småföretagare. Vid
              varje tillfälle har vi lagt fram alternativen. Ni är i majoritet.
              Ni kör igenom era skattesänkningar. Därmed sätter ni, återigen,
              sprätt på skattebetalarnas pengar.
            </seg>
          </u>
          <note type="speaker" xml:id="i-12122HzpFygNE9jJvD6LpH">
            Anf. 10 STEFAN ATTEFALL (kd) replik:
          </note>
          <u xml:id="i-a50145d981624c47-127" next="i-a50145d981624c47-131" who="Q966884">
            <seg xml:id="i-Gfn9HXfknsFm4ga4N1Zfdf">
              Fru talman! Den fantastiska politik som Thomas Östros målar upp
              i sina anföranden har prövats. Thomas Östros har suttit i regeringen,
              haft flera ministerposter, prövat detta under högkonjunkturår.
              Ändå lyckades Thomas Östros inte bryta utanförskapet och minska
              arbetslösheten. Vi hade högre arbetslöshet 2006 än 2002, den sista
              mandatperioden då Thomas Östros parti var i regeringsställning.
              Hur kommer det sig att en så kallad arbetarregering under goda,
              normala konjunkturomständigheter misslyckas med att skapa fler
              arbeten?
            </seg>
          </u>
          <u xml:id="i-a50145d981624c47-128" prev="i-a50145d981624c47-127" who="Q966884">
            <seg xml:id="i-Uvo1BKCbAbAFeppGHeCNQT">
              När vi kom till makten ökade vi antalet människor i arbete och
              minskade utanförskapet. Vi har fler människor i arbete nu, och
              enligt alla ekonomiska experter är jobbskatteavdraget en del i
              en sådan verkningsfull politik. Förutom att det skapar arbete
              ökar det också människors makt över det egna livet. Man har mer
              egna pengar att leva på. Dessutom har det haft en stimulerande
              effekt i den lågkonjunktur vi gått in i.
            </seg>
          </u>
          <u xml:id="i-a50145d981624c47-129" prev="i-a50145d981624c47-127" who="Q966884">
            <seg xml:id="i-Uig4rUn3AmJZscUmnFKL9V">
              Självklart ska ungdomar få utbildning. Vi kommer att se till
              att det inte är brist på utbildningsplatser för unga människor.
              Det finns fortfarande lediga platser exempelvis inom högskolan.
            </seg>
          </u>
          <u xml:id="i-a50145d981624c47-130" prev="i-a50145d981624c47-127" who="Q966884">
            <seg xml:id="i-RnfdsceWzQVb34jnoDVDwq">
              Sedan kommer de fördelningspolitiska resonemangen från oppositionens
              sida. De blandar hej vilt och ger extrema exempel med helårseffekter
              och månadseffekter. De blandar ihop korten så att vanliga människor
              har svårt att hänga med i retoriken.
            </seg>
          </u>
          <u xml:id="i-a50145d981624c47-131" prev="i-a50145d981624c47-127" who="Q966884">
            <seg xml:id="i-GANKRXGkVoHtevRsEgaqA8">
              Se på din egen regeringsperiod, Thomas Östros! Mellan 1995 och
              2006 ökade inkomstspridningen i Sverige med 25 procent under socialdemokratisk
              regeringstid. Förmögenhetskoncentrationen ökade ungefär lika mycket.
              Det är facit av Socialdemokraternas ekonomiska politik, men det
              döljs i en hög och vacker retorik. I praktiken leder det emellertid
              fel.
            </seg>
          </u>
          <note type="speaker" xml:id="i-U7aK2F6FLvzZZqRS8jmykx">
            Anf. 11 MIKAELA VALTERSSON (mp) replik:
          </note>
          <u xml:id="i-a50145d981624c47-132" next="i-a50145d981624c47-135" who="Q4354795">
            <seg xml:id="i-MVtdhgHrKGD3jtaU22Waaa">
              Fru talman! Stefan Attefall ondgör sig i sitt anförande över
              att vi från oppositionen om och om igen kommer med krav på åtgärder.
              Jag ska berätta för kammaren att i denna djupa lågkonjunktur är
              jag och Miljöpartiet hellre hyperaktiva än sömniga och passiva.
            </seg>
          </u>
          <u xml:id="i-a50145d981624c47-133" prev="i-a50145d981624c47-132" who="Q4354795">
            <seg xml:id="i-4xHgUbAz7RhJ54QacktMqS">
              Arbetsförmedlingens statistik visar på en dramatisk utveckling.
              Ett stort antal människor varslas varje månad. Antalet nyinskrivna
              ökar markant. Över tusen lärare har redan varslats, och det är
              barnen som drabbas när antalet lärare och förskollärare minskar.
              På samma sätt som under krisen i början av 90-talet är det barnen
              som drabbas, och de barn som är fattigast drabbas värst.
            </seg>
          </u>
          <u xml:id="i-a50145d981624c47-134" prev="i-a50145d981624c47-132" who="Q4354795">
            <seg xml:id="i-7NtXE9Vta2UFibV2JTj7Hz">
              Hur kan ni sitta bredvid och se på denna utveckling utan att
              agera och skjuta till pengar? Har ni ingen som helst erfarenhet
              från budgetarbete i kommunerna när ni säger att ni ska komma med
              besked någon gång längre fram? De håller på för fullt med att
              planera och ta fram budgetar för kommande år och behöver därför
              få besked om hur deras verklighet och förutsättningar ser ut.
              Hur kan man slå ifrån sig det faktum att tusen lärare redan har
              varslats och i stället visa på goda exempel? Tror Stefan Attefall
              inte på den statistiken? Är Stefan Attefall inte orolig, fru talman,
              över den utveckling vi ser, över varslen i kommunerna och landstingen?
            </seg>
          </u>
          <u xml:id="i-a50145d981624c47-135" prev="i-a50145d981624c47-132" who="Q4354795">
            <seg xml:id="i-RAvJJ3yG71CP62JY3qJHxw">
              Det talas om naturlig demografisk utveckling. Självklart måste
              man hantera en sådan utveckling. Det måste man göra i varenda
              kommun. Det är vardag för dem. Men detta, Stefan Attefall, är
              någonting helt annat och kräver specifika åtgärder. Det är en
              exceptionell situation. Är ni över huvud taget oroliga?
            </seg>
          </u>
          <note type="speaker" xml:id="i-HTMdYSonJkvo5CXR7jKWuG">
            Anf. 12 STEFAN ATTEFALL (kd) replik:
          </note>
          <u xml:id="i-a50145d981624c47-136" next="i-a50145d981624c47-140" who="Q966884">
            <seg xml:id="i-56hxMGtJtQUd7HXDAkvRAj">
              Fru talman! Självklart är varje politiker som kan läsa och se
              orolig över vad som händer i vår värld och i vårt land. Vi är
              mitt inne i en mycket besvärlig tid, och den kommer inte att bli
              lättare under den närmaste tiden.
            </seg>
          </u>
          <u xml:id="i-a50145d981624c47-137" prev="i-a50145d981624c47-136" who="Q966884">
            <seg xml:id="i-Ya9morPgJxAfmUcfCLnyDg">
              Det gäller att också göra en riktig analys. Mikaela Valtersson
              talar om kommunernas ekonomi. Ja, de fick på tre år över 30 miljarder
              kronor i sänkta skatter och ökade bidrag i den budget vi lade
              fram i höstas. Vi har sagt att vi är beredda att diskutera ytterligare
              insatser för kommunerna, och vi har sagt att vi ska ge besked
              i samband med vårpropositionen. Det är den 15 april. Hyperaktivismen
              hos Miljöpartiet får kanske vänta åtminstone några veckor, tills
              vi gjort en rejäl analys av läget i kommunerna och nya ekonomiska
              bedömningar hunnit tas fram.
            </seg>
          </u>
          <u xml:id="i-a50145d981624c47-138" prev="i-a50145d981624c47-136" who="Q966884">
            <seg xml:id="i-99PhL7Lc7ieqWoXoCVvzWi">
              Man måste också titta på vad som händer i kommunerna, på de mer
              naturliga förändringar som sker på grund av demografiska förändringar,
              såsom att allt färre barn är i grundskoleåldern. Det är klart
              att kommunerna då krymper den kostymen. Samtidigt vet vi att det
              blir fler barn i förskolan, och mig veterligen det är möjligt
              att Mikaela Valtersson har bättre kunskap om det än jag har det
              inte lagts några stora varsel på förskollärare. Tvärtom anställer
              många kommuner fler förskollärare och bygger ut sina förskolor
              då det just nu finns ett efterfrågebehov på förskollärare.
            </seg>
          </u>
          <u xml:id="i-a50145d981624c47-139" prev="i-a50145d981624c47-136" who="Q966884">
            <seg xml:id="i-EgYhCp24ZEVVp8oKFLp3Yk">
              Vad är det som orsakas av krisen och vad är mer så att säga normala
              anpassningar till ett förändrat antal elever? Den analysen måste
              göras om regeringen är seriös och ansvarsfull. I opposition kanske
              man slipper det.
            </seg>
          </u>
          <u xml:id="i-a50145d981624c47-140" prev="i-a50145d981624c47-136" who="Q966884">
            <seg xml:id="i-Ci2Nr8znqBLCePAerLJXoP">
              Kom ihåg att vi självklart är oroliga för utvecklingen, men tro
              inte det vill jag gärna säga att vi kan glida oss igenom den ekonomiska
              krisen utan att den påverkar oss på något sätt. Med statens budget
              kan vi inte undanröja den ekonomiska krisen, men vi ska göra allt
              vi kan för att motverka, dämpa och möta de effekter den innebär.
              Och det ska göras på ett sådant sätt att vi får en långsiktigt
              god ekonomisk utveckling och står rustade och är beredda när konjunkturen
              vänder uppåt.
            </seg>
          </u>
          <note type="speaker" xml:id="i-QL1vjvbaoRovMba4uMVUV3">
            Anf. 13 MIKAELA VALTERSSON (mp) replik:
          </note>
          <u xml:id="i-a50145d981624c47-141" next="i-a50145d981624c47-143" who="Q4354795">
            <seg xml:id="i-W1PkEdify3eVW964xKfMRK">
              Fru talman! Stefan Attefall säger att det inte kommer att bli
              lättare i kommunerna. Men ni måste väl inse, Stefan Attefall,
              att när ni sitter i regeringen och styr har ni också makten att
              underlätta. Ni har makten och möjligheten att göra det något lättare,
              att hjälpa till att mota och möta lågkonjunkturen. Det väljer
              ni att inte göra.
            </seg>
          </u>
          <u xml:id="i-a50145d981624c47-142" prev="i-a50145d981624c47-141" who="Q4354795">
            <seg xml:id="i-2KHVBHL5XKsD39WWfWqncD">
              Stefan Attefall står i talarstolen och sjunger långsamhetens
              lov. Han förklarar varför man inte gör någonting, säger att man
              ska analysera och att vi bara kommer rasande med olika åtgärder.
              Då kan jag berätta att vi har analyserat. Vi har till och med
              hamnat på ungefär samma slutsats som de flesta ekonomer och myndigheter
              i landet, nämligen att det behövs mer aktiva åtgärder, mer åtgärder
              för människor som står långt ifrån och drabbas värst i krisen.
              Vi har noga prövat varje insats och kommit fram till att åtgärder
              behövs inom utbildning, i investeringar och för en klimatomställning
              som samtidigt ger jobb.
            </seg>
          </u>
          <u xml:id="i-a50145d981624c47-143" prev="i-a50145d981624c47-141" who="Q4354795">
            <seg xml:id="i-DwnVaRqRGThWY1uPrFQCRn">
              Stefan Attefall säger att man minskat utanförskapet. Det är ett
              hån mot människor som nu blir arbetslösa. Det är ett slag i mellangärdet
              på folk på Scania och ute i kommunerna som varslats och nu är
              oroliga för att bli uppsagda. Er logik stämmer inte längre, Stefan
              Attefall. Den retorik som ni jobbade fram 2005 och 2006 fungerar
              inte längre. Att sänka skatten och säga att jobbskatteavdraget
              leder till jobb när det inte finns några jobb i dag, när det krävs
              helt andra åtgärder, är ett hån.
            </seg>
          </u>
          <note type="speaker" xml:id="i-J6vZw2dFXjRmRJgFhNBCwk">
            Anf. 14 STEFAN ATTEFALL (kd) replik:
          </note>
          <u xml:id="i-a50145d981624c47-144" next="i-a50145d981624c47-146" who="Q966884">
            <seg xml:id="i-MkYANYYLia7qCXn9GCnqKy">
              Fru talman! Ja, situationen i landets kommuner kommer att vara
              besvärlig den närmaste tiden. Vi ska möta den med ytterligare
              insatser. Vi har, som sagt, redan satsat över 30 miljarder de
              närmaste tre åren för att förstärka resurserna för kommunsektorn.
              Det är inga småpengar. Den 15 april, när vi ger besked i den frågan,
              ger vi också goda planeringsförutsättningar för kommunerna i deras
              budgetarbete inför 2010. Det är rimligt, och jag tror inte att
              någon behöver ha besked tidigare än så för att kunna göra ett
              bra budgetarbete i kommunerna.
            </seg>
          </u>
          <u xml:id="i-a50145d981624c47-145" prev="i-a50145d981624c47-144" who="Q966884">
            <seg xml:id="i-775ur8GYarxPppFjMtrrhZ">
              När vi säger att vi har minskat utanförskapet är det självklart
              inte alltid samma människor som genom de åtgärderna fått jobb
              som i dag varslas, exempelvis på grund av problemen inom fordonsindustrin.
              De människor som upplever ett varsel känner förstås oro, men om
              man tittar på helhetssiffrorna, på utvecklingen bland förtidspensionerade,
              sjukskrivna, arbetslösa ser man att vi haft en mycket kraftig
              positiv utveckling. Det gör att vi står starkare som ekonomi,
              men också som arbetsmarknad, i den konjunkturnedgång vi nu befinner
              oss i. Det innebär att vi möter lågkonjunkturen från en bättre
              position än om vi varit i samma läge som när vi tog över makten
              2006.
            </seg>
          </u>
          <u xml:id="i-a50145d981624c47-146" prev="i-a50145d981624c47-144" who="Q966884">
            <seg xml:id="i-8vHG2wrpxhbUfFcJWCPCw5">
              Jag vill påstå att den ekonomiska politik vi fört varit framgångsrik.
              Jag vill påstå att det nu krävs en ambitiös ekonomisk politik
              för att möta konjunkturnedgången. Vi har redan gjort mycket. Mer
              behöver göras. Men det måste göras med eftertanke och med noggranna
              analyser i botten. När man lägger ihop alla oppositionens utspel
              och uttalanden ger de inför medborgarna sken av att det finns
              hur mycket resurser som helst att användas till allt och alla.
              Problemet är bara att om oppositionen skulle komma i den situationen
              att allt ska verkställas i praktiken hamnar de i en ruskig svekdebatt.
              Det är tur att de slipper den.
            </seg>
          </u>
          <note type="speaker" xml:id="i-9dqzVHU9VAwipkdsd5S9z">
            Anf. 15 ALICE ÅSTRÖM (v) replik:
          </note>
          <u xml:id="i-a50145d981624c47-147" next="i-a50145d981624c47-149" who="Q4354173">
            <seg xml:id="i-UpGUwxQrhkGsRhqbnMXc5E">
              Fru talman! Tyvärr ser man i replikskiftena och framför allt
              i Stefan Attefalls anförande att det är som jag sade. Regeringen
              säger: Vi analyserar, vi följer och vi avvaktar egentligen har
              vi inte så stora problem. Man säger att kommuner och landsting
              har fått mer resurser, mer pengar, och att det här är en demografisk
              fråga. Dessa signaler om att man återkommer i vårpropositionen,
              att kommuner och landsting kan planera och att det inte är någon
              brådska gör mig orolig. Insatserna lär ju inte bli särskilt stora
              om detta är den analys man gör.
            </seg>
          </u>
          <u xml:id="i-a50145d981624c47-148" prev="i-a50145d981624c47-147" who="Q4354173">
            <seg xml:id="i-XjTeuvWSTAuor2ziMGRUpR">
              Min fråga blir ganska enkel: Hur stort behov ser Stefan Attefall
              att kommuner och landsting har? Vilket spann anser Stefan Attefall,
              som finansutskottets ordförande, är en rimlig nivå på insatser?
              Jag frågar inte vad regeringen ska komma med, för jag vet att
              jag kommer att få svaret att vi får avvakta med det. Men vad gör
              Stefan Attefall som finansutskottets ordförande för analys av
              vad det finns för behov?
            </seg>
          </u>
          <u xml:id="i-a50145d981624c47-149" prev="i-a50145d981624c47-147" who="Q4354173">
            <seg xml:id="i-C3a1Cmnc9xwapeRgZFDtg5">
              Sedan har jag en fråga till. Apropå högskolor och universitet
              sade du, Stefan Attefall, att de inte är någon arbetsmarknadsutbildning.
              Anser inte majoriteten att det i en tid med arbetslöshet är bättre
              att människor vidareutbildar sig, stärker sin kompetens och får
              ökad kunskap? Är inte det en mer positiv åtgärd än att gå ut i
              öppen arbetslöshet? Detta visar vilken brist på kunskap man har
              i majoriteten.
            </seg>
          </u>
          <note type="speaker" xml:id="i-UywEFpXeG9YHQrN332ctaF">
            Anf. 16 STEFAN ATTEFALL (kd) replik:
          </note>
          <u xml:id="i-a50145d981624c47-150" next="i-a50145d981624c47-153" who="Q966884">
            <seg xml:id="i-SsgkR7ebhcBhs7PbXgGuD5">
              Fru talman! Möjligtvis uttrycker jag mig oerhört otydligt eftersom
              jag inte lyckas förklara för Alice Åström att jag är orolig för
              det ekonomiska läget. Den som på nytt lyssnar till mitt tal och
              till mina inlägg i replikskiftena tror jag kommer till en annan
              slutsats än Alice Åström. Möjligen är det så att Alice Åström
              väljer att lyssna på det hon vill.
            </seg>
          </u>
          <u xml:id="i-a50145d981624c47-151" prev="i-a50145d981624c47-150" who="Q966884">
            <seg xml:id="i-9g4bhsJFN75m1p4rpmwsLo">
              Vi har ett allvarligt läge. Vi har stora bekymmer. Men jag kanske
              också försöker nyansera bilden lite grann. När man lyssnar på
              oppositionens företrädare kan man få intrycket att allt är nattsvart
              och att regeringen ingenting gör. Jag försöker säga att det faktiskt
              händer en hel del. Det har fattats ett antal viktiga beslut för
              att stabilisera finansmarknaderna och stimulera ekonomin, både
              i budgetpropositionen och i de beslut som vi ska fatta i dag.
              Det verkar som om dessa beslut inte existerar för Alice Åström
              och de andra i oppositionen. Det verkar som om de beslut vi fattar
              och de åtgärder som vidtas inte existerar.
            </seg>
          </u>
          <u xml:id="i-a50145d981624c47-152" prev="i-a50145d981624c47-150" who="Q966884">
            <seg xml:id="i-VdcS7bhionqci3roxXRZhw">
              Vilka behov finns då i kommunsektorn? Det finns behov av ökat
              stöd. Hur mycket är något som analyseras just nu, liksom vad vi
              totalt sett har för ekonomiskt utrymme. Detta är också beroende
              av en analys av hur utdragen lågkonjunkturen bli. Det är det bekymmersamma.
              Vi måste ju ha resurser att klara av hela konjunkturförloppet
              och inte bara ett år. Den analysen pågår, och innan den är klar
              vill jag inte uttala mig om några exakta summor.
            </seg>
          </u>
          <u xml:id="i-a50145d981624c47-153" prev="i-a50145d981624c47-150" who="Q966884">
            <seg xml:id="i-AczjspH6MQ4rA2JLTEgsvE">
              Sedan vill jag säga några ord om högskoleutbildning. Högskoleutbildning
              ska inte vara en arbetsmarknadspolitisk åtgärd. Det ska vara utbildning,
              och det ska vara bildning. Det ska finnas platser för detta, inte
              minst i en lågkonjunktur. Det är vi helt överens om. Men av en
              del av oppositionens texter får man intrycket att man vill göra
              en arbetsmarknadspolitisk institution av högskolan. Det motsätter
              jag mig. En högskola ska stå för en högskoleutbildning med hög
              kvalitet, och det ska vara samma spelregler oavsett om det är
              hög- eller lågkonjunktur.
            </seg>
          </u>
          <note type="speaker" xml:id="i-L2W2ji6Sv3LjhdbT9BZgmk">
            Anf. 17 ALICE ÅSTRÖM (v) replik:
          </note>
          <u xml:id="i-a50145d981624c47-154" next="i-a50145d981624c47-158" who="Q4354173">
            <seg xml:id="i-6ENBKg5rbXzXU8r4ob7vS3">
              Fru talman! Det är möjligt att jag lyssnar selektivt. Det skulle
              vara intressant att få höra av dem som har lyssnat på debatten
              om de fick några fler besked som jag inte lyckades höra. Jag lyckades
              inte med det inte nu heller för det var inga tydliga besked.
            </seg>
          </u>
          <u xml:id="i-a50145d981624c47-155" prev="i-a50145d981624c47-154" who="Q4354173">
            <seg xml:id="i-HbcpfjzJJpu6CdzN2B67dS">
              När det gäller insatser som regeringen har gjort pratar man om
              att det är viktigt att man analyserar, att man är noggrann och
              att man vidtar precis rätt åtgärder. Men med stabilitetsstärkande
              åtgärder för det finansiella systemet har regeringen misslyckats
              totalt. Där får man ingen uppslutning över huvud taget. Tydligen
              hade man inte analyserat tillräckligt noggrant, och paketet och
              insatsen för fordonssektorn utnyttjas inte alls.
            </seg>
          </u>
          <u xml:id="i-a50145d981624c47-156" prev="i-a50145d981624c47-154" who="Q4354173">
            <seg xml:id="i-69cEYTWWMBnYtPSnUxjjyJ">
              De åtgärder ni har vidtagit har ju inte varit de rätta. De används
              ju inte. De har ju inte förändrat situationen ett dugg. Det är
              det som är det skrämmande. Man blir lite bekymrad över att det
              är just när det gäller välfärdssektorn som man ska analysera,
              följa och avvakta ännu längre.
            </seg>
          </u>
          <u xml:id="i-a50145d981624c47-157" prev="i-a50145d981624c47-154" who="Q4354173">
            <seg xml:id="i-MDakG3YDgKDusjXB87vJbC">
              Stefan Attefall säger att man inte ska pytsa ut allt på en gång.
              Det är ungefär som om det vore hål i taket på huset och en storm
              vore på väg. Det börjar småregna, men jag sätter inte upp alla
              brädorna på en gång utan bara en. Det regnar mer och mer och jag
              sätter upp en bräda till. Så avvaktar jag. Då kommer jag att ha
              ett hus som är förstört! Allt jag äger och har kommer att vara
              förstört. Den enda vettiga åtgärden hade varit att reparera taket
              när jag såg stormen komma. När man har instrumenten och brädorna
              och har möjlighet att agera ska man reparera för att hindra att
              skada uppstår.
            </seg>
          </u>
          <u xml:id="i-a50145d981624c47-158" prev="i-a50145d981624c47-154" who="Q4354173">
            <seg xml:id="i-3jbnaAPXyG1H2qVxABZocQ">
              Ni väljer att avvakta, följa och analysera och att snickra bit
              för bit. Detta kommer att falla sönder, och det drabbar människor.
            </seg>
          </u>
          <note type="speaker" xml:id="i-B4MTZAdwy9bKP6EwiXhCKg">
            Anf. 18 STEFAN ATTEFALL (kd) replik:
          </note>
          <u xml:id="i-a50145d981624c47-159" next="i-a50145d981624c47-162" who="Q966884">
            <seg xml:id="i-7L1eaFheH1VMhkLG6q6Jwa">
              Fru talman! Vi ger besked. Vi tar i dag beslut om ett arbetsmarknadspolitiskt
              paket på över 8 miljarder kronor. Det handlar om förstärkningar
              på Arbetsförmedlingen, fler utbildningsplatser, fler praktikplatser,
              fler platser inom yrkeskomvux etcetera. Det är ett ganska omfattande
              paket som antas i dag.
            </seg>
          </u>
          <u xml:id="i-a50145d981624c47-160" prev="i-a50145d981624c47-159" who="Q966884">
            <seg xml:id="i-Xt6TKCo5trYxzFycMwZgAS">
              Vi har fattat beslut om stabilitetsplanen för det finansiella
              systemet. Det är sant att inte alla banker har gått med i garantiprogrammet.
              Det beror på de regelverk som finns i Europeiska unionen. Men
              stabilitetsplanen har varit viktig. Det säger alla banker. Den
              har bidragit till att skapa lugn och ro på marknaden, och den
              har bidragit till att sänka upplåningskostnaden. Det är bara att
              prata med företrädare för bankerna, om nu Alice Åström vågar närma
              sig kapitalet på det sättet.
            </seg>
          </u>
          <u xml:id="i-a50145d981624c47-161" prev="i-a50145d981624c47-159" who="Q966884">
            <seg xml:id="i-9knHEgwUzipN9rspjqLpbS">
              I fråga om fordonsindustrin kan vi se att exempelvis nu i dagarna
              behandlades Volvos ansökan om lån i den europeiska investeringsbanken,
              vilket ju bygger på det beslut om statliga garantier som vi har
              fattat. Den frågan kommer säkert att klaras ut inom den närmaste
              tiden.
            </seg>
          </u>
          <u xml:id="i-a50145d981624c47-162" prev="i-a50145d981624c47-159" who="Q966884">
            <seg xml:id="i-DyCJBzbPfZf3uX43SYwSs9">
              Alice Åström säger: Vi har ju instrumenten, varför gör vi inte
              mer? Då undrar jag: Vilka instrument har Alice Åström? Jo, en
              chockhöjning av skatten för Sveriges löntagare som gör det dyrare
              att anställa människor och ger mindre pengar i plånboken för Sveriges
              löntagare. Är det instrumentet för att lösa Sveriges ekonomiska
              problem och få en bättre fungerande arbetsmarknad? Tvärtom kommer
              det att förstärka problemen. Låt oss för allt i världen undvika
              de instrument som Alice Åström förordar!
            </seg>
          </u>
          <note type="speaker" xml:id="i-PWqFJahoRhAaj1kPW9Cnn5">
            Anf. 19 LARS ELINDERSON (m):
          </note>
          <u xml:id="i-a50145d981624c47-163" next="i-a50145d981624c47-185" who="Q5708979">
            <seg xml:id="i-BQBzazeYKEfgAM1QK2BUJh">
              Fru talman! Jag vill börja med att yrka bifall till finansutskottets
              förslag och avslag på reservationerna.
            </seg>
          </u>
          <u xml:id="i-a50145d981624c47-164" prev="i-a50145d981624c47-163" who="Q5708979">
            <seg xml:id="i-KLEUc2ryCNAqSgJ2fBCD8M">
              Jag ska inleda med att göra en liten analys av Thomas Östros
              inledning. Det är fascinerande och spännande att lyssna på Thomas
              Östros, inte minst när han står i talarstolen. Då har han ett
              annat tonläge än i det avspända samtalet över sammanträdesbordet.
              Thomas är en mästare på retorik, men han är inte precis någon
              nyansernas mästare. Han har också en tendens att blanda äpplen
              och päron som jag tycker är lite anmärkningsvärd med tanke på
              hans bakgrund.
            </seg>
          </u>
          <u xml:id="i-a50145d981624c47-165" prev="i-a50145d981624c47-163" who="Q5708979">
            <seg xml:id="i-VJSEBsF8pZxPgtzyCsqtsj">
              Han talar om kortsiktiga konjunkturproblem i samma termer som
              han beskriver långsiktiga strukturella problem i ekonomin. Han
              talar om prognoser som om det vore verklighet, och han talar om
              ersättningsnivåer men aldrig om hur de finansieras.
            </seg>
          </u>
          <u xml:id="i-a50145d981624c47-166" prev="i-a50145d981624c47-163" who="Q5708979">
            <seg xml:id="i-Cvyu9kxpNeec8kGiULTqGw">
              Varje högkonjunktur följs förr eller senare av en lågkonjunktur.
              Under både högkonjunkturer och lågkonjunkturer är det viktigt
              att man har fokus inte bara på de aktuella problemen utan också
              på de långsiktiga strukturella frågorna och har en långsiktig
              plan för den ekonomiska utvecklingen.
            </seg>
          </u>
          <u xml:id="i-a50145d981624c47-167" prev="i-a50145d981624c47-163" who="Q5708979">
            <seg xml:id="i-2VEdpuvPb5UDmPdu98BA4z">
              Sverige har i dag hållfasta och långsiktiga regler för den ekonomiska
              politiken, framför allt för att förhindra att de kortsiktiga åtgärderna
              för att dämpa efterfrågan i en högkonjunktur och för att stimulera
              när konjunkturen går ned motverkar strävan mot en långsiktigt
              stabil ekonomisk utveckling.
            </seg>
          </u>
          <u xml:id="i-a50145d981624c47-168" prev="i-a50145d981624c47-163" who="Q5708979">
            <seg xml:id="i-L6zL9znKJ2qiMjLQ1RwXxu">
              Vi har både de finanspolitiska och de penningpolitiska ramverken
              för att förhindra en konflikt mellan de kortsiktiga behoven och
              de långsiktiga målen. Jag tycker att det någon gång i debatten
              borde framgå att det finns en konflikt mellan de långsiktiga strävandena
              och alltför yviga kortsiktiga åtaganden.
            </seg>
          </u>
          <u xml:id="i-a50145d981624c47-169" prev="i-a50145d981624c47-163" who="Q5708979">
            <seg xml:id="i-32dQvtHGG566YTZBKqC6nG">
              Det är viktigt att inte tappa fokus på de långsiktiga målen.
              Regeringen har under den här mandatperioden lyft fram flera sådana
              långsiktiga strukturella problem i den svenska ekonomin. Det viktigaste
              av de problemen är att alltför många människor hamnat utanför
              arbetsmarknaden eller aldrig kommit in i arbetslivet, och de tenderar
              att stanna i ett permanent, konstant utanförskap.
            </seg>
          </u>
          <u xml:id="i-a50145d981624c47-170" prev="i-a50145d981624c47-163" who="Q5708979">
            <seg xml:id="i-FZ1rwTWE2hqoFk1VcKdoLd">
              Vi har nu ett akut kortsiktigt problem som tas upp inte bara
              av Thomas Östros utan också av andra talare, nämligen att de som
              har sämst förankring på arbetsmarknaden drabbas av konjunkturen.
              Men det stora problemet med den gruppen det gäller inte bara ungdomar
              och funktionshindrade är att de inte bara hamnar konjunkturellt
              utanför arbetsmarknaden utan också långsiktigt strukturellt. Det
              problemet har vi haft i 1015 år när det gäller ungdomar. Det är
              ett problem som Socialdemokraterna över huvud taget inte bryr
              sig om att engagera sig i.
            </seg>
          </u>
          <u xml:id="i-a50145d981624c47-171" prev="i-a50145d981624c47-163" who="Q5708979">
            <seg xml:id="i-2TRRwFvKyXEU7XG6zj51wP">
              Under det senaste året har arbetslösheten ökat. Fortfarande har
              varslen ökat betydligt mer, och det är prognoser om en snabbt
              ökande arbetslöshet. Men vi har fått en ökad arbetslöshet som
              är allvarlig och som regeringen vidtar åtgärder mot. Men sällan
              talas det om antalet sysselsatta, och aldrig från oppositionen.
            </seg>
          </u>
          <u xml:id="i-a50145d981624c47-172" prev="i-a50145d981624c47-163" who="Q5708979">
            <seg xml:id="i-BLpp36QsnmTJFVftrRg4mQ">
              Sedan 2006 har antalet sysselsatta i den svenska ekonomin ökat
              med över 80 000 personer, så även om arbetslöshetssiffrorna är
              allvarliga har vi fått en strukturell stabilisering av den svenska
              arbetsmarknaden. Det är fler människor i jobb. Fler kan försörja
              sig på sitt eget arbete.
            </seg>
          </u>
          <u xml:id="i-a50145d981624c47-173" prev="i-a50145d981624c47-163" who="Q5708979">
            <seg xml:id="i-SHKaJCxuFDJtD5hxikXXHu">
              Det var det som var det grundläggande problemet med den socialdemokratiska
              politiken, att man hade förlorat kontakten med det ursprungliga
              syftet med socialförsäkringssystemen.
            </seg>
          </u>
          <note xml:id="i-59ttpufycSK5hbiw6zKFRZ">
            Antalet sjuk- och förtidspensionsdagar per vuxen svensk, det
            så kallade ohälsotalet, har sjunkit från 43 dagar i slutet av
            2003 till 35 dagar i slutet av 2008.
          </note>
          <u xml:id="i-a50145d981624c47-174" prev="i-a50145d981624c47-163" who="Q5708979">
            <seg xml:id="i-Qut1twofcdmA9ziQuzJrMg">
              Under förra året sjönk ohälsotalet i alla län, och alla län med
              undantag för Jämtland ligger numera under den nivå som var genomsnittet
              2006.
            </seg>
          </u>
          <u xml:id="i-a50145d981624c47-175" prev="i-a50145d981624c47-163" who="Q5708979">
            <seg xml:id="i-C3s7r5MYr5GL5m34i1qCTd">
              Det är viktigt att ha den här bakgrunden i åtanke när vi diskuterar
              åtgärder för att möta den allvarliga nedgång i ekonomin som vi
              i dag ser. De åtgärder vi vidtar för att lösa de akuta problemen
              får inte förhindra de långsiktiga målen. Åtgärderna får inte leda
              till en ny våg av människor som hamnar i ett långsiktigt utanförskap.
              De måste vara tillfälliga, komma vid rätt tidpunkt och vara träffsäkra.
              Även i kristider är det viktigt att inte tappa fokus på det långsiktiga
              perspektivet.
            </seg>
          </u>
          <u xml:id="i-a50145d981624c47-176" prev="i-a50145d981624c47-163" who="Q5708979">
            <seg xml:id="i-5CeGY7ebwHB4pG8GKZP12t">
              Först och främst måste vi ha uthålliga statsfinanser. Det gäller
              alla länder men i synnerhet ett handelsberoende land som Sverige.
              Den svenska ekonomin och statsfinanserna är extremt konjunkturkänsliga
              av två skäl.
            </seg>
          </u>
          <u xml:id="i-a50145d981624c47-177" prev="i-a50145d981624c47-163" who="Q5708979">
            <seg xml:id="i-MVdgncaz8adt3io29yYbMC">
              Vårt stora handelsberoende innebär att en internationell konjunkturnedgång
              slår hårdare mot oss än mot andra länder. Det är någonting som
              vi har nytta av i en högkonjunktur, men det är någonting som gör
              det svårare för oss i en lågkonjunktur. Men det förhindrar inte
              att vi fortfarande måste ha fokus på det långsiktiga perspektivet.
            </seg>
          </u>
          <u xml:id="i-a50145d981624c47-178" prev="i-a50145d981624c47-163" who="Q5708979">
            <seg xml:id="i-81Y6kyZVRgALZEytbipNXa">
              Dessutom påverkas statens och kommunernas inkomster mer i länder
              där den offentliga sektorn och välfärdssystemen inte är lika omfattande
              som i Sverige.
            </seg>
          </u>
          <u xml:id="i-a50145d981624c47-179" prev="i-a50145d981624c47-163" who="Q5708979">
            <seg xml:id="i-Gz99bef9EJR5WQSLfFvwF6">
              Den här kombinationen av sänkta skatteintäkter och ökade bidrag
              i dåliga tider får budgetunderskottet att öka, men det innebär
              inte att vi långsiktigt finansierar vare sig skattesänkningar
              eller satsningar på välfärden med lånade pengar.
            </seg>
          </u>
          <u xml:id="i-a50145d981624c47-180" prev="i-a50145d981624c47-163" who="Q5708979">
            <seg xml:id="i-8E9Ps8BLnwmkqHRbQCbzDm">
              Man måste som ekonom, Thomas Östros, skilja mellan det strukturella
              underskottet och det tillfälliga konjunkturberoende underskottet.
            </seg>
          </u>
          <u xml:id="i-a50145d981624c47-181" prev="i-a50145d981624c47-163" who="Q5708979">
            <seg xml:id="i-8UhxiZV9cVsBQ3JmC8dguQ">
              Det finns två problem med den här frågan, det ökande budgetunderskottet
              på grund av lågkonjunkturen, som flera har pekat på.
            </seg>
          </u>
          <u xml:id="i-a50145d981624c47-182" prev="i-a50145d981624c47-163" who="Q5708979">
            <seg xml:id="i-D9RVFTbfQmFPmvGNaKCX5f">
              Det ena är att krisen kan bli långvarig. Då minskar möjligheterna
              längre fram att via budgeten finansiera de åtgärder som krävs
              för att överleva hela lågkonjunkturen. Det gäller kanske inte
              bara 2009. I värsta fall får vi en vändning först under 2010,
              och då måste vi se till att vi har en tillräcklig beredskap så
              att vi kan vidta åtgärder utan att få ett strukturellt underskott
              i vår budget.
            </seg>
          </u>
          <u xml:id="i-a50145d981624c47-183" prev="i-a50145d981624c47-163" who="Q5708979">
            <seg xml:id="i-CpPWQ89Fjih4NCWAUaj9zm">
              Det andra är mer en fråga om tajmning. Enligt läroböckerna i
              nationalekonomi, som vi båda har läst från pärm till pärm, ska
              de första tecknen på en vändning i ekonomin mötas av en åtstramning
              för att förhindra att uppgången övergår till överhettning och
              inflation.
            </seg>
          </u>
          <u xml:id="i-a50145d981624c47-184" prev="i-a50145d981624c47-163" who="Q5708979">
            <seg xml:id="i-SNEdxnvZhj2LEekZZ9Ey4G">
              När kommer den? Ja, ingen kan säga någonting om det i dag. Den
              erfarenhet vi har från tidigare lågkonjunkturer är att detta har
              kommit snabbare och att vi har varit för sena och då drabbats
              av en inflation.
            </seg>
          </u>
          <u xml:id="i-a50145d981624c47-185" prev="i-a50145d981624c47-163" who="Q5708979">
            <seg xml:id="i-YNFV4UfmRQHAr3PUjMtgyV">
              Fru talman! Jag förstår behovet av hård retorik. Jag förstår
              också behovet av att i debatten blanda äpplen och päron. Men jag
              tycker ändå att det finns en trovärdighetsfråga i den här debatten.
              Det är en ständigt återkommande debatt med påståenden som inte
              är förankrade i verkligheten utan enbart förankrade i behovet
              av att skapa konflikt i en krissituation. Det ökar inte möjligheterna
              att få en bra lösning på den finansiella och ekonomiska kris som
              vi har i Sverige i dag.
            </seg>
          </u>
          <note type="speaker" xml:id="i-FdS9R7n3t9QAtWGkzWXUGL">
            Anf. 20 THOMAS ÖSTROS (s) replik:
          </note>
          <u xml:id="i-a50145d981624c47-186" next="i-a50145d981624c47-193" who="Q3297193">
            <seg xml:id="i-6Cy9pJQJJ32DJQiXvXRSu2">
              Fru talman! Låt mig säga att jag inte blir lugnad av Lars Elinderson.
            </seg>
          </u>
          <u xml:id="i-a50145d981624c47-187" prev="i-a50145d981624c47-186" who="Q3297193">
            <seg xml:id="i-CFGyZeq2fZ2B5kwFUcQRUT">
              Staten går i år med mycket stora underskott. Lånebehovet ligger
              på över 130 miljarder, och underskottsprognoserna är i ungefär
              samma storleksordning som det de har sänkt skatten med under den
              här mandatperioden. Då har Lars Elinderson hittat någon lärobok
              som säger att man trots allt inte lånar till skattesänkningar.
              Men ni gör det nu, Lars Elindersson. Ni lånar pengar för att sänka
              skatten, särskilt mycket för dem som tjänar över 50 000 kronor
              i månaden. Vi får 13 000 kronor i år i skattesänkning på lånade
              pengar. Ingen lärobok i världen kommer att hjälpa er i den argumentationen.
            </seg>
          </u>
          <u xml:id="i-a50145d981624c47-188" prev="i-a50145d981624c47-186" who="Q3297193">
            <seg xml:id="i-R3cZ3NH3h9BuJK8VsFxUg6">
              Dessutom kan du titta på vad ekonomerna i världen säger. Internationella
              valutafonden har gjort en bred översikt över den samlade kunskapen
              om hur man hanterar en jobbkris av den art som vi nu går igenom.
              Och de säger: Använd inte stora skattesänkningar riktade till
              höginkomsttagare! Det är att kasta pengar i sjön. Investera i
              välfärd, i infrastruktur, i utbildning, i sådant som vi vet fungerar
              för att klara sysselsättningen!
            </seg>
          </u>
          <u xml:id="i-a50145d981624c47-189" prev="i-a50145d981624c47-186" who="Q3297193">
            <seg xml:id="i-T7QcjJz51JV6Yu2RqDz4vZ">
              Ändå vidhåller Lars Elinderson att detta ska ske.
            </seg>
          </u>
          <u xml:id="i-a50145d981624c47-190" prev="i-a50145d981624c47-186" who="Q3297193">
            <seg xml:id="i-9Hx86y8Vc9rS3KhLmJreWi">
              Kort och lång sikt är naturligtvis oerhört viktigt att ha klart
              för sig i politiken. Det är därför det är så bekymmersamt att
              Lars Elinderson inte tar till sig den ekonomiska kunskapen när
              det gäller hur man bekämpar arbetslöshet.
            </seg>
          </u>
          <u xml:id="i-a50145d981624c47-191" prev="i-a50145d981624c47-186" who="Q3297193">
            <seg xml:id="i-MwWzSycmuRQmgD3Qvncdjt">
              Konjunkturinstitutet visar i sin senaste prognos att jämviktsarbetslösheten,
              den arbetslöshet vi kan nå i bästa fall, inte har sjunkit under
              Lars Elindersons period vid makten. Den har stått stilla. Den
              sjönk under våra år i regeringsställning.
            </seg>
          </u>
          <u xml:id="i-a50145d981624c47-192" prev="i-a50145d981624c47-186" who="Q3297193">
            <seg xml:id="i-Cf41qQCDXpj4GgDFwGzPMh">
              Då har Lars Elinderson raserat a-kassan, skapat mycket stora
              klyftor, riktat skattebonusar till höginkomsttagare och börjat
              rasera kvaliteten i välfärden till vinsten av ingen förändring
              av den långsiktiga arbetslösheten.
            </seg>
          </u>
          <u xml:id="i-a50145d981624c47-193" prev="i-a50145d981624c47-186" who="Q3297193">
            <seg xml:id="i-Atk8QgerggJNKjHZ1j3wjR">
              Det tycker jag är en förödande kritik från Konjunkturinstitutet
              som riktar sig rakt mot Lars Elinderson.
            </seg>
          </u>
          <note type="speaker" xml:id="i-ThCofdq3wGVuE2NcQUBm2p">
            Anf. 21 LARS ELINDERSON (m) replik:
          </note>
          <u xml:id="i-a50145d981624c47-194" next="i-a50145d981624c47-200" who="Q5708979">
            <seg xml:id="i-8416nXLucNR4GaVjGYznJ2">
              Fru talman! Ja, det är möjligt att det inte bara är Alice Åström
              som ibland lyssnar selektivt, utan vi kanske gör det lite till
              mans. Någon av oss kanske också minns fel.
            </seg>
          </u>
          <u xml:id="i-a50145d981624c47-195" prev="i-a50145d981624c47-194" who="Q5708979">
            <seg xml:id="i-7peud8zBfCs6t8NDyk1oYQ">
              Det allra sista påståendet, att jämviktsarbetslösheten inte har
              minskat sedan 2006, vill jag bestrida.
            </seg>
          </u>
          <u xml:id="i-a50145d981624c47-196" prev="i-a50145d981624c47-194" who="Q5708979">
            <seg xml:id="i-Wzm1W772JkQtqGzE5M7Sxp">
              Vi kan väl gå in och slå i böckerna och se vem som har rätt,
              du eller jag, Thomas Östros. Jag vill minnas att det är precis
              tvärtom. Vi har haft en minskning det håller jag med om men inte
              under det senaste året. Då är det exceptionella förhållanden som
              har påverkat situationen. Däremot hade vi det under 2007 och 2008.
            </seg>
          </u>
          <u xml:id="i-a50145d981624c47-197" prev="i-a50145d981624c47-194" who="Q5708979">
            <seg xml:id="i-XCJj5oqYFLus7a7uVMmhbz">
              Jag skulle vilja fråga: Är det en långsiktig strukturell arbetslöshetsökning
              som vi upplever i Sverige i dag? Eller har vi under de senaste
              åren upplevt en strukturell ökning av sysselsättningsnivån?
            </seg>
          </u>
          <u xml:id="i-a50145d981624c47-198" prev="i-a50145d981624c47-194" who="Q5708979">
            <seg xml:id="i-5rXmxP1UL1EnmjoRE7nveT">
              Att arbetslösheten ökar kan möjligen utöver konjunkturnedgången
              bero på att fler människor står till arbetsmarknadens förfogande
              och att ersättningssystemen är annorlunda utformade, vilket också
              påverkar jämviktsarbetslösheten.
            </seg>
          </u>
          <u xml:id="i-a50145d981624c47-199" prev="i-a50145d981624c47-194" who="Q5708979">
            <seg xml:id="i-CVXNcMHJfoPpYTR1LzVT9G">
              Statistiska centralbyrån redovisade för mindre än en månad sedan
              siffror som talar om för oss att det är mer än 80 000 fler sysselsatta
              i Sverige än det var sommaren 2006. Det innebär inte att problemen
              för dem som är varslade är mindre. De finns fortfarande kvar.
              För de enskilda personer som drabbas av varsel spelar det ingen
              roll av vilket skäl de har blivit varslade.
            </seg>
          </u>
          <u xml:id="i-a50145d981624c47-200" prev="i-a50145d981624c47-194" who="Q5708979">
            <seg xml:id="i-LQVg5QWGuj1sF3GGCZ7RHC">
              Det är inte den ekonomiska politiken i Sverige som har skapat
              ökad arbetslöshet. Det är i huvudsak konjunkturen.
            </seg>
          </u>
          <note type="speaker" xml:id="i-VHVCGG3DTr8JjrsJNQyeu4">
            Anf. 22 THOMAS ÖSTROS (s) replik:
          </note>
          <u xml:id="i-a50145d981624c47-201" next="i-a50145d981624c47-207" who="Q3297193">
            <seg xml:id="i-65Rh5ivojwPKxJBX4qGiUs">
              Fru talman! Det är den här trosvissheten som gör mig bekymrad.
              Det spelar ingen roll att det är jättestora underskott i statliga
              finanser. Vi fortsätter med skattesänkningarna till höginkomsttagare.
              Nu lånar vi till det, för Lars Elinderson har fått för sig att
              det är rätt. Jag tycker att det är orimligt och orättvist, och
              det skapar inte jobb.
            </seg>
          </u>
          <u xml:id="i-a50145d981624c47-202" prev="i-a50145d981624c47-201" who="Q3297193">
            <seg xml:id="i-SpLdNz6BQZsNivVgeTu7PK">
              Ekonomkåren är enig bakom detta. Det är en mycket ineffektiv
              politik. Men de fortsätter.
            </seg>
          </u>
          <u xml:id="i-a50145d981624c47-203" prev="i-a50145d981624c47-201" who="Q3297193">
            <seg xml:id="i-TRHGNKTKHLhw45zXSHUZem">
              Lars Elinderson, du har förberett Sverige illa för en recession.
              Det beror på att du och dina kolleger i majoriteten kände och
              trodde att allt som vi rörde vid blev guld. Det var högkonjunktur
              och medvind. Sysselsättningen ökade. Jag vill påminna om att den
              ökade mycket kraftigt vårt sista år under förra mandatperioden,
              20052006.
            </seg>
          </u>
          <u xml:id="i-a50145d981624c47-204" prev="i-a50145d981624c47-201" who="Q3297193">
            <seg xml:id="i-Fk29PKMhKzEXaWuMci4nr4">
              Det är då som finansutskottet sätts på prov och finansministern
              sätts på prov. Man ska inte inbilla sig att det är soligt väder
              för evigt. Det kommer sämre tider. Men Lars Elinderson satte sprätt
              på pengarna. Nu står vi här med underskott.
            </seg>
          </u>
          <u xml:id="i-a50145d981624c47-205" prev="i-a50145d981624c47-201" who="Q3297193">
            <seg xml:id="i-3PDDJHD4HT3jsmmrTkcpWU">
              Är du beredd att fortsätta att låna till skattesänkningar för
              höginkomsttagare? Jag vill veta det i dag. Tycker du att det är
              klokt att göra det? På vilket sätt ger det mer jobb? Det vill
              jag att du förklarar, eftersom du hänvisar till din ekonomiska
              bakgrund.
            </seg>
          </u>
          <u xml:id="i-a50145d981624c47-206" prev="i-a50145d981624c47-201" who="Q3297193">
            <seg xml:id="i-N2HRCTGSu3MfANoWhFa7dK">
              Det som nu är på väg att ske, vilket jag är rädd för att också
              Konjunkturinstitutet och andra kommer att varna för, är att långtidsarbetslösheten
              och jämviktsarbetslösheten, det vill säga vad vi kan nå till i
              nästa högkonjunktur, börjar att öka igen. Varför? Jo, för att
              det nu slås ut så många människor från jobb. Många av dem har
              god yrkeskunskap, men de slås ut från en industri som har stora
              problem. Och de får ingen hjälp.
            </seg>
          </u>
          <u xml:id="i-a50145d981624c47-207" prev="i-a50145d981624c47-201" who="Q3297193">
            <seg xml:id="i-AbF8JsVsw6F4yd8tLt6BAE">
              De hamnar i passivitet, de hamnar på mycket låg a-kasseförsörjning,
              de får ingen kvalificerad yrkesutbildning, och de hamnar i långsiktig
              arbetslöshet. Det är den politiken som nu riskerar att förvärra
              möjligheten att vid nästa högkonjunktur pressa tillbaka arbetslösheten
              så att vi når det som vi tycker är viktigast, full sysselsättning.
              Det du tycker är viktigast är att sänka skatten och öka klyftorna.
            </seg>
          </u>
          <note type="speaker" xml:id="i-QFtnsAfWnAYWG5m5oEPqwE">
            Anf. 23 LARS ELINDERSON (m) replik:
          </note>
          <u xml:id="i-a50145d981624c47-208" next="i-a50145d981624c47-212" who="Q5708979">
            <seg xml:id="i-SBiYxBxcG6Sdj8hAZd6EdX">
              Fru talman! 7580 miljarder kronor av den ökade statsskulden har
              vi tillsammans röstat igenom i den här kammaren. En stor del av
              den ökade upplåning som staten måste ägna sig åt i år beror på
              de krispaket för att stabilisera finansmarknaden som vi har varit
              överens om. Lite mindre än hälften av den ökade upplåning som
              vi har tvingats att finna oss i är på grund av förändrade ekonomiska
              förutsättningar och finanskrisen. Den andra delen är uteslutande
              beroende på konjunkturnedgången.
            </seg>
          </u>
          <u xml:id="i-a50145d981624c47-209" prev="i-a50145d981624c47-208" who="Q5708979">
            <seg xml:id="i-6N3cqANZcFPUNCS4prDk8K">
              Skatteinkomsterna minskar när färre människor arbetar. Det är
              ju så när fler människor blir arbetslösa. Budgeten innebar inte
              någon lånefinansierad skattesänkning.
            </seg>
          </u>
          <u xml:id="i-a50145d981624c47-210" prev="i-a50145d981624c47-208" who="Q5708979">
            <seg xml:id="i-5NEg5PZ1pCxyckUnBohS9x">
              Jag är övertygad om att de här två åren kommer finansministern
              och vi i majoriteten att tvingas vara mer återhållsamma med utgifter
              och vara mer begränsade när det gäller att minska våra intäkter.
              Men jag vill samtidigt påpeka att det inte bara är skattesänkningar
              som har skett under de här åren.
            </seg>
          </u>
          <u xml:id="i-a50145d981624c47-211" prev="i-a50145d981624c47-208" who="Q5708979">
            <seg xml:id="i-PuRXTqrphpFsTBQqxGGtDu">
              Vi har höjt skatten på en mängd olika områden. Vi har höjt energiskatterna.
              Vi har höjt de riktade skatterna mot alkohol, tobak och andra
              typer av varor. Vi har genomfört en ordentlig skattehöjning mot
              det kapital som tidigare med räntesnurror och liknande försvann
              utomlands. Skatteinstrumentet kan användas på olika sätt för att
              stimulera ekonomin eller få tillväxt till stånd.
            </seg>
          </u>
          <u xml:id="i-a50145d981624c47-212" prev="i-a50145d981624c47-208" who="Q5708979">
            <seg xml:id="i-XQFWpiezaEtxesYjpu64M6">
              Självklart förändrar den ekonomiska situationen prioriteringen
              för oss också. Men om man inte har en broms som man kan använda
              i en lågkonjunktur blir det svårt att ha resurser för att klara
              ut det om lågkonjunkturen blir långvarig eller resurser för att
              satsa den dag man behöver stimulera längre fram.
            </seg>
          </u>
          <note type="speaker" xml:id="i-JBsrdxo3Gnon3gqwJhYW7e">
            Anf. 24 ROGER TIEFENSEE (c):
          </note>
          <u xml:id="i-a50145d981624c47-213" next="i-a50145d981624c47-233" who="Q6210672">
            <seg xml:id="i-XM7233Jcyo9VrcvDj7gW6U">
              Fru talman! Jag vill börja med att yrka bifall till utskottsmajoritetens
              förslag.
            </seg>
          </u>
          <u xml:id="i-a50145d981624c47-214" prev="i-a50145d981624c47-213" who="Q6210672">
            <seg xml:id="i-VRxjK8zgjLcZhfyNpEh1ku">
              Under det senaste året har vi sett en dramatisk omsvängning av
              världskonjunkturen. Finanskris och lågkonjunktur i världsekonomin
              slår extra hårt mot en liten, öppen och exportberoende ekonomi
              som den svenska. Och det slår snabbt, från att en lastbilstillverkare
              som Volvo hade all-time-high andra kvartalet 2008 till att det
              var tvärstopp det tredje kvartalet.
            </seg>
          </u>
          <u xml:id="i-a50145d981624c47-215" prev="i-a50145d981624c47-213" who="Q6210672">
            <seg xml:id="i-BscFamK9ZvB3berFSQ7dQ">
              Vi har aldrig upplevt några sådana snabba svängningar i konjunkturen
              förut. Därför är det ett oerhört allvarligt ekonomiskt läge. Det
              är ett väldigt svårbedömt ekonomiskt läge också.
            </seg>
          </u>
          <u xml:id="i-a50145d981624c47-216" prev="i-a50145d981624c47-213" who="Q6210672">
            <seg xml:id="i-3f6mQ7zQGjr86ojunHZDBp">
              Fru talman! Det låter väldigt dystert, och det är ett allvarligt
              läge, men det är också viktigt att understryka att Sverige står
              bättre rustat än många andra länder att möta den här lågkonjunkturen.
              Vi står bättre rustade tack vare att vi har sparat i ladorna.
              Vi har haft stora överskott de senaste åren.
            </seg>
          </u>
          <u xml:id="i-a50145d981624c47-217" prev="i-a50145d981624c47-213" who="Q6210672">
            <seg xml:id="i-2aEYEEboPm9qidWTAtLd9M">
              Regeringen har jobbat efter en tydlig arbetslinje. När vi gick
              in i den här lågkonjunkturen hade vi en hög sysselsättningsnivå.
            </seg>
          </u>
          <u xml:id="i-a50145d981624c47-218" prev="i-a50145d981624c47-213" who="Q6210672">
            <seg xml:id="i-YWitfEa1DWTTjygkrXsKjB">
              Budgeten i höstas kunde därför vara offensiv. Vi kunde möta det
              här offensivt. Den innehöll investeringar i infrastruktur, närtidssatsningar
              på 1011 miljarder de två närmaste åren, i år och nästa år, investeringar
              i utbildning, skattesänkningar för både företag och privatpersoner.
              Det var sammanlagt stimulanser till ekonomin i storleksordningen
              32 miljarder.
            </seg>
          </u>
          <u xml:id="i-a50145d981624c47-219" prev="i-a50145d981624c47-213" who="Q6210672">
            <seg xml:id="i-255BWpTddKDZF6Pc8Zcr3K">
              Det som regeringen har gjort efter budgetpropositionen är inte
              lite heller. Det handlar om stabilitetsstärkande åtgärder för
              det finansiella systemet, för att få det finansiella systemet
              att fungera. Det finns fortfarande problem. Det är fel att kalla
              det en tvångströja, men vi kunde inte sätta avgifterna till stabilitetsprogrammet
              som vi ville. Så det finns fortfarande saker att göra på området.
              Vi ser ändå att finansmarknaden fungerar något bättre.
            </seg>
          </u>
          <u xml:id="i-a50145d981624c47-220" prev="i-a50145d981624c47-213" who="Q6210672">
            <seg xml:id="i-EitSZnxAwwuZVBXb6XJCFZ">
              Vi har gett kapitaltillskott till Almi och Svensk Exportkredit
              för att underlätta för företag att få krediter och för att underlätta
              export. Vi har ett helt åtgärdspaket för fordonssektorn som nu
              börjar ge resultat. Vi vet att Volvo kommer att få lån från Europeiska
              Investeringsbanken som en direkt följd av det åtgärdspaketet.
            </seg>
          </u>
          <u xml:id="i-a50145d981624c47-221" prev="i-a50145d981624c47-213" who="Q6210672">
            <seg xml:id="i-5gVXdLzvwPrA8hz9YBqpJx">
              Ännu har ingen haft möjlighet att utnyttja undsättningslånen.
              Det är en brist, och vi är beredda att forma om systemet för att
              man ska kunna använda det. Men att det, som det har påståtts tidigare
              i debatten, inte alls har kommit till någon nytta är felaktigt.
            </seg>
          </u>
          <u xml:id="i-a50145d981624c47-222" prev="i-a50145d981624c47-213" who="Q6210672">
            <seg xml:id="i-5go4y4JR7voZjk3LAuvddF">
              Vi har hjälpt våra grannländer, Island exempelvis. Vi har gjort
              förstärkningar av arbetsmarknadspolitiken.
            </seg>
          </u>
          <u xml:id="i-a50145d981624c47-223" prev="i-a50145d981624c47-213" who="Q6210672">
            <seg xml:id="i-Pmz6zk7FruBj8x6a9Ljp6f">
              I den tilläggsbudget som vi diskuterar nu är det ytterligare
              investeringar i yrkesutbildning. Det är investeringar i infrastruktur.
              Det är ökade resurser till Arbetsförmedlingen.
            </seg>
          </u>
          <u xml:id="i-a50145d981624c47-224" prev="i-a50145d981624c47-213" who="Q6210672">
            <seg xml:id="i-DKHnvnMwQwjmxPxvFtbzgg">
              Sist men inte minst, och det är den stora ekonomiska delen i
              den här tilläggsbudgeten, handlar det om att vi nu utvidgar den
              skattereduktion för hushållstjänster som finns och inför ett ROT-avdrag
              för reparation, ombyggnad och tillbyggnad.
            </seg>
          </u>
          <u xml:id="i-a50145d981624c47-225" prev="i-a50145d981624c47-213" who="Q6210672">
            <seg xml:id="i-Xa3shGsgLyCb47xna8cZbe">
              Detta kallas samlat för ett husavdrag, och den nya delen är en
              viktig stimulans till byggsektorn. När man pratar med byggföretagare
              säger de att de i höstas upplevde det totala tvärstoppet. En del
              sade att de aldrig haft så tomt i orderböckerna.
            </seg>
          </u>
          <u xml:id="i-a50145d981624c47-226" prev="i-a50145d981624c47-213" who="Q6210672">
            <seg xml:id="i-MWKwKVKC8DQp7W15LGJZVh">
              Det är alltså både en strukturell och konjunkturell åtgärd. Strukturell
              i så måtto att syftet också är att minska svartarbetet; därför
              är den inte tillfällig som oppositionen vill, utan vi vill göra
              en strukturell, permanent åtgärd.
            </seg>
          </u>
          <u xml:id="i-a50145d981624c47-227" prev="i-a50145d981624c47-213" who="Q6210672">
            <seg xml:id="i-AgvPWn9V4GoTvsjYgYKH1N">
              Som centerpartist tycker jag att det är extra roligt att vi nu
              när regeringen presenterade sin havsmiljöproposition också kunde
              klargöra att husavdraget kommer att inkludera möjligheter till
              åtgärder när det gäller enskilda avlopp. I måndags besökte jag
              Trosa kommun tillsammans med allianskolleger på Sörmlandsbänken
              som är min länsbänk. I Trosa gör man en inventering av enskilda
              avlopp i hela kommunen. Man bedömer att det finns 1 500 750 var
              kända, de andra var okända men befarade.
            </seg>
          </u>
          <u xml:id="i-a50145d981624c47-228" prev="i-a50145d981624c47-213" who="Q6210672">
            <seg xml:id="i-CxxcTvjCSDyuHXCu2dSe7v">
              De som har dessa enskilda avlopp kommer att få förelägganden.
              Det är klockrent att de kan få hjälp att göra denna investering.
              Det är klockrent konjunkturmässigt för den som får möjlighet att
              utföra arbetet, och det är klockrent för det enskilda hushållet
              som får en lägre kostnad. Och det är klockrent för miljön, eftersom
              det minskar övergödningen i Östersjön.
            </seg>
          </u>
          <u xml:id="i-a50145d981624c47-229" prev="i-a50145d981624c47-213" who="Q6210672">
            <seg xml:id="i-2SNapbBMfpR6XhFbpxkWUy">
              Fru talman! Oppositionen försöker skapa en bild, inte bara här
              utan även tidigare, av att regeringen inte gör någonting. Den
              bild man försöker skapa är av total passivitet. Jag tror att människor
              som följer den här debatten, människor som har följt utvecklingen
              av finanskris och lågkonjunktur, ser igenom detta försök till
              bildskapande och de dimridåer man försöker måla upp. Det blir
              inte helt trovärdigt att hela tiden ropa att det är för lite och
              för sent. Det är lite som att ropa vargen kommer.
            </seg>
          </u>
          <u xml:id="i-a50145d981624c47-230" prev="i-a50145d981624c47-213" who="Q6210672">
            <seg xml:id="i-45D2Y2dBJXRmayQcVKVZnu">
              32 miljarder i investeringar i en budget och 8 miljarder i denna
              tilläggsbudget är inte lite pengar. Om man tycker att detta inte
              är någonting eller att det är lite pengar kanske man inte heller
              ska ha ambitionen att ha hand om skattebetalarnas pengar.
            </seg>
          </u>
          <u xml:id="i-a50145d981624c47-231" prev="i-a50145d981624c47-213" who="Q6210672">
            <seg xml:id="i-52TSfBA6MNzEYp551ephpj">
              Vi kommer att behöva göra mer. Det ska vi inte sticka under stol
              med. Vi kommer att återkomma med besked till kommuner och landsting
              i vårbudgeten. Men det som är lite intressant är att Thomas Östros
              till exempel i sitt anförande här pratar om att de investeringar
              som oppositionen vill göra vill de göra genom att säga nej till
              skattesänkningar. Upplysningsvis kan jag säga att det inte finns
              några skattesänkningar att säga nej till. Det finns bara skattehöjningar
              att föreslå. De skatteförslag som Thomas Östros vill säga nej
              till är ju redan beslutade av Sveriges riksdag. Frågan är alltså
              vilka skatter som ska höjas. Är det, som Socialdemokraterna föreslog
              i höstas, en skattechock för att ha unga anställda som ska föreslås
              i det här konjunkturläget? Man kan retoriskt fråga sig, fru talman,
              hur smart det är.
            </seg>
          </u>
          <u xml:id="i-a50145d981624c47-232" prev="i-a50145d981624c47-213" who="Q6210672">
            <seg xml:id="i-XmRJCPccfEszbmN67AxemC">
              13,6 miljarder räknade Socialdemokraterna i sitt eget budgetalternativ
              med att höja skatten för att ha unga anställda. Man för tillbaka
              1 miljard för att företagen ska nyanställa unga. Hur smart är
              det? Först ska företagen tvingas avskeda unga för att det blir
              dyrare när unga redan i dag, i ett sådant här konjunkturläge,
              strukturellt är de som har det svårast. Först ska de alltså bli
              avskedade, sedan ska de bli återanställda och Socialdemokraterna
              ska skära emellan ett antal miljarder. Det är inte en hållbar
              politik.
            </seg>
          </u>
          <u xml:id="i-a50145d981624c47-233" prev="i-a50145d981624c47-213" who="Q6210672">
            <seg xml:id="i-3vmLx6vWVk1CfRS7D4VvMZ">
              Det skulle vara intressant att få ett svar på vilka skatter det
              är som ska höjas.
            </seg>
          </u>
          <note type="speaker" xml:id="i-HE82VRX2CJ8mCLWj3jv6Wb">
            Anf. 25 CARL B HAMILTON (fp):
          </note>
          <u xml:id="i-a50145d981624c47-234" next="i-a50145d981624c47-246" who="Q5785982">
            <seg xml:id="i-7yNE4wj316ftssHrRU6xF5">
              Fru talman! Det ekonomiska läget är allvarligt. Arbetslösheten
              ökar, och varslen ökar.
            </seg>
          </u>
          <u xml:id="i-a50145d981624c47-235" prev="i-a50145d981624c47-234" who="Q5785982">
            <seg xml:id="i-2ZCig88V2gxiMPzzmvE1vL">
              I den situationen hör jag Thomas Östros hålla ett anförande i
              denna kammare i 14 minuter utan att en enda gång nämna ordet företag
              eller företagare. Jag kunde inte höra att Thomas Östros talade
              om företag eller företagare.
            </seg>
          </u>
          <u xml:id="i-a50145d981624c47-236" prev="i-a50145d981624c47-234" who="Q5785982">
            <seg xml:id="i-RLCei86sdPZbEcULHG6zEV">
              Hur ska man kunna ha en trovärdig ekonomisk politik om man inte
              diskuterar företagsamhetens villkor? Det är ändå i små och medelstora
              företag som jobben kommer i Sverige, och om det är så, vilket
              det är, att skatteunderlaget i stat och kommuner viker beror det
              ju på minskade intäkter från den sektorn.
            </seg>
          </u>
          <u xml:id="i-a50145d981624c47-237" prev="i-a50145d981624c47-234" who="Q5785982">
            <seg xml:id="i-CWx2sPMVvLxAiCCqsFbrXH">
              Alice Åström talade i 10 minuter men talade heller inte om företag
              eller företagare. Hur ska en trovärdig ekonomisk politik för fler
              jobb kunna skapas av en opposition med den inriktningen?
            </seg>
          </u>
          <u xml:id="i-a50145d981624c47-238" prev="i-a50145d981624c47-234" who="Q5785982">
            <seg xml:id="i-ssRTYjGwk8PsjrSW9ZHwS">
              De verkar tro att jobben produceras i Arbetsförmedlingen, i Statistiska
              centralbyråns tabeller, i den offentliga sektorn. Men jobben i
              den offentliga sektorn ska ju finansieras någonstans ifrån. Jag
              skulle rekommendera dem att börja läsa våra morgontidningars ekonomisidor
              eller Dagens Industri. Där står sida efter sida om företag och
              företagsamhet och deras villkor.
            </seg>
          </u>
          <u xml:id="i-a50145d981624c47-239" prev="i-a50145d981624c47-234" who="Q5785982">
            <seg xml:id="i-Fjo5LVAUwroQcEss8V2gNJ">
              Fru talman! Socialdemokraterna och Thomas Östros säger här att
              alliansen slösar bort pengar på stora skattesänkningar och att
              skattesänkningar är att kasta pengar i sjön. De skattesänkningar
              som vi har gjort var uppenbarligen helt fel, och då bjuder logiken
              att skatterna bör höjas igen eller hur?
            </seg>
          </u>
          <u xml:id="i-a50145d981624c47-240" prev="i-a50145d981624c47-234" who="Q5785982">
            <seg xml:id="i-3QcZN8bEuEmvcetuLysnW4">
              Alliansen, säger Thomas Östros, har slösat bort överskott. Budgeten
              borde alltså ha gått med överskott i dag. De underskott som prognostiserats
              borde då elimineras med högre skatter eller minskade utgifter
              eller hur?
            </seg>
          </u>
          <u xml:id="i-a50145d981624c47-241" prev="i-a50145d981624c47-234" who="Q5785982">
            <seg xml:id="i-4tgyWw8KyhH15Wjm2XGsBc">
              Thomas Östros säger att överskotten slösas bort på skattesänkningar.
              Det har bedrivits en slösaktig skattepolitik. Återigen budgeten
              borde tydligen i stället visa överskott och skatterna borde, bjuder
              Östros logik, höjas så att det så kallade slöseriet upphör.
            </seg>
          </u>
          <u xml:id="i-a50145d981624c47-242" prev="i-a50145d981624c47-234" who="Q5785982">
            <seg xml:id="i-TPKe5fzrfbCpiWFYpYrAZ8">
              Slutsatsen blir att Socialdemokraterna står för en åtstramande
              politik med högre skatter i lågkonjunktur och kris. Socialdemokraternas
              skattepolitik skulle minska köpkraften i landet och driva landet
              till en högre arbetslöshet och en minskad sysselsättning. En massiv
              skattechock är det som ligger i Thomas Östros kritik av alliansens
              skattepolitik.
            </seg>
          </u>
          <u xml:id="i-a50145d981624c47-243" prev="i-a50145d981624c47-234" who="Q5785982">
            <seg xml:id="i-DeJFBqSMkZJ9288Y51uDUg">
              Men samtidigt säger sig Socialdemokraterna vilja öka utgifterna,
              och det gäller inte bara transfereringar som a-kassan. Socialdemokraterna
              vill även investera mer i utbildning, mer i infrastruktur, mer
              till klimatomställning och mer till välfärden. Det blir ofrånkomligen
              väsentligt mycket högre offentliga utgifter med Socialdemokraternas
              politik.
            </seg>
          </u>
          <u xml:id="i-a50145d981624c47-244" prev="i-a50145d981624c47-234" who="Q5785982">
            <seg xml:id="i-Vs8kmggu774xQDgziQAscq">
              Konsekvent förespråkar Socialdemokraterna en politik som i praktiken
              är ogenomförbar utan att de genombryter budgetens utgiftstak.
              Det går inte, när man lyssnar på Thomas Östros, att komma till
              någon annan slutsats. Man kan skaka på huvudet, men det budskap
              som Thomas Östros har till sina väljare, till sina sympatisörer
              och till dem som lyssnar på denna och andra debatter är att det
              finns inget budgettak som Socialdemokraterna behöver ta hänsyn
              till. Det är bara att öka utgifterna och investeringarna; det
              går alltid att fixa.
            </seg>
          </u>
          <u xml:id="i-a50145d981624c47-245" prev="i-a50145d981624c47-234" who="Q5785982">
            <seg xml:id="i-Ax2X6wwbiTzzcSgseMJQBF">
              Detta kommer att få vådliga konsekvenser för de offentliga finanserna.
              Vi får en ännu svagare växelkurs och så småningom en återgång
              till högre inflation och stigande räntor.
            </seg>
          </u>
          <u xml:id="i-a50145d981624c47-246" prev="i-a50145d981624c47-234" who="Q5785982">
            <seg xml:id="i-UBGKjm3v9vigqDrveT9tp1">
              Raserade offentliga finanser är det andra benet i oppositionens
              politik. Det första benet är alltså en skattechock som minskar
              efterfrågan och ökar arbetslösheten.
            </seg>
          </u>
          <note type="speaker" xml:id="i-3jpo1CAJ5QMYAeMCasRjwn">
            Anf. 26 THOMAS ÖSTROS (s) replik:
          </note>
          <u xml:id="i-a50145d981624c47-247" next="i-a50145d981624c47-252" who="Q3297193">
            <seg xml:id="i-HPq1y3WBduaTvc9Z17xopv">
              Fru talman! Jag vet inte vad Carl B Hamilton har sysslat med
              under förmiddagen. Först glömmer han att anmäla sig till debatten;
              sedan kom han på att han skulle vara med. Välkommen ändå!
            </seg>
          </u>
          <u xml:id="i-a50145d981624c47-248" prev="i-a50145d981624c47-247" who="Q3297193">
            <seg xml:id="i-AMMU5S4UULQXYQe35psFuU">
              Sedan visar det sig att han har nickat till under debatten. Jag
              hade ett helt avsnitt som talade om hur viktiga entreprenörerna
              är för att vi ska komma ur den här krisen. Jag ser att hans allianskolleger
              nickar förtjust över det inlägget. Det handlar om att lätta på
              bördan för entreprenörerna och inte som alliansen skarpt höja
              arbetsgivaravgifterna för småföretagen, till exempel hotellen
              och restaurangerna de viktiga företagen i tjänstesektorn. Det
              är där jobben kommer när det väl händer. Där har de kraftigt höjt
              arbetsgivaravgiften på ett obegripligt sätt. Det handlar om att
              öka tryggheten för småföretagen.
            </seg>
          </u>
          <u xml:id="i-a50145d981624c47-249" prev="i-a50145d981624c47-247" who="Q3297193">
            <seg xml:id="i-EwtHoTWCEYKmMib41QWtk4">
              När de nu har vaknat till får jag däremot en obehaglig déjà vu-känsla
              av Carl B Hamilton. Det var nämligen så att Carl B Hamilton var
              i central position förra gången Sverige var i djup ekonomisk kris
              och förde då fram precis samma ekonomiska teori som nu, ofinansierade
              eller lånefinansierade skattesänkningar, mest till dem som har
              det bäst.
            </seg>
          </u>
          <u xml:id="i-a50145d981624c47-250" prev="i-a50145d981624c47-247" who="Q3297193">
            <seg xml:id="i-RkQB9oAp7RFNwEm7qpb2TJ">
              Då var det också avskaffad förmögenhetsskatt. Dessutom var det
              vårdnadsbidrag. Allt detta skulle genomföras i snabb takt. Statsfinanserna
              raserades. Carl B Hamilton satt i förarsätet och drev denna utveckling
              mot allt större underskott, allt högre arbetslöshet. Nu ser vi
              Carl B Hamilton här igen.
            </seg>
          </u>
          <u xml:id="i-a50145d981624c47-251" prev="i-a50145d981624c47-247" who="Q3297193">
            <seg xml:id="i-2NgURFvshvJafDeEXkgW5B">
              Efter vår erfarenhet av Carl B Hamiltons försök att styra Sverige
              införde vi strikta budgetregler i Sveriges riksdag, utgiftstak,
              ordning och reda samt överskottsmål. Det var högern emot. Överskottsmålen
              kallades för överbeskattning, precis det. Man skulle minsann sätta
              sprätt på pengarna så fort det blev överskott.
            </seg>
          </u>
          <u xml:id="i-a50145d981624c47-252" prev="i-a50145d981624c47-247" who="Q3297193">
            <seg xml:id="i-Uwhx2o1SKyH6EVaF1weuSN">
              Oroa dig inte för vår syn på reglerna för budgetreglering, Carl
              B Hamilton! De är våra. Dem håller vi väldigt strikt. Men idén
              att man varje gång det blir ett överskott ska sätta sprätt på
              de pengarna med stora ofinansierade skattesänkningar driver du
              återigen igenom i förarsätet.
            </seg>
          </u>
          <note type="speaker" xml:id="i-G9HLgT6wumYa7CJyu4YwdQ">
            Anf. 27 CARL B HAMILTON (fp) replik:
          </note>
          <u xml:id="i-a50145d981624c47-253" next="i-a50145d981624c47-255" who="Q5785982">
            <seg xml:id="i-Q8hmW91otchxE6zrAz9XzR">
              Fru talman! Låt mig korrigera historien. Det var faktiskt den
              borgerliga regeringen som började införa de nya budgetreglerna.
              Det var också så att Socialdemokraterna reserverade sig blankt
              mot införandet av en självständig riksbank. Jag satt själv i Riksbanksutredningen.
              Jag vet precis vad Jan Bergqvist och Anita Gradin gjorde total
              reservation. När de sedan kom till makten insåg de att en självständig
              riksbank var bra, men det var först då. Försök inte att skriva
              om historien!
            </seg>
          </u>
          <u xml:id="i-a50145d981624c47-254" prev="i-a50145d981624c47-253" who="Q5785982">
            <seg xml:id="i-WqFqzCfs7yygkc9Trnd6Zt">
              Min poäng, Thomas Östros, är att du anser att skatterna har sänkts
              för mycket. Det upprepar du här. Det är fel skatter som har sänkts
              och de har sänkts för mycket. Då bjuder ju logiken att vi ska
              höja skatterna. Det är Vänsterpartiet mycket intresserat av. Hela
              Alice Åströms anförande gick ju ut på det. Högre skatter ger ett
              bättre land.
            </seg>
          </u>
          <u xml:id="i-a50145d981624c47-255" prev="i-a50145d981624c47-253" who="Q5785982">
            <seg xml:id="i-YPV3CwbjkovgDab23G36uo">
              Då är min fråga till Thomas Östros: Hur mycket tänker ni höja
              skatterna? De har blivit sänkta med mellan 60 och 80 miljarder.
              I det här konjunkturläget skulle det innebära en dramatisk åtstramning
              av ekonomin och ökad arbetslöshet. Men det är ändå det budskap
              som ni trummar fram i talarstol efter talarstol, vid möte efter
              möte, att skatterna borde vara högre. Hur mycket högre, och när
              ska de höjas?
            </seg>
          </u>
          <note type="speaker" xml:id="i-2mmq7icrtXJDySz63gGxys">
            Anf. 28 THOMAS ÖSTROS (s) replik:
          </note>
          <u xml:id="i-a50145d981624c47-256" next="i-a50145d981624c47-260" who="Q3297193">
            <seg xml:id="i-EtXrKHFBGhxjjGF3fKZUKP">
              Fru talman! Jag noterar att Carl B Hamilton försöker gå förbi
              med tystnad att han inte lyssnade på mitt inlägg. En liten ursäkt
              hade varit på plats eftersom entreprenörer är så viktiga för mig
              och var en så viktig del av mitt anförande.
            </seg>
          </u>
          <u xml:id="i-a50145d981624c47-257" prev="i-a50145d981624c47-256" who="Q3297193">
            <seg xml:id="i-7s2BVvWR7wb8J4t1tifmRk">
              Nu är vi där igen! Carl B Hamilton tycker att i ett dåligt konjunkturläge
              ska man låna pengar för att rikta skattebonusar till höginkomsttagare.
              Det har vi voterat om här i kammaren. Jag skäms inte ett dugg
              för att jag tyckte att det var fel. Av de 40 miljarder i stimulanser
              som de stoltserar över och som de säger var viktiga för den politik
              som de slog fast i augusti månad, innan krisen briserade, består
              25 miljarder av skattesänkningar.
            </seg>
          </u>
          <u xml:id="i-a50145d981624c47-258" prev="i-a50145d981624c47-256" who="Q3297193">
            <seg xml:id="i-TRNLQoKZ5tGzot7mHKAhSC">
              Ändå är ekonomkåren överens och IMF har gett skarpa rekommendationer
              som säger att det är fel väg om man vill skapa sysselsättning
              i ett läge av mycket skarp recession. Men Carl B Hamilton är så
              övertygad om vad skattesänkningens olika scenarier kan ge i form
              av jobb att han till och med är beredd att låna för att höginkomsttagare
              ska få en rejäl skattedusör.
            </seg>
          </u>
          <u xml:id="i-a50145d981624c47-259" prev="i-a50145d981624c47-256" who="Q3297193">
            <seg xml:id="i-6HePanWqHPMe1i4YuBL3HA">
              Varför är det rimligt, Carl B Hamilton, att du som höginkomsttagare
              får 13 000 kronor i skattesänkning på lånade pengar när du samtidigt
              säger att vi inte har råd att satsa på välfärden, att vi inte
              har råd att satsa på utbildning för de arbetslösa och att vi inte
              har råd att se till att trygghetssystemen fungerar? Du förberedde
              oss i Sverige väldigt illa för en recession genom att driva en
              konkret och tydlig skattesänkningspolitik och samtidigt förstöra
              trygghetssystemen. Nu står vi där, och du säger att ni inte har
              råd att investera i jobben. Nej, för du satsade allt på skattesänkningarna.
            </seg>
          </u>
          <u xml:id="i-a50145d981624c47-260" prev="i-a50145d981624c47-256" who="Q3297193">
            <seg xml:id="i-EEojPbz4RtnHvHJoKXYRR6">
              Vid varje tillfälle har vi haft ett alternativ. Vi är i minoritet
              så det blir aldrig som vårt alternativ säger, för vi förlorade
              valet. Det innebär naturligtvis att när vi kommer tillbaka till
              makten efter 2010 går det inte att i rask takt återställa på alla
              områden. I en djup ekonomisk kris måste man vara försiktig med
              skatteförändringar. Så ser verkligheten ut. Men du har förberett
              Sverige väldigt illa genom ofinansierade skattesänkningar till
              höginkomsttagare.
            </seg>
          </u>
          <note type="speaker" xml:id="i-7ZpbGLjD5DSNzTcLyWNnzG">
            Anf. 29 CARL B HAMILTON (fp) replik:
          </note>
          <u xml:id="i-a50145d981624c47-261" next="i-a50145d981624c47-264" who="Q5785982">
            <seg xml:id="i-KzCnZwm21wbWJyNwRiZVBm">
              Fru talman! Det börjar bli intressant nu. Är den ökade upplåningen
              fel, Thomas Östros? Det är ju de automatiska stabilisatorerna
              som slår till här. Det är det som gör att överskottet går till
              underskott. Menar Thomas Östros att det är fel, att man skulle
              motarbeta de automatiska stabilisatorernas genomslag? I så fall
              är det en helt ny politik som Socialdemokraterna för.
            </seg>
          </u>
          <u xml:id="i-a50145d981624c47-262" prev="i-a50145d981624c47-261" who="Q5785982">
            <seg xml:id="i-HMw4iCC9Ukjp82t49ZV6B1">
              Jag tror inte att Thomas Östros är så, vad ska jag säga, oskicklig
              som ekonomisk politiker att han faktiskt skulle föreslå att man
              skulle bromsa de automatiska stabilisatorerna. Om han är så klok
              som jag tror kommer det att bli stor upplåning. Jag vill verkligen
              fråga Thomas Östros, är du emot
            </seg>
          </u>
          <u xml:id="i-a50145d981624c47-263" prev="i-a50145d981624c47-261" who="Q5785982">
            <seg xml:id="i-SnZtPeyhStqXm1h8Dq5QMK">
              (TREDJE VICE TALMANNEN: Thomas Östros har inte möjlighet till
              ytterligare repliker.)
            </seg>
          </u>
          <u xml:id="i-a50145d981624c47-264" prev="i-a50145d981624c47-261" who="Q5785982">
            <seg xml:id="i-KTb6qbXm7gjaPkugqhqzkk">
              Förlåt! Då kan jag inte ställa den frågan. Jag kan bara svara
              Thomas Östros ytterligare.
            </seg>
          </u>
          <note type="speaker" xml:id="i-FqQ4xqwC2gUeKDBtKBdCBD">
            (THOMAS ÖSTROS (s):
          </note>
          <u who="Q3297193" xml:id="i-675a5cdc6b2454a7-0" next="i-a50145d981624c47-265">
            <seg xml:id="i-7RCr4QGBNbDEH3qm3W2CD5">
              Det vore en bra idé.)
            </seg>
          </u>
          <u xml:id="i-a50145d981624c47-265" prev="i-675a5cdc6b2454a7-0" who="Q3297193">
            <seg xml:id="i-7j1kkWaW4MTQbM64rKyx63">
              Ja, det är en god idé. Nu har jag glömt
            </seg>
          </u>
          <note type="speaker" xml:id="i-XNrZyjkDrQUfgvpQd5wG2a">
            (THOMAS ÖSTROS (s):
          </note>
          <u who="Q3297193" xml:id="i-675a5cdc6b2454a7-1" next="i-a50145d981624c47-267">
            <seg xml:id="i-PsemD99pWXCreoNHR7WXfJ">
              Låna till skattesänkningar för höginkomsttagare.)
            </seg>
          </u>
          <note xml:id="i-ToXX49Hv3JxXhMJP7oPkjc">
            (TREDJE VICE TALMANNEN: Det är Carl B Hamilton som har ordet.)
          </note>
          <u xml:id="i-a50145d981624c47-266" prev="i-675a5cdc6b2454a7-1" who="Q3297193">
            <seg xml:id="i-UmCmgzUgbyd5CviU6K9jRW">
              Thomas Östros målar ut det som att det är skattesänkningarna
              jobbavdraget till låg- och medelinkomsttagare, som jag vill understryka
              att det är som liksom är boven i dramat. Men det som orsakar de
              stora underskotten är ju som jag nämnde de automatiska stabilisatorerna.
            </seg>
          </u>
          <u xml:id="i-a50145d981624c47-267" prev="i-675a5cdc6b2454a7-1" who="Q3297193">
            <seg xml:id="i-65nv5pXVNTAgSjoFMm5vXC">
              Det du säger om klyftorna, Thomas Östros, är intressant. Du som
              lever på retorik om klyftor borde glädja dig nu när förmögenheterna
              har minskat genom att börsen har fallit med 50 procent, eller
              hur? Du borde gå ut och ordna ett tårtkalas här. Det är ju det
              som är din framtid. Det som du ser som den stora tillgången i
              livet är när människor som har tillgångar blir något mindre rika.
            </seg>
          </u>
          <note type="speaker" xml:id="i-4UVXi7fwEnvZsbKBpMm3WL">
            Anf. 30 AGNETA GILLE (s):
          </note>
          <u xml:id="i-a50145d981624c47-268" next="i-a50145d981624c47-274" who="Q3375136">
            <seg xml:id="i-44LGZSKaGMShiXXECj3RjN">
              Fru talman! Det är mycket som jag har reagerat på under den här
              debatten. Ibland funderar jag på om vi lever i samma land och
              verkligen finns i samma verklighet.
            </seg>
          </u>
          <u xml:id="i-a50145d981624c47-269" prev="i-a50145d981624c47-268" who="Q3375136">
            <seg xml:id="i-UzyMQzBBW9ipqXAmrzoyKo">
              I går lämnade jag Riksdagshuset för att ha en heldags praktik
              på Arbetsförmedlingen. Jag var där tidigt på morgonen och stannade
              hela dagen till sent på kvällen. Jag skulle, fru talman, vilja
              uppmana den här högermajoriteten att göra detsamma, lämna huset
              och vara ute i praktik för att möta de människor som finns på
              Arbetsförmedlingen, bland annat arbetsförmedlarna som gör ett
              fantastiskt jobb.
            </seg>
          </u>
          <u xml:id="i-a50145d981624c47-270" prev="i-a50145d981624c47-268" who="Q3375136">
            <seg xml:id="i-HAaFeYzPwo2vn4obRp8Gzc">
              Det som berörde mig mest var att möta de människor som kom in
              på Arbetsförmedlingen och anmälde sig som sökande till ett arbete
              därför att de hade blivit av med sitt. Det som jag tror grep mig
              allra mest var en äldre kvinna som hade ett deltidsarbete. Den
              borgerliga regeringen har ju tagit bort hennes möjlighet att stämpla
              mer än 75 dagar. Nu hade hon ett deltidsarbete och stämplingsdagarna
              var slut. Hon stod hos min handledare på Arbetsförmedlingen och
              grät. Hon sade: Ska jag behöva lämna mitt arbete? Måste jag säga
              upp mig? Jag klarar mig inte på min halvtidslön, och det är omöjligt
              för min arbetsgivare att förändra till en heltid.
            </seg>
          </u>
          <u xml:id="i-a50145d981624c47-271" prev="i-a50145d981624c47-268" who="Q3375136">
            <seg xml:id="i-4ZVNz7hEH1nyHg3pk1gnHk">
              Jag skulle vilja fråga: Vad säger ni inom alliansen som har ansvaret
              i dag i Sverige till dessa kvinnor som nu lämnar sina deltidsarbeten
              för att gå ut i heltidsarbetslöshet och sitta hemma och inte ha
              någonting att göra? Det är den verklighet som finns i dag för
              dessa kvinnor. Vi kan se i all statistik nu att det inte har blivit
              ett enda mer heltidsjobb av den politik som ni har bedrivit, utan
              kvinnor får gå ut i heltidsarbetslöshet i stället för att ha ett
              deltidsarbete.
            </seg>
          </u>
          <u xml:id="i-a50145d981624c47-272" prev="i-a50145d981624c47-268" who="Q3375136">
            <seg xml:id="i-7hGGCts9UqSsN1vYLrQj3P">
              En annan stor fråga som har debatterats här är ungdomsarbetslösheten.
              Arbetsförmedlarna förmedlar så mycket de kan av de få arbeten
              som finns. Till Arbetsförmedlingens resurser kommer nu jobbcoacher.
              Problemet är bara att det finns väldigt få jobb att coacha mot.
              Ändå står majoriteten i talarstolen och säger att det nu ska ske
              en matchning. Det kan vara bra med jobbcoacher i en högkonjunktur
              när det finns något att matcha, men i dag när det är svårt att
              hitta lediga arbeten är det svårt att matcha arbeten.
            </seg>
          </u>
          <u xml:id="i-a50145d981624c47-273" prev="i-a50145d981624c47-268" who="Q3375136">
            <seg xml:id="i-HdDrXbDDybjhE7cWP5uNU3">
              En ung person, 19 år, var ledsen över att inte ha något att göra
              på dagarna. Ungdomsarbetslösheten stiger i rasande takt, och problemen
              växer. Han gav mig en skrämmande bild. Först och främst måste
              ungdomarna vara arbetslösa i tre månader innan det händer något.
              Det händer ingenting från regeringens sida för att ta tag i frågorna.
            </seg>
          </u>
          <u xml:id="i-a50145d981624c47-274" prev="i-a50145d981624c47-268" who="Q3375136">
            <seg xml:id="i-V85vwTp5osu9fghtnXgCre">
              Den regering som tog över är som en brandbil. Det var en brandbil
              som fylldes med vatten när regeringen tog över 2006. Vattnet används
              till att fylla de välbärgades pooler i deras hem pool efter pool.
              När det sedan brinner som värst lånar regeringen vatten någonstans,
              men då har regeringen inte mod eller kraft att släcka några eldar.
              Då står man där tomhänt och har inget att komma med. De välbärgade
              har redan fått allt vatten. Det är skrämmande att vara ute.
            </seg>
          </u>
          <note type="speaker" xml:id="i-JMcGVeDEKACt84cXMJQoRG">
            Anf. 31 GUNNAR ANDRÉN (fp):
          </note>
          <u xml:id="i-a50145d981624c47-275" next="i-a50145d981624c47-279" who="Q5556677">
            <seg xml:id="i-2y3BfVqmeToXEAr4CUH8HQ">
              Herr talman! Även som suppleant i finansutskottet äger man rätt
              att yttra sig i en sådan här fråga.
            </seg>
          </u>
          <u xml:id="i-a50145d981624c47-276" prev="i-a50145d981624c47-275" who="Q5556677">
            <seg xml:id="i-7uhgUn9WQBHJLV2Bbfsn1F">
              Vi gör olika besök i verkligheten. Jag tog mig för häromdagen
              att åka till McDonalds i Rissne. Det är också en arbetsplats av
              betydande mått. Det är inte en arbetsförmedling utan där är det
              verkliga jobb. Jag noterade att i Rissne, som ligger i Sundbyberg,
              fanns det i stort sett bara ungdomar under 26 år anställda. Jag
              kunde med mina ögon notera att flertalet av dem, nästan en betydande
              majoritet, hade annat etniskt ursprung än det svenska.
            </seg>
          </u>
          <u xml:id="i-a50145d981624c47-277" prev="i-a50145d981624c47-275" who="Q5556677">
            <seg xml:id="i-CmWUJKXqeRjhi87zBWmrxt">
              Det är intressant att se att dessa personer hade anställts med
              hjälp av sänkt arbetsgivaravgift. Thomas Östros tycker att det
              är dålig politik att göra så, det vill säga att behålla de sänkta
              arbetsgivaravgifterna. Men om de inte hade funnits är det inte
              säkert att ungdomarna hade funnits kvar. Då hade McDonalds inte
              kunnat ha så många anställda. Det är viktigt att se, Thomas Östros,
              att om inte jobben skapas i företagen blir det inte några jobb
              och därmed inte heller några statsinkomster till att klara välfärden.
            </seg>
          </u>
          <u xml:id="i-a50145d981624c47-278" prev="i-a50145d981624c47-275" who="Q5556677">
            <seg xml:id="i-LsAc8wTYKrhyhFcsvdYHSU">
              Det är här den stora skillnaden finns i debatten. Det är alliansen
              som ser till att skapa förutsättningar för företagsamheten så
              att det går att skapa jobb och få skatteintäkter så att det finns
              pengar till välfärden.
            </seg>
          </u>
          <u xml:id="i-a50145d981624c47-279" prev="i-a50145d981624c47-275" who="Q5556677">
            <seg xml:id="i-2qSRTHQqyjvML7cTWirQRa">
              Ni har, med Carl B Hamiltons ord, satsat stenhårt på retorik
              om fördelningspolitik. Det är riktigt att det finns en del klyftor
              i det här landet, men jag håller med Carl B Hamilton om att ni
              borde glädjas åt att det är många som blir fattigare i det här
              landet. Tvärtom måste vi lyfta människorna ur fattigdom så att
              de får jobb, och det kan inte göras på Arbetsförmedlingen. Vi
              måste se till att företag får förutsättningar att i Hillerstorp
              och andra områden anställa ungdomar och många andra.
            </seg>
          </u>
          <note xml:id="i-DJq9Rptqbg4nrYJJws58bx">
            Överläggningen var härmed avslutad.
          </note>
          <note xml:id="i-VAMBJKSoFhhz4ewQTa8zwv">
            8 § Ett enklare system för skattereduktion för hushållsarbete
          </note>
          <note xml:id="i-RFcMM1SZoy6GnQAYeUgVEf">
            Föredrogs
          </note>
          <note type="speaker" xml:id="i-5xohx7FNddU5uEK37SnrBh">
            Anf. 32 FREDRIK OLOVSSON (s):
          </note>
          <u xml:id="i-a50145d981624c47-280" next="i-a50145d981624c47-286" who="Q3373667">
            <seg xml:id="i-S74ULTkX4YekZrzcmdx14D">
              Herr talman! Sverige befinner sig i ett allvarligt läge, och
              sällan har det väl varit så tydligt att ökade orättvisor inte
              är lösningen på Sveriges problem. Vi har en jobbkris, arbetslösheten
              ökar, antalet varsel slår nya rekord och stora och viktiga delar
              av den svenska industrin slåss för sin överlevnad.
            </seg>
          </u>
          <u xml:id="i-a50145d981624c47-281" prev="i-a50145d981624c47-280" who="Q3373667">
            <seg xml:id="i-RZkFHquNi3Zs2LBYkJ8W4v">
              Vi har en välfärdskris. Runt om i landet säger kommuner och landsting
              upp personal eftersom regeringen har gjort av med pengarna på
              orättvisa skattesänkningar i stället för att stärka välfärdssektorn.
              När sjuksköterskor, lärare och undersköterskor blir arbetslösa
              försämras kvaliteten i vården, i barnens skolor och i omsorgen
              om våra äldre.
            </seg>
          </u>
          <u xml:id="i-a50145d981624c47-282" prev="i-a50145d981624c47-280" who="Q3373667">
            <seg xml:id="i-XNEbvweFkAF2fhvGVzMaUT">
              Vi har en trygghetskris. Människor i Sverige har blivit rädda
              för framtiden. Det är inte så konstigt. Regeringen har förstört
              a-kassan, försämrat sjukförsäkringen och driver nu tiotusentals
              människor in i ett socialbidragsberoende. Samtidigt har regeringen
              tagit bort mycket av det som kan vara vägen framåt för den som
              har blivit av med jobbet. Möjligheten till jobb och utbildning
              har försämrats genom nedskärningar i vuxenutbildningen, på högskolan
              och i arbetsmarknadsutbildningar. Mot den bakgrunden blir dagens
              debatt om reglerna för de subventionerade hushållstjänsterna nästan
              lite märklig. Det är inte det som är lösningen på Sveriges problem.
            </seg>
          </u>
          <u xml:id="i-a50145d981624c47-283" prev="i-a50145d981624c47-280" who="Q3373667">
            <seg xml:id="i-SkMBzHjHhD6PQgqs9Js6N7">
              Först och främst måste man konstatera att subventionerade hushållstjänster
              inte blev den succé som utlovades. Inte ens en femtedel av de
              pengar som regeringen från början avsatte till subventionerad
              städning har använts. Jobbeffekten uteblev nästan helt, att jämföra
              med de 20 000 jobb som skulle skapas i sektorn. Det fick vi höra
              i debatten. De drygt 100 miljoner som det kostade statskassan
              har till stora delar gått till att subventionera jobb som redan
              utfördes innan bidraget infördes. Hälften av skattereduktionen
              har dessutom gått till den lilla grupp som har de allra högsta
              inkomsterna. Precis som med övriga skatteförändringar som regeringen
              har genomfört är det högavlönade och förmögna som har gynnats
              av den borgerliga politiken.
            </seg>
          </u>
          <u xml:id="i-a50145d981624c47-284" prev="i-a50145d981624c47-280" who="Q3373667">
            <seg xml:id="i-FAJqvp6gLcydUEX2usLv5B">
              Nu vill regeringen göra nya förändringar i systemet. Då gör man
              ont värre. Med de nya reglerna kommer företagen i branschen att
              drabbas av mer krångel eftersom man måste ansöka hos Skatteverket
              för att få en del av betalningen. Företagen får bära en allt större
              risk eftersom det kan hända att kunder redan har nått taket i
              skattereduktion, och då får företagarna stå för notan själva och
              inte få betalt. Nu kommer man dessutom att möta en helt ny form
              av konkurrens eftersom regeringen tar bort kravet på att man måste
              köpa tjänsterna från företag eller personer med F-skatt. Seriösa
              företag får konkurrera med privatpersoner. Detta och det faktum
              att regeringen tar bort kraven på att man inte längre behöver
              en faktura för att få subventionen öppnar också för nytt skattefusk.
            </seg>
          </u>
          <u xml:id="i-a50145d981624c47-285" prev="i-a50145d981624c47-280" who="Q3373667">
            <seg xml:id="i-GhukrUyKRopvv5MSqyY6Xq">
              Vi socialdemokrater vill se en annan politik än den som nu bygger
              på och förvärrar Sveriges problem. I stället för att subventionera
              hushållstjänster som till största delen gynnar de grupper som
              redan har det gott ställt vill vi möta krisen med investeringar.
              Vi vill investera i jobben och i välfärden. Vi lägger hellre pengarna
              i skolan och vården än på städning hos dem som redan har det gott
              ställt. Vi vill investera i bättre trygghetssystem. I dag driver
              rädsla för framtiden ned Sverige allt djupare i jobbkrisen. Vi
              vill investera i utbildning för att klara konkurrensen i framtiden.
              För näringslivet och den svenska industrin har vi lagt fram ett
              utbildningspaket med över 50 000 fler utbildningsplatser än regeringen.
            </seg>
          </u>
          <u xml:id="i-a50145d981624c47-286" prev="i-a50145d981624c47-280" who="Q3373667">
            <seg xml:id="i-Vxyp9E1AcZNhiRXzSet83b">
              Om bara politiken är den rätta kan vi vända jobbkris, välfärdskris
              och trygghetskris. Nya orättvisor, nytt regelkrångel för företagen
              och nya kryphål för skattefusk är inte lösningen på Sveriges problem.
              Jag yrkar därför avslag på förslaget i skatteutskottets betänkande
              och bifall till vår reservation.
            </seg>
          </u>
          <note type="speaker" xml:id="i-4RFGKucX2h8Lj6vRp2YDQc">
            Anf. 33 HELENA LEANDER (mp):
          </note>
          <u xml:id="i-a50145d981624c47-287" next="i-a50145d981624c47-293" who="Q4961406">
            <seg xml:id="i-9y3nUuoAzCbdT7jMFhDP3d">
              Herr talman! Vi har nyss haft en lång debatt om de stora dragen
              i svensk ekonomisk politik, och jag tänkte vara lite mer precis
              när det handlar om just hushållstjänsterna även om jag tyckte
              att Fredrik Olovsson sade många kloka saker utanför den ramen.
            </seg>
          </u>
          <u xml:id="i-a50145d981624c47-288" prev="i-a50145d981624c47-287" who="Q4961406">
            <seg xml:id="i-3J9H4jNqpAKgpkdgVB9aHx">
              Det är knappast någon hemlighet att vi från de rödgröna inte
              tycker att det är en klok prioritering att använda skattemedel
              till att ge skattelättnader till människor som skulle köpa sina
              hushållstjänster ändå. Vi tycker inte heller att det är någon
              lösning på de strukturella jämställdhetsproblemen vi ser i samhället
              att man sopar konflikten under mattan och skickar in en tredje
              part som ska ta tag i problemen i stället.
            </seg>
          </u>
          <u xml:id="i-a50145d981624c47-289" prev="i-a50145d981624c47-287" who="Q4961406">
            <seg xml:id="i-MeevudaqBmxsyo3JnS5vuh">
              Nu finns hushållstjänsterna. Hushållstjänster har alltid funnits,
              och det har vi inga problem med. Skattelättnader för hushållstjänster
              finns också redan. Frågan är hur vi ska förhålla oss till förslaget.
              Jag tycker att det är ett dåligt förslag.
            </seg>
          </u>
          <u xml:id="i-a50145d981624c47-290" prev="i-a50145d981624c47-287" who="Q4961406">
            <seg xml:id="i-VVdfGJeji1AQkRQbuLk2B7">
              Visserligen är det väl lovvärt att det ska bli enkelt för människor
              att använda det här systemet, så att man inte behöver ligga ute
              med pengarna och få sin skattelättnad först i efterhand. Men nu
              är världen ofta så brutal att det inte finns några gratisluncher,
              så det som händer nu är att det i stället är företagen som får
              ligga ute med pengar och få sin skattelättnad i efterhand och
              eventuellt stå risken om det visar sig att köparen av tjänsten
              redan hade kommit upp i höga nivåer, det vill säga taket på 50
              000 kronor om året. Det kan man bli lite tveksam till.
            </seg>
          </u>
          <u xml:id="i-a50145d981624c47-291" prev="i-a50145d981624c47-287" who="Q4961406">
            <seg xml:id="i-Pv6Q46BfvkSJ845kHHauiA">
              För att i någon mån kompensera för den ökade administrativa bördan
              för företagen föreslår regeringen att man i stället ska genomföra
              vissa andra förenklingar, som man säger, till exempel att det
              inte ska behövas sådana betungande begränsningar som att man inte
              får använda sitt eget företag. Men det riskerar i gengäld att
              öka skattefusket.
            </seg>
          </u>
          <u xml:id="i-a50145d981624c47-292" prev="i-a50145d981624c47-287" who="Q4961406">
            <seg xml:id="i-GwFjeJvAJx59h7EHRihNK7">
              Då blir vi från oppositionen lite fundersamma. Vi trodde att
              det fanns en seriös vilja från regeringen att minska regelkrånglet
              för företagen och att minska skattefusket. Men när det ställs
              mot det uppenbarligen stora och viktiga målet att människor absolut
              inte ska städa hemma väger de frågorna rätt lätt. Det är lite
              synd.
            </seg>
          </u>
          <u xml:id="i-a50145d981624c47-293" prev="i-a50145d981624c47-287" who="Q4961406">
            <seg xml:id="i-Rh2bBmpoFTuivu2moWqzQg">
              Vi tycker att det är viktigt att företagen har bra företagsklimat,
              sjysta och enkla regler och att vi gör vad vi kan för att minska
              skattefusket i samhället. Därför yrkar jag avslag på förslaget
              i propositionen.
            </seg>
          </u>
          <note type="speaker" xml:id="i-MMfA5HujvK51gXPbSusbj7">
            Anf. 34 ANNICKA ENGBLOM (m):
          </note>
          <u xml:id="i-a50145d981624c47-294" next="i-a50145d981624c47-311" who="Q4769201">
            <seg xml:id="i-YCs85W1NjTrp6Z1N24qdfq">
              Herr talman! Det centrala målet för alliansregeringen och dess
              skattepolitik är att skapa verklig och varaktig sysselsättning.
              Om fler kommer i jobb minskar utanförskapet, och därmed minskar
              också klyftorna i samhället. Det borde vi vara tämligen överens
              om.
            </seg>
          </u>
          <u xml:id="i-a50145d981624c47-295" prev="i-a50145d981624c47-294" who="Q4769201">
            <seg xml:id="i-5xURpdAhWEbTWcfwYY6Yhu">
              Politiken ska också ligga till grund för att skapa möjligheter
              för fler människor med initiativrikedom, med drivkraft och med
              idéer att starta egna företag och därmed skapa fler jobb.
            </seg>
          </u>
          <u xml:id="i-a50145d981624c47-296" prev="i-a50145d981624c47-294" who="Q4769201">
            <seg xml:id="i-EaSF3x7m3HYCPBx8rH9cmD">
              Efter en halv mandatperiod har alliansregeringen presenterat
              en hel radda med olika reformer för att åstadkomma detta. Förutom
              jobbskatteavdrag, nystartsjobb, förenklingar för företagande,
              sänkning av bolagsskatter jag kan stå här ganska länge och räkna
              upp dem är skattereduktion för hushållsarbete en del av detta.
              Det löser inte hela problematiken, men det är en del i det.
            </seg>
          </u>
          <u xml:id="i-a50145d981624c47-297" prev="i-a50145d981624c47-294" who="Q4769201">
            <seg xml:id="i-AQcB5aCygymnQKZK5ApgMz">
              Min kollega Jessica Polfjärd har stått här och pratat om hushållsnära
              tjänster vid ett antal tillfällen, så vi är tämligen väl inlästa
              på ärendet.
            </seg>
          </u>
          <u xml:id="i-a50145d981624c47-298" prev="i-a50145d981624c47-294" who="Q4769201">
            <seg xml:id="i-K3cbjevQY74iAp8VaHaAXf">
              Det här är en sektor som länge har drivits i det dolda, företrädesvis
              av kvinnor, företrädesvis med låg ersättning, med ingen trygghet
              i form av pensioner eller sjukpenning. Att omvandla en svart sektor
              till vit, att människor kan gå från arbetslöshet till arbete och
              att många kvinnor har startat företag inom den här branschen är
              en sida av reformen. Den andra sidan av reformen är syftet att
              man med dessa tjänster kan skapa sig mer tid med familjen och
              att äldre kan få hjälp med städning hemma, om man kanske inte
              når upp till fönstren. På detta sätt får även de med mindre inkomster
              tillgång till tjänsterna.
            </seg>
          </u>
          <u xml:id="i-a50145d981624c47-299" prev="i-a50145d981624c47-294" who="Q4769201">
            <seg xml:id="i-DLmUebggyMYojHmBMRKvkc">
              Herr talman! Redan den 1 juli 2007 infördes den första reformen
              med hushållsnära tjänster. När regeringen utvecklade reformen
              till att detta även skulle kunna erbjudas som en löneförmån lyfte
              man också fram tankarna på att vi måste kunna förenkla systemet,
              så regeringen tillsatte en utredning. Den utredningen och de förslag
              som man kom med ser vi resultatet av här i dag.
            </seg>
          </u>
          <u xml:id="i-a50145d981624c47-300" prev="i-a50145d981624c47-294" who="Q4769201">
            <seg xml:id="i-569nuPz7zF65xj4ZmasHb6">
              En del av kritiken har just varit att det bara är de rika som
              kan använda de här tjänsterna. Tjänsterna kan kosta alltifrån
              några hundralappar till många tusenlappar det beror självklart
              på tjänsten. Men vad som har varit problematiken tidigare är att
              beställaren av tjänsten har fått vänta ända till deklarationen
              innan man har kunnat få den halva subventionen av tjänsten. Nu
              får man den med en gång. På det sättet behöver man inte ha några
              stora inkomster för att kunna tillgodoräkna sig dessa tjänster,
              utan man kan få det med en gång. Det är den så kallade fakturamodellen,
              om vi nu ska vara fyrkantiga. Det är alltså företagaren som vänder
              sig till Skatteverket och får resten av betalningen.
            </seg>
          </u>
          <u xml:id="i-a50145d981624c47-301" prev="i-a50145d981624c47-294" who="Q4769201">
            <seg xml:id="i-88kyLR8DQ24oqZUEcHc3fs">
              En annan del i förslaget är att även de som inte har F-skattsedel
              ska kunna få utföra de här tjänsterna och att köparen ska kunna
              tillgodoräkna sig skattesubventionen. Jag kan omsätta det i ett
              praktiskt exempel. Man kanske har en annan anställning i botten,
              och så hjälper man till med att lämna och hämta barnen på dagis.
              Måste man ha en F-skattsedel för det? Nej, det kan man lösa på
              andra sätt. Det här är en vinn-vinn-situation.
            </seg>
          </u>
          <u xml:id="i-a50145d981624c47-302" prev="i-a50145d981624c47-294" who="Q4769201">
            <seg xml:id="i-UPfckJuLe5EgGQyzH2Gugi">
              Det har kommit kritik också mot att det skulle bli krångligare
              för företagen. Jag rekommenderar oppositionen att besöka några
              av de här företagen och fråga dem som företräder dem, till exempel
              kvinnor som har startat dem, om de tycker att det är särskilt
              krångligt och om de ser stora farhågor med detta.
            </seg>
          </u>
          <u xml:id="i-a50145d981624c47-303" prev="i-a50145d981624c47-294" who="Q4769201">
            <seg xml:id="i-EATUmVk4SZj38ZiDTw9Xxe">
              Moderata skattekommittén var i Falun senast i måndags och träffade
              Home Maid, som absolut inte tyckte det. De såg definitivt fram
              emot den här reformen, som har inneburit att drygt 9 000 personer
              har kommit i arbete i och med att dessa företag har startats.
              Enligt en undersökning från Almega har nio av tio av dem som har
              anställts i dessa företag tidigare varit arbetslösa. De har gått
              från arbetslöshet till anställning. De som tidigare har sysslat
              med de här tjänsterna har gått från svart arbete till vitt arbete,
              till trygghet, pension och sjukpenning.
            </seg>
          </u>
          <u xml:id="i-a50145d981624c47-304" prev="i-a50145d981624c47-294" who="Q4769201">
            <seg xml:id="i-HzqHQ86xCM8agS9DPBNhzv">
              Vad i hela friden är problemet? När jag tittar i reservationstexten
              från oppositionspartierna tycker jag att den håller ganska tunt.
            </seg>
          </u>
          <u xml:id="i-a50145d981624c47-305" prev="i-a50145d981624c47-294" who="Q4769201">
            <seg xml:id="i-M8Sd1F2tYnKDrEDJB43NTA">
              Det här med jämställdhetsaspekten kan man också fundera över,
              eftersom det är främst kvinnor som jobbar inom den här branschen
              och som får anställning och trygghet, och det är också främst
              kvinnor som startar dessa företag. Det är väl jättebra!
            </seg>
          </u>
          <u xml:id="i-a50145d981624c47-306" prev="i-a50145d981624c47-294" who="Q4769201">
            <seg xml:id="i-JrDb3pHZA8YYhq6WV25oBy">
              I Finland har det här varit en stor succé, herr talman. Det är
              också från den reformen som regeringen har utformat förslaget.
            </seg>
          </u>
          <u xml:id="i-a50145d981624c47-307" prev="i-a50145d981624c47-294" who="Q4769201">
            <seg xml:id="i-6YdJxdWVxqd8rhvvduTHSP">
              Trots lågkonjunktur räknar Almega, enligt en färsk undersökning,
              med att det förslag som vi lägger fram i dag, fakturamodellen,
              kommer att göra det enklare för framför allt köparen att tillgodogöra
              sig de här tjänsterna och att det skapas ungefär 6 000 nya arbeten
              i en lågkonjunktur.
            </seg>
          </u>
          <u xml:id="i-a50145d981624c47-308" prev="i-a50145d981624c47-294" who="Q4769201">
            <seg xml:id="i-UpNb7D61hMrtxxjyGTNkmR">
              De här tjänsterna är väldigt efterfrågade. Det är en bra arbetspolitik.
              Vi vill väl alla ha fler kvinnliga företagare, och den här reformen
              och de här förslagen skapar detta.
            </seg>
          </u>
          <u xml:id="i-a50145d981624c47-309" prev="i-a50145d981624c47-294" who="Q4769201">
            <seg xml:id="i-9GDJafMkQLc5THajNmwiG1">
              Detta är oppositionen emot. Jag undrar om det inte är så att
              oppositionen från början har bestämt sig för att man inte tycker
              om det här, och sedan lyssnar man inte på några som helst positiva
              signaler om att det faktiskt fungerar. Man fortsätter att sätta
              sig till motvärn.
            </seg>
          </u>
          <u xml:id="i-a50145d981624c47-310" prev="i-a50145d981624c47-294" who="Q4769201">
            <seg xml:id="i-5q9BQQMRwPR44aS5yr77Jb">
              Jag skulle vilja höra i en debatt, om någon begär replik så småningom,
              vad oppositionen har för besked. Om olyckan skulle vara framme
              och vi får ett maktskifte 2010 och man händelsevis tar bort den
              här reformen: Vad säger ni då till de här företagarna? Vad säger
              ni till 9 000 plus 6 000 nya anställda, företrädesvis kvinnor?
              Vad säger ni till dem år 2010, då vi inte kommer att befinna oss
              i en högkonjunktur, då tiderna kanske inte kommer att vara lika
              bra som de har varit tidigare? Vart skickar ni de personerna?
              Ska de åter ut i arbetslöshet, eller dömer ni dem till och med
              till svartarbete och otrygghet?
            </seg>
          </u>
          <u xml:id="i-a50145d981624c47-311" prev="i-a50145d981624c47-294" who="Q4769201">
            <seg xml:id="i-GoUxb38HKxjJQagYD936UM">
              Herr talman! Jag yrkar med varmt hjärta bifall till förslaget
              i betänkandet.
            </seg>
          </u>
          <note type="speaker" xml:id="i-F253o9vpjJ3mehwbu8M4ux">
            Anf. 35 FREDRIK OLOVSSON (s) replik:
          </note>
          <u xml:id="i-a50145d981624c47-312" next="i-a50145d981624c47-316" who="Q3373667">
            <seg xml:id="i-2rQBivo5WJs1tUhMAwohfh">
              Herr talman! Det finns väldigt mycket siffror i de flesta politiska
              debatter, och det här är ett exempel till på det. Det är naturligtvis
              väldigt bra att vi i det här fallet inte bara har opinionsmätningar,
              undersökningar eller uppskattningar om framtiden att ta ställning
              till, utan det finns hårda siffror. Det är Skatteverket som har
              dem. Man vet precis hur mycket man har fått skattereduktion för
              under den första tiden vi har hårda siffror på det.
            </seg>
          </u>
          <u xml:id="i-a50145d981624c47-313" prev="i-a50145d981624c47-312" who="Q3373667">
            <seg xml:id="i-GArSczafif7h31gpEzehp8">
              Det handlar om 122 miljoner kronor. Alltså har man under första
              halvåret konsumerat tjänster för det dubbla, eftersom skattereduktionen
              är hälften. Sedan är det en halvårseffekt på det, så om man vill
              räkna upp det till helår kan man dubbla det igen, och då blir
              det en halv miljard.
            </seg>
          </u>
          <u xml:id="i-a50145d981624c47-314" prev="i-a50145d981624c47-312" who="Q3373667">
            <seg xml:id="i-WGdBfz2A4PSWQbeFXtFHoP">
              Man kan räkna ut ungefär hur många timmar som lagts ned på det
              här arbetet genom att dividera med ungefär 300 kronor, som är
              den vanliga timpenningen. Då får man fram att ett tusental personer
              på årsbasis jobbat med detta under det första halvåret. Det är
              ett faktum. Regeringen räknade med att det skulle vara fem gånger
              så många.
            </seg>
          </u>
          <u xml:id="i-a50145d981624c47-315" prev="i-a50145d981624c47-312" who="Q3373667">
            <seg xml:id="i-XVchW19sc96mfjBebzjQ3u">
              Jag har svårt att förstå hur man kan se det som en stor framgång
              när det blev så få nya jobb bara knappt 20 procent av de nya jobb
              som man hade hoppats skulle uppstå i den här branschen. Dessutom
              har man med den här typen av subventioner problemet med vad ekonomerna
              kallar för dödviktsförlust. Man betalar väldigt mycket för det
              som redan tidigare köpts. Därför har det inte blivit så många
              nya jobb.
            </seg>
          </u>
          <u xml:id="i-a50145d981624c47-316" prev="i-a50145d981624c47-312" who="Q3373667">
            <seg xml:id="i-K3k85thUXVKUCvQnZDrvtA">
              De pengar som trots allt gått framför allt till dem som är välbeställda
              hade kunnat användas på annat sätt. Vi tycker att det vore bra
              om fler kunde jobba i vården, i skolan och i omsorgen. Detta är
              ett svar på Annicka Engbloms fråga.
            </seg>
          </u>
          <note type="speaker" xml:id="i-7NK3cNgSNwR68soJUyaGTt">
            Anf. 36 ANNICKA ENGBLOM (m) replik:
          </note>
          <u xml:id="i-a50145d981624c47-317" next="i-a50145d981624c47-321" who="Q4769201">
            <seg xml:id="i-8tD4DmFdvUKs5JG11bS7n9">
              Herr talman! Jag vet inte riktigt vilken fråga Fredrik nu svarade
              på.
            </seg>
          </u>
          <u xml:id="i-a50145d981624c47-318" prev="i-a50145d981624c47-317" who="Q4769201">
            <seg xml:id="i-Ro2TCDyuTdLB31rAzbETCR">
              Min fråga var vilket svar Fredrik Olovsson och övriga i oppositionen
              har till de drygt 15 000 personer som man här räknar med och som
              har gått från arbetslöshet till anställning. Vi kan dra ned lite
              grann och säga att det är 12 000 personer som gått från arbetslöshet
              till anställning. Vad händer med de personerna om olyckan skulle
              vara framme och det blir ett maktskifte 2010? Ska ni då dra undan
              mattan för de här personerna och skicka ut dem i arbetslöshet?
              Ska ni göra rent hus bland alla dessa städföretag och säga att
              de inte längre har något existensberättigande?
            </seg>
          </u>
          <u xml:id="i-a50145d981624c47-319" prev="i-a50145d981624c47-317" who="Q4769201">
            <seg xml:id="i-9TpEohycZST8QLAuEovNvG">
              Vi pratar om hårda siffror ja men det är mjuka frågor. Det handlar
              om människor som får gå från arbetslöshet till anställning och
              som får ett vitt arbete där arbetet tidigare utförts svart. Kvinnor
              får en trygghet. De får en anställning och därmed sjukpenning
              och allt det som hör till.
            </seg>
          </u>
          <u xml:id="i-a50145d981624c47-320" prev="i-a50145d981624c47-317" who="Q4769201">
            <seg xml:id="i-WBiD7xcoua1CZkFLFF65Xp">
              Dessutom har man större möjligheter att som egen företagare eller
              som anställd i ett litet företag påverka lönesättningen. Jag antar
              att de här tjänsterna ändå måste utföras. Det som Fredrik Olovsson
              skulle rekommendera är väl kommunala arbeten och arbeten i offentliga
              myndigheter där man har mindre möjligheter att påverka sin egen
              lön.
            </seg>
          </u>
          <u xml:id="i-a50145d981624c47-321" prev="i-a50145d981624c47-317" who="Q4769201">
            <seg xml:id="i-5KgxETYUV98kuNw74UuxHQ">
              Jag skulle vilja rekommendera oppositionen att ge sig ut och
              prata med sina förtroendevalda ute i kommunerna. De säger inte
              vad ni säger här i riksdagen. Här i kammaren får vi se ett på
              många sätt splittrat vänsterparti. Har vi också en splittrad socialdemokrati?
              De företag som träffar lokala socialdemokratiska förtroendevalda
              ute i kommunerna vittnar om att dessa tycker att den här reformen
              är bra. Ska ni vid ett eventuellt maktskifte riva upp det här?
              Det var frågan.
            </seg>
          </u>
          <note type="speaker" xml:id="i-GdXbLBRjEtaaQrT38VV5uz">
            Anf. 37 FREDRIK OLOVSSON (s) replik:
          </note>
          <u xml:id="i-a50145d981624c47-322" next="i-a50145d981624c47-325" who="Q3373667">
            <seg xml:id="i-MsuSAX1jJfMtTSiAUxu1eA">
              Herr talman! Ingen kan väl ha missat att vi inte tycker att det
              är en särskilt framgångsrik väg för Sverige att subventionera
              hushållsnära tjänster.
            </seg>
          </u>
          <u xml:id="i-a50145d981624c47-323" prev="i-a50145d981624c47-322" who="Q3373667">
            <seg xml:id="i-PfobWXbob5ctd7cdKgtruX">
              Jag tror att den här branschen har en framtid, och jag tror att
              många av dem som tycker att de har en hygglig ekonomisk situation
              är beredda att betala för den typen av tjänster. Om de är så bra
              och om företagen är framgångsrika har man det är jag alldeles
              övertygad om en bra och ljus framtid också utan stora skattesubventioner.
              Det är ju dessa vi vänder oss emot.
            </seg>
          </u>
          <u xml:id="i-a50145d981624c47-324" prev="i-a50145d981624c47-322" who="Q3373667">
            <seg xml:id="i-2uxyNpuQGa7kunMA1jq8yZ">
              Det är konstigt att just den här branschen ska ha stora skattesubventioner.
              Man ser ju hur den svenska industrin kämpar för sin överlevnad.
              Samtidigt har vi en näringsminister som lite grann snobbar med
              att själv inte köra svenskt. Man gör inte de insatser som behövs
              i den här svåra situationen och kan inte tänka sig att vidta de
              åtgärder som skulle behövas från regeringens sida. Det kan man
              stillatigande se, men den här branschen ska få stora subventioner.
              Jag tycker att det är en väldigt konstig prioritering.
            </seg>
          </u>
          <u xml:id="i-a50145d981624c47-325" prev="i-a50145d981624c47-322" who="Q3373667">
            <seg xml:id="i-VoRAXkcsgY2VM1dGVMEuM">
              Politik handlar väldigt mycket om fördelning. Man får välja hur
              man hanterar sina resurser. Om nu just städjobb är det viktiga
              kan man se det så här: Vi har nyligen haft en debatt i Sverige
              om hur smutsigt, skitigt, det är på våra sjukhus; en läkare har
              slagit larm om det. Det städas för lite på våra sjukhus. Jag skulle
              tro att det också gäller på många skolor; i alla fall säger många
              det till mig. Vore det inte bra om vi kunde föra över lite av
              de resurser som i dag läggs på städning på Östermalm så att Södersjukhuset
              och våra skolor i stället blir renare? Det är ett annat sätt att
              fördela jobben, men på det sättet kommer resurserna alla till
              del detta i stället för att som Annicka Engblom och hennes partikamrater
              se till att den rikaste tiondelen i Sverige verkligen får den
              stora skattevinsten, skattebonusen.
            </seg>
          </u>
          <note type="speaker" xml:id="i-CZcMkT3dPmya7ziRFCP7uX">
            Anf. 38 ANNICKA ENGBLOM (m) replik:
          </note>
          <u xml:id="i-a50145d981624c47-326" next="i-a50145d981624c47-334" who="Q4769201">
            <seg xml:id="i-PGp878ghkP8qMMzjEow4Hr">
              Herr talman! Jobbskatteavdraget kan vi ta upp i en annan debatt.
              Nu pratar vi faktiskt om hushållsnära tjänster.
            </seg>
          </u>
          <u xml:id="i-a50145d981624c47-327" prev="i-a50145d981624c47-326" who="Q4769201">
            <seg xml:id="i-Eym8hnjL3S5BMPAhWbNvUs">
              Fredrik Olovsson, ingen har berättat för mig att det är smutsigt
              ute i landstingen och på skolor, utan jag har sett det med egna
              ögon. Också där handlar det om prioriteringar, om var man lägger
              pengarna inom både landsting och kommuner. Detta är dock föremål
              för en annan diskussion än den vi har här i dag.
            </seg>
          </u>
          <u xml:id="i-a50145d981624c47-328" prev="i-a50145d981624c47-326" who="Q4769201">
            <seg xml:id="i-L82QMJPrwR8EctLzMtLtpT">
              Skattesubventioner ondgör sig Fredrik Olovsson över, men det
              är väl inget som egentligen är främmande för Socialdemokraterna
              som på alla möjliga håll och kanter tidigare har ägnat sig åt
              skattesubventioner. För vår del, från allianspartiernas sida,
              handlar det definitivt om prioriteringar.
            </seg>
          </u>
          <u xml:id="i-a50145d981624c47-329" prev="i-a50145d981624c47-326" who="Q4769201">
            <seg xml:id="i-5zqTaywmVWoyqLkDRhuxia">
              För det första gäller det att få människor att gå från arbetslöshet
              till anställning.
            </seg>
          </u>
          <u xml:id="i-a50145d981624c47-330" prev="i-a50145d981624c47-326" who="Q4769201">
            <seg xml:id="i-JaXP7tGRxpcH7YBPqytZsW">
              För det andra gäller det att omvandla svartarbete till vitarbete.
            </seg>
          </u>
          <u xml:id="i-a50145d981624c47-331" prev="i-a50145d981624c47-326" who="Q4769201">
            <seg xml:id="i-P49So8rhVxubu9DKBohYGu">
              För det tredje gäller det att alla de som tidigare utfört sådana
              tjänster får en trygghet i form av pension, anställning och sjukpenning,
              som de tidigare inte haft.
            </seg>
          </u>
          <u xml:id="i-a50145d981624c47-332" prev="i-a50145d981624c47-326" who="Q4769201">
            <seg xml:id="i-YEpVUB9Uzok2G4BmLC6U4b">
              För det fjärde gäller det den pluseffekt vi ser av att många
              kvinnor startar företag, något som vi har diskuterat och som vi
              alla i denna kammare egentligen önskar.
            </seg>
          </u>
          <u xml:id="i-a50145d981624c47-333" prev="i-a50145d981624c47-326" who="Q4769201">
            <seg xml:id="i-GAGitVa595LMY4pFuHG1hy">
              För det femte gäller det ytterligare en pluseffekt av det hela
              fakturamodellen, som är efterfrågad av både köpare och säljare
              av de här tjänsterna. Genom fakturamodellen får också de som kanske
              inte har tillräckligt med pengar att ligga ute med fram till deklarationen
              tillgång till de här tjänsterna.
            </seg>
          </u>
          <u xml:id="i-a50145d981624c47-334" prev="i-a50145d981624c47-326" who="Q4769201">
            <seg xml:id="i-51CnanEEngxfie7kdhwhWW">
              Det handlar alltså om fem mycket positiva faktorer. Jag kan här
              lägga till en sjätte faktor. Det gäller då alla dem ensamstående
              föräldrar och pensionärer som kanske inte har så stora inkomster
              som kan tillgodogöra sig de här tjänsterna och som kan få mer
              tid för sina barn och barnbarn och därmed en bättre livskvalitet.
              Det vill oppositionen rycka undan år 2010 om de vinner valet.
              Man är fortfarande svaret skyldig.
            </seg>
          </u>
          <note type="speaker" xml:id="i-4UsmqqnhAfBp7oD3mK2JnV">
            Anf. 39 KARIN NILSSON (c):
          </note>
          <u xml:id="i-a50145d981624c47-335" next="i-a50145d981624c47-348" who="Q4969654">
            <seg xml:id="i-RWxJG5RUSmW1zyWVrq56dZ">
              Herr talman! Först vill jag tacka Annicka för en väldigt bra
              föredragning av ärendet.
            </seg>
          </u>
          <u xml:id="i-a50145d981624c47-336" prev="i-a50145d981624c47-335" who="Q4969654">
            <seg xml:id="i-9g3JMP1MU2sq4DsYwfvJEF">
              Är det inte snart dags för oppositionen att ge sig i frågan om
              hushållsnära tjänster? Nu är vi i denna kammare inne på fjärde
              debatten sedan maj 2007. Oppositionen fortsätter att påstå att
              de här tjänsterna är till bara för de rika. Men vi ser tydligt
              att efterfrågan fortsätter att öka. Fler vita arbetstillfällen
              skapas.
            </seg>
          </u>
          <u xml:id="i-a50145d981624c47-337" prev="i-a50145d981624c47-335" who="Q4969654">
            <seg xml:id="i-4hDEejXTcwE8QtHgTd9mcy">
              I dag föreslås ett sätt att göra tjänsterna tillgängliga för
              fler. I nuläget anlitar runt 5 procent av hushållen det vita systemet
              när det gäller hushållsnära tjänster.
            </seg>
          </u>
          <u xml:id="i-a50145d981624c47-338" prev="i-a50145d981624c47-335" who="Q4969654">
            <seg xml:id="i-Ko4KVZRaPkMmSbr9Cbg4WS">
              Man kan jämföra med Tyskland. 20 procent av hushållen använder
              sig av hushållsnära tjänster, men i Tyskland görs det svart. Där
              rör det sig om flera hundra tusen svarta jobb.
            </seg>
          </u>
          <u xml:id="i-a50145d981624c47-339" prev="i-a50145d981624c47-335" who="Q4969654">
            <seg xml:id="i-E8tk63ZFKn2Dhgzy9FC9t8">
              Även i Sverige har en dold svart sektor funnits med utförare
              utan möjligheter att komma åt det svenska trygghetssystemet i
              form av sjukpenning- och pensionsgrundande inkomster.
            </seg>
          </u>
          <u xml:id="i-a50145d981624c47-340" prev="i-a50145d981624c47-335" who="Q4969654">
            <seg xml:id="i-XF3rqdHazhcu63PNvEw8BS">
              Detta utanförskap skapade fattiga människor. Är det det som oppositionen
              vill att vi ska tillbaka till, alltså tillbaka till arbetslöshet
              och svartarbete?
            </seg>
          </u>
          <u xml:id="i-a50145d981624c47-341" prev="i-a50145d981624c47-335" who="Q4969654">
            <seg xml:id="i-T3ybw9UgnUgDrxNkfoq3pR">
              Genom att hushållen nu kommer att få göra avdrag direkt när de
              betalar för den utförda tjänsten kommer fler med helt normala
              inkomster att ha möjlighet att anlita hjälp i hushållet. Fler
              riktiga jobb skapas.
            </seg>
          </u>
          <u xml:id="i-a50145d981624c47-342" prev="i-a50145d981624c47-335" who="Q4969654">
            <seg xml:id="i-RWa9Dcpvy4QG21rocVLCp3">
              Att i hushållen behöva avstå den resterande halva av kostnaderna
              som avdraget innebär till efter skattedeklarationen en gång om
              året gör det svårare för hushåll med vanliga inkomster att köpa
              tjänsterna.
            </seg>
          </u>
          <u xml:id="i-a50145d981624c47-343" prev="i-a50145d981624c47-335" who="Q4969654">
            <seg xml:id="i-FmCDAA32dntvJP9T7E3RAF">
              Det förslag som vi i dag diskuterar innebär att skatteeffekten
              slår igenom direkt på fakturan så köparen slipper ligga ute med
              pengar. Därefter är det företaget som utför den hushållsnära tjänsten
              som får vända sig till staten för att få ut det belopp som kunden
              dragit av, något som dessvärre innebär en ökad administration
              för företagen.
            </seg>
          </u>
          <u xml:id="i-a50145d981624c47-344" prev="i-a50145d981624c47-335" who="Q4969654">
            <seg xml:id="i-2ykjaFYKLL5pbFrCdeeJgs">
              Jag hade gärna sett att kunden själv hos skattemyndigheten fick
              ansöka om reducerad skatt efter det att fakturan var betald samt
              att skattemyndigheten kunde garantera en snabb avstämning av kreditutrymmet
              för en effektiv handläggning av återbäringen. Men nu har en annan
              utbetalningsmodell valts. Den kommer att prövas och utvärderas.
              Jag får vara nöjd med det. Även den näst bästa modellen uppfyller
              ju syftet att göra de hushållsnära tjänsterna överkomliga för
              fler.
            </seg>
          </u>
          <u xml:id="i-a50145d981624c47-345" prev="i-a50145d981624c47-335" who="Q4969654">
            <seg xml:id="i-Wzuq4nMKJJ6acQwmLqZ7uy">
              Herr talman! I dag behandlar skatteutskottets betänkande också
              möjligheten för en person som inte är anställd i ett hemtjänstföretag,
              inte har eget företag eller F-skattsedel att utföra hushållsnära
              tjänster med avdragsrätt. Genom förenklad skattedeklaration kan
              en familj till exempel anlita en grannflicka, eller någon annan
              i bekantskapskretsen som barnen redan känner, som barnvakt någon
              timme då och då och betala och skattedeklarera tjänsten så att
              den blir vit. Det tror jag att många kommer att se som en mycket
              välkommen möjlighet.
            </seg>
          </u>
          <u xml:id="i-a50145d981624c47-346" prev="i-a50145d981624c47-335" who="Q4969654">
            <seg xml:id="i-SQn7yTkEP6GSyKAF4a2Hnh">
              När det gäller både barnens och kanske de gamla föräldrarnas
              behov av tillfällig omvårdnad kan det kännas tryggt att som köpare
              själv ha rätt att finna en utförare som familjen känner sig trygg
              med i stället för att i den akuta situationen anlita ett företag
              som kanske har flera anställda och där service och personal kan
              variera från gång till gång.
            </seg>
          </u>
          <u xml:id="i-a50145d981624c47-347" prev="i-a50145d981624c47-335" who="Q4969654">
            <seg xml:id="i-VEB2t3yCfp1mPtERWHhNbo">
              Herr talman! Nu har vi som sagt debatterat frågan om hushållsnära
              tjänster åtskilliga gånger och successivt förbättrat förhållandena
              för kunden, förbättrat arbetsvillkoren för utförarna och skapat
              fler nya vita arbetstillfällen.
            </seg>
          </u>
          <u xml:id="i-a50145d981624c47-348" prev="i-a50145d981624c47-335" who="Q4969654">
            <seg xml:id="i-JfsvR8UTyLEmVba29NLmiZ">
              Vi får väl se hur länge det dröjer innan frågan debatteras i
              kammaren på nytt. Men utifrån anförda argument vill jag yrka bifall
              till utskottets förslag till beslut.
            </seg>
          </u>
          <note type="speaker" xml:id="i-9kaFtgH7T1wBfRqcjiSA1w">
            Anf. 40 AGNETA BERLINER (fp):
          </note>
          <u xml:id="i-a50145d981624c47-349" next="i-a50145d981624c47-361" who="Q4693157">
            <seg xml:id="i-UYpmAe9vBuLQKAHZYbdo5V">
              Herr talman! Hösten 2005 väckte jag en motion i Västerås kommunfullmäktige.
              Förslaget var att min hemstad skulle bli försökskommun i Sverige
              för ett skatteavdrag för hushållsnära tjänster. Och det blev en
              debatt vill jag lova. Sällan har väl argumentationens vågor gått
              så höga i den fullmäktigesalen. En av Socialdemokraterna tackade
              mig faktiskt i sitt slutanförande för en härligt ideologisk debatt.
              Även i tidningarna var debatten lång och stundom ganska hätsk,
              får jag säga, men många småbarnsföräldrar tackade mig på stan
              för att jag ville underlätta deras vardag. Många tyckte också
              att det borde vara självklart att samhället inte bara stimulerar
              en avlastning när det gäller traditionellt manligt arbete, som
              via ROT-avdrag.
            </seg>
          </u>
          <u xml:id="i-a50145d981624c47-350" prev="i-a50145d981624c47-349" who="Q4693157">
            <seg xml:id="i-EwcjVqwsfo4FHWF7ESasSs">
              Något bifall till motionen blev det inte den gången, för på den
              tiden var det socialistisk majoritet i Västerås fullmäktige. Det
              är det inte i dag. Men nu befinner vi oss i riksdagens kammare,
              och möjligheten till skatteavdrag för hushållsnära tjänster finns
              på plats, inte bara i Västerås utan i hela landet, tack vare alliansen.
            </seg>
          </u>
          <u xml:id="i-a50145d981624c47-351" prev="i-a50145d981624c47-349" who="Q4693157">
            <seg xml:id="i-SUNAmrUjFYWGEXdvmqS936">
              I dag debatterar vi det förslag som ska göra det som vi tycker
              är en framgångsrik reform ännu mer kundvänlig, för det har funnits
              brister av teknisk karaktär, som att människor har fått ansöka
              om skattereduktionen i efterhand och fått ligga ute med pengar
              under lång tid. Systemet har också upplevts som krångligt, så
              från och med den 1 juli i sommar förenklar vi det. Den som köper
              hushållsarbete kommer då att betala ett halverat pris direkt och
              slipper alltså ligga ute med pengarna till skatteåterbäringen;
              man får skattelättnaden direkt.
            </seg>
          </u>
          <u xml:id="i-a50145d981624c47-352" prev="i-a50145d981624c47-349" who="Q4693157">
            <seg xml:id="i-2aunnNEkwhh4hKTiCcW1b6">
              Jag tror att det egentligen inte spelar någon större roll vad
              vi diskuterar när det gäller hushållsnära tjänster, som Annicka
              Engblom var inne på, eller var vi diskuterar dem. I botten ligger
              en väldigt stark skillnad i synsätt.
            </seg>
          </u>
          <u xml:id="i-a50145d981624c47-353" prev="i-a50145d981624c47-349" who="Q4693157">
            <seg xml:id="i-FbVtDiueATSN6PJRG4sEHP">
              Vi i alliansen ser en ny marknad som öppnar sig. Vi ser fler
              företag som startar, en växande tjänstesektor. Vi ser oavlönat
              hushållsarbete som omvandlas till avlönade arbeten. Vi ser arbetslösa
              som får arbete, svarta jobb som blir vita med anställningstrygghet,
              pensionspoäng och försäkringsskydd. Vi ser att vardagen underlättas
              för många, inte minst hårt arbetande småbarnsfamiljer. Men det
              här väljer oppositionen och Socialdemokraterna att inte se eller
              väljer att tycka att det inte är viktigt.
            </seg>
          </u>
          <u xml:id="i-a50145d981624c47-354" prev="i-a50145d981624c47-349" who="Q4693157">
            <seg xml:id="i-HhvLoVBq3GXEbeMHTqU7Sh">
              Det jag vill ha sagt är, precis som Annicka Engblom var inne
              på, att det nog kvittar hur vi lägger upp systemet och reglerna.
              Oppositionen kommer sannolikt alltid att tycka att detta är fel.
              Det som är riktigt märkligt i detta, tycker jag, är att Socialdemokraterna
              alltid är för ROT-avdrag men alltid sätter klackarna i backen
              när det gäller RUT-avdrag. Jag får liksom inte ihop den ekvationen.
            </seg>
          </u>
          <u xml:id="i-a50145d981624c47-355" prev="i-a50145d981624c47-349" who="Q4693157">
            <seg xml:id="i-MFXrsNtkvRv5biVr5shUS">
              Herr talman! Skatteverket presenterade 2006, alltså året innan
              skattereduktionen startade, en undersökning där 16 procent av
              de tillfrågade svarade att de hade köpt hushållstjänster svart
              under det senaste året. Omräknat skulle det motsvara 648 000 personer
              som hade köpt hushållstjänster svart. Och det köpta svartarbetet
              motsvarade enligt Skatteverkets undersökning ungefär 20 000 årsarbeten.
              Jag tror att det var dem som Fredrik Olovsson var inne på. Den
              uppgivna svarta köpesumman motsvarar 2,4 miljarder kronor. Det
              är alltså det svartarbetet och de uteblivna skatteintäkterna som
              vi nu börjar skönja en omvandling av.
            </seg>
          </u>
          <u xml:id="i-a50145d981624c47-356" prev="i-a50145d981624c47-349" who="Q4693157">
            <seg xml:id="i-314AARDFhtuv7mRGe5Mpuz">
              Vi vet att under det halvår som reformen var i gång 2007 beviljades
              53 000 personer skattereduktion. Det kan tyckas lite, som Fredrik
              Olovsson säger, men det var ett halvår och det var en start. Och
              under förra året verkar omfattningen ha ökat lavinartat. Almega
              räknar med att det i december förra året var 255 000 hushåll som
              köpte den här typen av tjänster. Branschen beräknas omsätta minst
              3,3 miljarder och skapa, som Annicka sade, över 6 000 heltidstjänster
              5 000, säger hon, men 6 100 är den siffra som jag har sett.
            </seg>
          </u>
          <u xml:id="i-a50145d981624c47-357" prev="i-a50145d981624c47-349" who="Q4693157">
            <seg xml:id="i-MzYhoEDX6Qcdx24ZAozTsz">
              Hushållsnära tjänster är en marknad som behövs mer än någonsin.
              Branschföreningen menar att trots lågkonjunkturen är efterfrågan
              stor på just de här tjänsterna. Och en stor majoritet av företagen
              har nyanställt det senaste halvåret. Nästan alla av hemtjänstföretagen,
              94 procent, räknar med att kunna utöka sin verksamhet. Vi kan
              alltså räkna med fler nyanställningar i den här branschen.
            </seg>
          </u>
          <u xml:id="i-a50145d981624c47-358" prev="i-a50145d981624c47-349" who="Q4693157">
            <seg xml:id="i-RjhFuDfkp6kAGWtqTRzyfN">
              Herr talman! Frågan om hushållsnära tjänster har många likheter
              med frågan om barnomsorg, och den svenska jämställdheten har mycket
              att tacka förskolan för. Tidigare, även om många har glömt det,
              fick den som arbetade betala barnomsorgen själv. Om vi hade fortsatt
              på den vägen hade det lett till en jämställdhet som bara hade
              varit möjlig för höginkomsttagare. Så är det inte i dag. Vi valde
              en annan väg.
            </seg>
          </u>
          <u xml:id="i-a50145d981624c47-359" prev="i-a50145d981624c47-349" who="Q4693157">
            <seg xml:id="i-78mYhcPgBK7zSF8TKoN9tP">
              Att det obetalda hushållsarbetet i våra hem är ojämnt fördelat
              vet vi. Kvinnorna tar fortfarande ansvar för ungefär två tredjedelar
              av sysslorna. Många kvinnor upplever att de aldrig kan koppla
              av. Ur detta föds bland annat den stress och press som i många
              fall drabbar kvinnor. Kanske är detta en av orsakerna till att
              kvinnor är långtidssjukskrivna och förtidspensionerade i betydligt
              större utsträckning än männen. Kvinnornas huvudansvar för hushållsarbetet
              och barnen är huvudorsaken till att kvinnornas förankring på arbetsmarknaden
              också är svagare än männens. Efter att män och kvinnor har inlett
              ett sammanboende och/eller har fått barn uppträder ett könsgap,
              till exempel när det gäller kvinnor på chefspositioner, och det
              gapet består under hela återstoden av yrkeslivet.
            </seg>
          </u>
          <u xml:id="i-a50145d981624c47-360" prev="i-a50145d981624c47-349" who="Q4693157">
            <seg xml:id="i-yYbA8gWHmuarq4Z38QWdH">
              En jämnare fördelning av arbetet i hemmet skulle öka kvinnors
              möjlighet till jämställdhet med männen på arbetsmarknaden. Då
              behövs det samhällsinsatser för att lyfta ansvaret för det obetalda
              arbetet hemma från kvinnors axlar. Här spelar alliansens införande
              av skattereduktion för hushållsnära tjänster en mycket viktig
              roll.
            </seg>
          </u>
          <u xml:id="i-a50145d981624c47-361" prev="i-a50145d981624c47-349" who="Q4693157">
            <seg xml:id="i-T2EZQogC3v9ztu4bJ2qWc4">
              I den bästa av världar hade vi ett skattesystem med så låg inkomstskatt
              att alla hade stora möjligheter att köpa de tjänster de ville.
              Då skulle den här typen av riktade skattereduktioner inte behövas.
              Men där är vi inte i dag. En reform som har gjort att vi har en
              bransch som växer nu i lågkonjunktur och där nästan alla nyanställda
              kommer från arbetslöshet tycker jag att vi måste betrakta som
              framgångsrik. Och jag välkomnar de förändringar som vi nu kommer
              att genomföra.
            </seg>
          </u>
          <note xml:id="i-ReiLnXHRVuy2iXMZ3rvh65">
            I detta anförande instämde Annicka Engblom (m).
          </note>
          <note type="speaker" xml:id="i-VKVoFHCVsuP3QRxRdECB2Q">
            Anf. 41 FREDRIK OLOVSSON (s) replik:
          </note>
          <u xml:id="i-a50145d981624c47-362" next="i-a50145d981624c47-365" who="Q3373667">
            <seg xml:id="i-49bniF7ic241R4WeYtWZzn">
              Herr talman! Agneta Berliner gjorde jämförelsen med ROT-avdrag,
              och den görs ofta. Man tycker att det är förskräckligt att vi
              socialdemokrater anser att tillfälliga ROT-avdrag i lågkonjunktur
              är en bra idé medan vi anser att permanenta subventioner till
              hushållsnära tjänster är en dålig idé. Det kan därför vara på
              sin plats att förklara skillnaden däremellan.
            </seg>
          </u>
          <u xml:id="i-a50145d981624c47-363" prev="i-a50145d981624c47-362" who="Q3373667">
            <seg xml:id="i-QvBvVEedFsH2Xva1L6WoYo">
              Ett av de problem som vi upplever när konjunkturerna går upp
              och ned är att vi, inte minst i byggbranschen, får mycket högre
              arbetslöshet i en nedgång. Ett sätt att möta det är att flytta
              investeringar i tiden. Det gör vi med ett ROT-avdrag. Det innebär
              att konjunktursvackan inte behöver bli så djup och att många byggnadsarbetare
              under en period när de annars skulle gå arbetslösa och kanske
              slås ut från branschen kan vara kvar och göra jobb. När konjunkturen
              sedan vänder uppåt står de redo att kunna ta de jobb som finns.
              På så sätt undviker vi också flaskhalsar i den viktiga del av
              ekonomin som byggsektorn är. Vi kan alltså surfa längre på högkonjunkturen
              än vad vi annars kan göra. Det är därför vi är för tillfälliga
              ROT-avdrag.
            </seg>
          </u>
          <u xml:id="i-a50145d981624c47-364" prev="i-a50145d981624c47-362" who="Q3373667">
            <seg xml:id="i-Py1MXnz8M868iGnASvryeJ">
              Regeringen tycker att man ska ha permanenta ROT-avdrag. Då avhänder
              man sig hela den konjunkturinjektion som ett tillfälligt ROT-avdrag
              är. Där har vi alltså en stor skillnad.
            </seg>
          </u>
          <u xml:id="i-a50145d981624c47-365" prev="i-a50145d981624c47-362" who="Q3373667">
            <seg xml:id="i-X2MXa3vwqEwfSDHwArQ9Zi">
              Jag har gjort en egen privat prisundersökning hos några av de
              bolag som erbjuder hushållsnära tjänster och jämfört prisbilden
              före och efter subventionens införande. Priserna har höjts väsentligt
              mer än vad inflation och löneökningar gett upphov till. Är det
              verkligen rimligt att en sådan stor del av de pengar som skattebetalarna
              står för går till vinster i dessa bolag för att man har höjt priset
              så mycket? Subventionen gör det möjligt för bolagen att höja priset
              väsentligt mer än vad man rimligtvis borde göra.
            </seg>
          </u>
          <note type="speaker" xml:id="i-6SGU72TQb58ouy2muxcUDg">
            Anf. 42 AGNETA BERLINER (fp) replik:
          </note>
          <u xml:id="i-a50145d981624c47-366" next="i-a50145d981624c47-368" who="Q4693157">
            <seg xml:id="i-WSnJserxBZHyqEiYAAVvYm">
              Herr talman! Fredrik Olovssons privata prisundersökning väljer
              jag att inte kommentera. Den är alldeles för osäker.
            </seg>
          </u>
          <u xml:id="i-a50145d981624c47-367" prev="i-a50145d981624c47-366" who="Q4693157">
            <seg xml:id="i-QkeuvnPLs9m8r3dZSUGXsp">
              ROT-avdragen är bra. Jag vet att Socialdemokraterna värnar de
              manliga byggnadsarbetarna; det är inte någon hemlighet. Men varför
              värnar ni inte att göra en traditionellt kvinnlig svartmarknad
              vit?
            </seg>
          </u>
          <u xml:id="i-a50145d981624c47-368" prev="i-a50145d981624c47-366" who="Q4693157">
            <seg xml:id="i-GXaxS36dg7AaVsR7DE8MHx">
              Jag undrar också om Fredrik Olovsson och övriga socialdemokrater
              hade röstat för ett tillfälligt avdrag för hushållsnära tjänster.
              Är det en öppning där vi kan börja nå varandra? Skulle Fredrik
              Olovsson rösta för det om det hade varit aktuellt?
            </seg>
          </u>
          <note type="speaker" xml:id="i-N71FuXxZYeU8GryKD5hSGC">
            Anf. 43 FREDRIK OLOVSSON (s) replik:
          </note>
          <u xml:id="i-a50145d981624c47-369" next="i-a50145d981624c47-373" who="Q3373667">
            <seg xml:id="i-5JpB4MYR1MpYdTr8x2RetX">
              Herr talman! Det är synd att Agneta Berliner inte tror på min
              undersökning. Det vore intressant för några pigga journalister
              att titta på hur det egentligen har blivit på detta område. Agneta
              Berliner skulle kanske tro mer på dem än på mig.
            </seg>
          </u>
          <u xml:id="i-a50145d981624c47-370" prev="i-a50145d981624c47-369" who="Q3373667">
            <seg xml:id="i-D1D3M6A24iX4UWHvVgXkwv">
              Jag tror inte på permanenta subventioner till det privata näringslivet.
              Det är en uppfattning som borgerliga politiker oftast också står
              fast vid. I detta fall gör man dock ett undantag kanske för att
              de väljargrupper man naturligen har, de som tjänar lite bättre,
              tycker att det är trevligt att få denna tjänst subventionerad.
              Jag kan inte tolka det på något annat sätt.
            </seg>
          </u>
          <u xml:id="i-a50145d981624c47-371" prev="i-a50145d981624c47-369" who="Q3373667">
            <seg xml:id="i-9ebJmykmuwr1nrkG99ZPxx">
              Vi måste välja, både i livet och i politiken. I dag får vi höra
              att många lärare runt om i landet sägs upp. Kommunerna har för
              dålig ekonomi. Det är naturligt för mig som socialdemokrat att
              i stället för att ha skattesubventioner som i första hand och
              till största del går till de människor som har goda inkomster
              och råd att köpa dessa tjänster i alla fall flytta dessa resurser
              till skola, vård och omsorg. Det är en tydlig prioritering som
              vi vill göra.
            </seg>
          </u>
          <u xml:id="i-a50145d981624c47-372" prev="i-a50145d981624c47-369" who="Q3373667">
            <seg xml:id="i-LZLoWHAjJygzzbDygi8F9B">
              Det handlar inte om fler eller färre jobb totalt sett. Det handlar
              om vilka jobb vi tycker att vi ska ha i samhället. Då väljer vi,
              i detta läge, att satsa mer pengar på skolan, vården och omsorgen.
            </seg>
          </u>
          <u xml:id="i-a50145d981624c47-373" prev="i-a50145d981624c47-369" who="Q3373667">
            <seg xml:id="i-4gZbwK6S1DyV8S2Ah1oWna">
              Om nu städjobben är så viktiga, varför inte städa bättre på sjukhus,
              skolor och dagis?
            </seg>
          </u>
          <note type="speaker" xml:id="i-UHCtthrzMqY8e4iohFtQhz">
            Anf. 44 AGNETA BERLINER (fp) replik:
          </note>
          <u xml:id="i-a50145d981624c47-374" next="i-a50145d981624c47-375" who="Q4693157">
            <seg xml:id="i-CJzxUHauiMU1BrVUg7aGCW">
              Herr talman! Socialdemokraterna är inte särskilt trovärdiga i
              skoldebatten och skolpolitiken, men det kan vi ta vid ett annat
              tillfälle.
            </seg>
          </u>
          <u xml:id="i-a50145d981624c47-375" prev="i-a50145d981624c47-374" who="Q4693157">
            <seg xml:id="i-D76ESztpABpSKJ46Q6fgSD">
              Fredrik Olovsson säger att det är de borgerliga väljargrupperna
              som gynnas. När man har tittat på vilka som är intresserade av
              att köpa hushållsnära tjänster har kvinnor ett större intresse
              än män. Är kvinnor inte Socialdemokraternas väljargrupp? Ett stort
              intresse finns också i gruppen mellan 65 och 89 år. Är pensionärer
              inte en viktig väljargrupp för Socialdemokraterna? Det är också
              intressant för barnfamiljer att köpa tjänsterna. Är barnfamiljer
              inte en viktig väljargrupp för Socialdemokraterna?
            </seg>
          </u>
          <note type="speaker" xml:id="i-Nmb5VgxcBPR95DpBN1o9YF">
            Anf. 45 LENNART SACRÉDEUS (kd):
          </note>
          <u xml:id="i-a50145d981624c47-376" next="i-a50145d981624c47-402" who="Q964124">
            <seg xml:id="i-CWsUSuJqcNrhW8Hf5ZUH4R">
              Herr talman! Jag ber att få instämma i och yrka bifall till skatteutskottets
              förslag i detta betänkande.
            </seg>
          </u>
          <u xml:id="i-a50145d981624c47-377" prev="i-a50145d981624c47-376" who="Q964124">
            <seg xml:id="i-PBSadCKCVdNQQTFE3tdVkW">
              Avdrag för hushållsnära tjänster är en reform som Kristdemokraterna
              länge har stött. Här finns flera uppenbara fördelar. För det första
              ökar avdraget sysselsättningen. För det andra kan det underlätta
              vardagstillvaron för hundratusentals familjer. För det tredje
              gör det traditionellt svarta arbeten vita. För det fjärde ökar
              det skatteintäkterna och förstärker statsfinanserna. För det femte
              skapas fler företag. För det sjätte pekar allt på att det också
              blir fler kvinnliga företagare.
            </seg>
          </u>
          <u xml:id="i-a50145d981624c47-378" prev="i-a50145d981624c47-376" who="Q964124">
            <seg xml:id="i-GfxQbdg8drsFFY4Uvkrbqy">
              Herr talman! I fjol omsatte branschen för hushållsnära tjänster
              3 300 miljoner kronor och har sedan reformen infördes skapat 6
              100 heltidstjänster. I december 2008 köpte över 255 000 hushåll
              dessa tjänster. Det är en ökning med 50 procent eller 70 000 hushåll
              sedan våren 2008. Detta sker samtidigt som vi har den värsta lågkonjunkturen
              i modern tid. Nio av tio som nyanställs kommer direkt från ett
              liv i arbetslöshet, i många fall från ett långvarigt ekonomiskt
              utanförskap. De får en ny chans på arbetsmarknaden.
            </seg>
          </u>
          <u xml:id="i-a50145d981624c47-379" prev="i-a50145d981624c47-376" who="Q964124">
            <seg xml:id="i-VpJp8hZEden2UZkMdfMnA2">
              Därmed, herr talman, är en bransch som tidigare varit hårt drabbad
              av osäkra svartjobb tack vare alliansens politik, tack vare Moderaternas,
              Centerpartiets, Folkpartiets och Kristdemokraternas insatser,
              på väg att göra en bransch vit och tryggare. Detta har inte bara
              ökat statens skatteinkomster. Personer som tidigare utfört hushållssysslor
              på den svarta marknaden är nu försäkrade, har pensionsrätt, kan
              organisera sig fackligt och få sjukpeng och allt annat vanliga
              anställda tar för givet. Det är på tiden och det är positivt.
              Vi önskar att riksdagen skulle kunna vara enhällig i detta.
            </seg>
          </u>
          <u xml:id="i-a50145d981624c47-380" prev="i-a50145d981624c47-376" who="Q964124">
            <seg xml:id="i-PTnqrGVXdyoDpFhJ9pzxmg">
              Herr talman! Med denna proposition tar reformen ytterligare ett
              angeläget steg framåt. Alliansregeringen presenterar ett bra förslag
              som innebär att skattereduktionen för hushållsarbete ges en enklare
              och effektivare utformning. Detta ger bevisligen stora fördelar,
              både vad gäller effektivitet och möjligheter till skattekontroll.
              Inte minst viktigt är det faktum att genom att utbetalningarna
              sker regelbundet från Skatteverket kan myndigheten snabbt plocka
              upp signaler om oegentligheter och felaktigheter för vidare åtgärd.
            </seg>
          </u>
          <u xml:id="i-a50145d981624c47-381" prev="i-a50145d981624c47-376" who="Q964124">
            <seg xml:id="i-4B1Nayzm7WUjLE4tjiPmW3">
              Naturligtvis är det utförarna, företagen, som är bäst lämpade
              att ha kontakt med skattemyndigheten och inte de enskilda hushållen.
              Därför underlättar förslaget Skatteverkets hantering och kontroll
              för att säkerställa att regelverket följs.
            </seg>
          </u>
          <u xml:id="i-a50145d981624c47-382" prev="i-a50145d981624c47-376" who="Q964124">
            <seg xml:id="i-VzSobGrXmL13ySqF791RZv">
              Herr talman! I dag kan köpare av hushållsnära tjänster tvingas
              vänta på skatteåterbäringen i upp till två år. Det skapar förutom
              en belastning på hushållens ekonomier en onödig och påfallande
              begränsning av efterfrågan. Det innebär ett hinder för att köpa
              dessa tjänster tjänster som har ökat med 50 procent det senaste
              året.
            </seg>
          </u>
          <u xml:id="i-a50145d981624c47-383" prev="i-a50145d981624c47-376" who="Q964124">
            <seg xml:id="i-7Urvhtj2fMMNTyjMgiMx6y">
              Reformen kan förväntas leda till ytterligare efterfrågan på hushållsnära
              tjänster, fler anställda, minskat utanförskap och högre skatteintäkter
              samt en enklare vardag för många hushåll.
            </seg>
          </u>
          <u xml:id="i-a50145d981624c47-384" prev="i-a50145d981624c47-376" who="Q964124">
            <seg xml:id="i-2AJwoFdc3yXCaHQdkytHsZ">
              Ursäkta, herr talman, om jag upprepade det jag har sagt tidigare,
              men det kanske behöver nötas in.
            </seg>
          </u>
          <u xml:id="i-a50145d981624c47-385" prev="i-a50145d981624c47-376" who="Q964124">
            <seg xml:id="i-AcvjTN9tNw4EX2WgRJajye">
              En viktig del i propositionen är att arbete utfört av individer
              som inte har F-skattsedel nu berättigar till skattereduktion.
              Det är bra då det ökar priskonkurrensen på marknaden och gör det
              möjligt för fler privatpersoner att gå från svart arbete till
              vitt.
            </seg>
          </u>
          <u xml:id="i-a50145d981624c47-386" prev="i-a50145d981624c47-376" who="Q964124">
            <seg xml:id="i-XDNC72w2fHvAcUdEZuEzRH">
              Herr talman! Den kritik som oppositionen framför baserar sig
              i grund och botten på en syn på hushållsarbete som sämre än andra
              arbeten. Detta är uppenbarligen en ideologisk fråga där vi inte
              hittar varandra.
            </seg>
          </u>
          <u xml:id="i-a50145d981624c47-387" prev="i-a50145d981624c47-376" who="Q964124">
            <seg xml:id="i-B2gfitYxkXo53pSLWLGqBm">
              Vi kristdemokrater, tillsammans med övriga i alliansen, delar
              inte den synen som finns på den politiska socialistiska sidan.
              Vi anser att även hushållsjobb i ett hem, i en familj, är något
              positivt. Vi anser att det är positivt att gå från arbetslöshet
              till sysselsättning även när det gäller hushållsnära tjänster.
              Vi tycker att det är positivt att gå från svarta jobb till vita
              jobb. Vi tycker att det är positivt att det skapas trygghet, något
              som alla på arbetsmarknaden har rätt till och efterfrågar.
            </seg>
          </u>
          <u xml:id="i-a50145d981624c47-388" prev="i-a50145d981624c47-376" who="Q964124">
            <seg xml:id="i-AqsjeqdNQTYWkLrt3trsfK">
              Det är bra för den samhällsgemenskap som heter Sverige för vårt
              land att de här jobben skapas och att de skapas under ordnade
              förhållanden.
            </seg>
          </u>
          <u xml:id="i-a50145d981624c47-389" prev="i-a50145d981624c47-376" who="Q964124">
            <seg xml:id="i-7FyvKquALYVjM3URBoBXy7">
              Jag ska inte som kristdemokrat stå här och slå mig för bröstet,
              men jag tycker att det som vi i alliansen genomför är bra. Det
              ska vi vara stolta över.
            </seg>
          </u>
          <u xml:id="i-a50145d981624c47-390" prev="i-a50145d981624c47-376" who="Q964124">
            <seg xml:id="i-NtgEwyVcSKEmASi53sHp5o">
              Jag är övertygad om att den tiden kommer när ni en gång i regeringsställning
              den dagen kommer för Socialdemokraterna inte kommer att avskaffa
              detta, utan kommer att vara de hushållsnära tjänsternas försvarare.
            </seg>
          </u>
          <u xml:id="i-a50145d981624c47-391" prev="i-a50145d981624c47-376" who="Q964124">
            <seg xml:id="i-BMnhVuVSzzoUVrUuWyen1X">
              Herr talman! När nu oppositionen säger sig vilja värna om företag
              inom branschen hushållsnära tjänster är det ett problem att likviditetsproblem
              kan uppstå för företagen då de måste kontakta Skatteverket för
              att få ut resterande belopp för utförda tjänster. Den tid som
              det kommer att ta för denna procedur är försumbar i jämförelse
              med de likvida problem som uppstår för familjerna när de kan tvingas
              vänta nästan två år för att få tillbaka pengar på skatten. Detta
              borde oppositionen inse. Oppositionen säger vidare att det är
              en liten grupp höginkomsttagare som använder systemet och att
              dessa skulle ha råd att betala städtjänst utan skattereduktion.
            </seg>
          </u>
          <u xml:id="i-a50145d981624c47-392" prev="i-a50145d981624c47-376" who="Q964124">
            <seg xml:id="i-WezxmhFofMn2LrN2F6zFZh">
              Min gode riksdagskollega Fredrik Olovsson talade om Östermalm.
              Ibland blir det så i de här debatterna att vissa områden ska framstå
              i negativ dager. Jag kan inte tänka mig att Östermalm nämns i
              det här sammanhanget. Jag har absolut ingen anknytning till Östermalm.
              Jag är bosatt i Mora och uppvuxen i Blekinge och i Kalmar län.
              Varför detta eviga tjat om Östermalm? Kommer man i nästa inlägg
              att nämna Danderyd?
            </seg>
          </u>
          <u xml:id="i-a50145d981624c47-393" prev="i-a50145d981624c47-376" who="Q964124">
            <seg xml:id="i-WAzJ9JVixp5yAqvQMyoM3T">
              Enligt Almega, tjänsteföretagens organisation, köpte 255 000
              hushåll dessa hushållsnära tjänster i december förra året. Det
              är ingen liten grupp; den är vida större än Östermalm och Danderyd.
            </seg>
          </u>
          <u xml:id="i-a50145d981624c47-394" prev="i-a50145d981624c47-376" who="Q964124">
            <seg xml:id="i-VrA6FBXBBXyx8kn34ZFtU6">
              Intresset för tjänsterna är uppenbarligen mycket stort bland
              barnfamiljerna, dock inte i den familj jag själv tillhör på Broåkersvägen
              9. Vi kommer inte att köpa de här tjänsterna. Vi knegar på på
              eget sätt. Men den är bra för en massa andra människor. Därför
              ska denna reform genomföras.
            </seg>
          </u>
          <u xml:id="i-a50145d981624c47-395" prev="i-a50145d981624c47-376" who="Q964124">
            <seg xml:id="i-2hiujU3Kd2aorKxcLjghT4">
              Som heltidsarbetande föräldrar och med små barn på dagis det
              är så få som utnyttjar vårdnadsbidraget, så de flesta är på dagis
              är det svårt att hinna med att värna om och få tid för varandra.
              Det är inte alla barnfamiljer som orkar allt. Jag kan tala av
              egen erfarenhet.
            </seg>
          </u>
          <u xml:id="i-a50145d981624c47-396" prev="i-a50145d981624c47-376" who="Q964124">
            <seg xml:id="i-W6N8736LsqaGaSYLGsKyqF">
              Denna reform, ursäkta att jag använder stora ord, är framåtsyftande.
              Den är oerhört positiv. Haka på från oppositionens sida.
            </seg>
          </u>
          <u xml:id="i-a50145d981624c47-397" prev="i-a50145d981624c47-376" who="Q964124">
            <seg xml:id="i-BsDzt6HF6E28sNNt75BsWJ">
              Herr talman! Inga system är perfekta och avvägningar måste alltid
              göras mellan effektivitet och risker för skattefusk. Det finns,
              om inte annat, teoretiska möjligheter att missbruka även denna
              reform. Inte alla 9,3 miljoner svenskar är hederliga. Det finns
              skurkar och skattesmitare även i vårt land. Även detta kan missbrukas.
            </seg>
          </u>
          <u xml:id="i-a50145d981624c47-398" prev="i-a50145d981624c47-376" who="Q964124">
            <seg xml:id="i-5Jj4vKULaMb5GMJp9Lec1P">
              Vi i allianspartierna är medvetna om detta och vi förutsätter
              att regeringen följer utvecklingen i detta hänseende och vidtar
              åtgärder om det skulle visa sig vara nödvändigt.
            </seg>
          </u>
          <u xml:id="i-a50145d981624c47-399" prev="i-a50145d981624c47-376" who="Q964124">
            <seg xml:id="i-g4yLTuXGGdfWgm1FsmaWo">
              Vi ska inte glömma de stora fördelar som reformen redan har inneburit
              för både hushåll och ökad sysselsättning.
            </seg>
          </u>
          <u xml:id="i-a50145d981624c47-400" prev="i-a50145d981624c47-376" who="Q964124">
            <seg xml:id="i-4Zfdpnf21HewXghuqg1vBv">
              Jag inledde anförandet med att räkna upp sex positiva faktorer,
              förtjänster, med det här förslaget. Annicka Engblom från Moderaterna
              kom upp till lika många positiva argument. Jag kommer inte att
              upprepa dem, men de finns och de är uppenbara.
            </seg>
          </u>
          <u xml:id="i-a50145d981624c47-401" prev="i-a50145d981624c47-376" who="Q964124">
            <seg xml:id="i-EkidyiTU5ojLSv8T8QmMoF">
              Detta är något som Sverige behöver.
            </seg>
          </u>
          <u xml:id="i-a50145d981624c47-402" prev="i-a50145d981624c47-376" who="Q964124">
            <seg xml:id="i-BgVLpCtw8TzviiYDHJLhR5">
              Jag yrkar bifall till denna reform.
            </seg>
          </u>
          <note type="speaker" xml:id="i-UR3WAhzRVTCNHhaW7XDGQB">
            Anf. 46 MARIE ENGSTRÖM (v):
          </note>
          <u xml:id="i-a50145d981624c47-403" next="i-a50145d981624c47-413" who="Q4946821">
            <seg xml:id="i-4bp7Ka4kf61EeDyBcz8Zi2">
              Herr talman! Man blir alldeles överväldigad av alla positiva
              omnämnanden om denna reform som faktiskt redan är sjösatt. Det
              är ju inte reformen som sådan som debatteras utan vissa förändringar.
            </seg>
          </u>
          <u xml:id="i-a50145d981624c47-404" prev="i-a50145d981624c47-403" who="Q4946821">
            <seg xml:id="i-ekPHEM1MTPZa7M3too51N">
              Vänsterpartiet har tidigare haft en del invändningar. Vi vidhåller
              naturligtvis de uppfattningarna.
            </seg>
          </u>
          <u xml:id="i-a50145d981624c47-405" prev="i-a50145d981624c47-403" who="Q4946821">
            <seg xml:id="i-8ApDkPo4xrZiWtK8B2Rkw4">
              Det gäller den fördelningspolitiska framtoning som vi tycker
              är felaktig. Det handlar om avdragets karaktär. Det har vi tagit
              upp många gånger. Det är ett väldigt generöst avdrag. Som Ekonomistyrningsverket
              skrev i sin remiss är det här inget avdrag, det är ett bidrag.
              Det borde finnas på budgetens utgiftssida.
            </seg>
          </u>
          <u xml:id="i-a50145d981624c47-406" prev="i-a50145d981624c47-403" who="Q4946821">
            <seg xml:id="i-5hMrnLVdBxJGoVte66WvBM">
              Vi har ifrågasatt de stora positiva sysselsättningseffekter som
              ni har tagit upp. Vi tror inte att de kommer att bli så stora.
              Det har nämnts en hel del siffror. Jag tänker inte prata siffror.
              Vi får återkomma till det när reformen har funnits ytterligare
              en tid.
            </seg>
          </u>
          <u xml:id="i-a50145d981624c47-407" prev="i-a50145d981624c47-403" who="Q4946821">
            <seg xml:id="i-5C94RrMSmSe4pC6JRTBZbn">
              När vi fattade beslutet i riksdagen hade ni med en så kallad
              jämställdhetsanalys. Ni menar att kvinnorna skulle slippa utföra
              hushållsarbetet. Då undrar vi: Männen då? Vi menar att skattesubventionen
              inte löser problemet. Att ta in en tredje part i hemmet löser
              ju inte problemet med ojämställdhet när det gäller fördelningen
              av arbetet i hemmet.
            </seg>
          </u>
          <u xml:id="i-a50145d981624c47-408" prev="i-a50145d981624c47-403" who="Q4946821">
            <seg xml:id="i-69X8Gzph7ZZXGgkC2Moorr">
              Ni pratar så mycket om att vi kommer till rätta med skattefusk.
              Vi har ju redan tidigare debatterat nytt skattefusk som den här
              reformen har inbjudit till. Vi kommer ihåg fakturan där trädfällningen
              kostade 300 kronor och klipp av gräsmatta gick upp till 8 000
              kronor. Varför var det så? Jo, därför att gräsklippning ingår
              i reformen, men inte trädfällning. Det är ett exempel på gränsdragningsproblem
              som också uppenbarligen inbjuder till skattefusk.
            </seg>
          </u>
          <u xml:id="i-a50145d981624c47-409" prev="i-a50145d981624c47-403" who="Q4946821">
            <seg xml:id="i-HxKgi2assBmfdkvFMf2tFC">
              Så till förslagen i betänkandet. Det är två stora frågor. Dels
              är det den så kallade fakturamodellen som nu ska införas, dels
              att även privatpersoner, alltså människor utan F-skattsedel, ska
              kunna utföra de här tjänsterna.
            </seg>
          </u>
          <u xml:id="i-a50145d981624c47-410" prev="i-a50145d981624c47-403" who="Q4946821">
            <seg xml:id="i-3j9SgV4pWv61UpvATzr61i">
              Så sent som för någon vecka sedan hade vi en debatt om mindre
              företags likviditetsproblem just nu. Vi var egentligen rörande
              eniga om att det är ett stort problem, i synnerhet i dag i finanskrisens
              spår. Med den här reformen lägger vi ju på ett ytterligare problem
              när det gäller möjligheten att ha god likvid i mindre företag.
              Det har inte minst organisationen Företagarna skrivit om. Jag
              läste i går ett pressmeddelande på deras hemsida.
            </seg>
          </u>
          <u xml:id="i-a50145d981624c47-411" prev="i-a50145d981624c47-403" who="Q4946821">
            <seg xml:id="i-EJm2Kbz1S9t2BXEwyHc61s">
              Företrädare för alliansen pratade här i talarstolen om besök
              som man har gjort hos företag som tycker att det här inte är något
              problem alls. Man får väl reda ut inom företagssfären huruvida
              det är ett problem. Man behöver väl inte så mycket fantasi för
              att förstå att det kan uppstå likvida problem.
            </seg>
          </u>
          <u xml:id="i-a50145d981624c47-412" prev="i-a50145d981624c47-403" who="Q4946821">
            <seg xml:id="i-T2sxNo27aUD81ggkxoZdD3">
              Mindre företag får också stå risken i och med att man kanske
              inte kan ha kontroll över om den person som man gör jobbet hos
              har nått upp till taket för tillåtet skatteavdrag.
            </seg>
          </u>
          <u xml:id="i-a50145d981624c47-413" prev="i-a50145d981624c47-403" who="Q4946821">
            <seg xml:id="i-6gwPvyAXagvESt1a52UhLV">
              Det finns en rad frågor om det nya regelsystemet som har tagits
              upp i reservationen i betänkandet från Socialdemokraterna och
              Miljöpartiet. Vänsterpartiet ställer sig också bakom reservationen,
              och jag yrkar bifall till den.
            </seg>
          </u>
          <note type="speaker" xml:id="i-UXVg1otkQ18h3MfNuKSEjn">
            Anf. 47 ANNICKA ENGBLOM (m) replik:
          </note>
          <u xml:id="i-a50145d981624c47-414" next="i-a50145d981624c47-417" who="Q4769201">
            <seg xml:id="i-SpMLz8kdeeGAxwWWFVoHt5">
              Herr talman! Vänsterpartiet vill ofta och gärna i denna kammare
              ta på sig ansvaret för att vara det mest kvinnopolitiska partiet.
              Jag har glömt vad det heter. Det mest feministiska partiet, menar
              jag. I den här diskussionen har vi lyft fram just den sektor där
              det är mest kvinnor som jobbar. De har haft låga ersättningar,
              och det har varit otrygghet i jobbet.
            </seg>
          </u>
          <u xml:id="i-a50145d981624c47-415" prev="i-a50145d981624c47-414" who="Q4769201">
            <seg xml:id="i-WTu22R85v2aG1Ub1d1AXTx">
              Därför finns det utifrån dessa aspekter anledning att fråga Vänsterpartiet
              om man inte ser något som helst positivt med denna reform eftersom
              man gång på gång när vi har stått här i talarstolen har motsatt
              sig denna reform. Denna reform har medfört många positiva saker
              för kvinnor. Det gäller eget företagande, att man har gått från
              anställning eller från arbetslöshet och att man också har fått
              trygghet i sin anställning i form av pension och sjukpenning.
              Det feministiska Vänsterpartiet kanske skulle kunna svara på det.
            </seg>
          </u>
          <u xml:id="i-a50145d981624c47-416" prev="i-a50145d981624c47-414" who="Q4769201">
            <seg xml:id="i-WRS7BTzYQhKyXeWqbMD1yC">
              Vi talar om konceptet att det måste genomföras många olika reformer
              för att man ska komma till rätta med utanförskapet och arbetslösheten.
              Reformen när det gäller hushållsnära tjänster är en del av det.
            </seg>
          </u>
          <u xml:id="i-a50145d981624c47-417" prev="i-a50145d981624c47-414" who="Q4769201">
            <seg xml:id="i-AWqQgB6RiRwxcBUh6bDeG3">
              Kommer Vänsterpartiet, om olyckan skulle vara framme och det
              blir regeringsskifte 2010, att avskaffa detta? Vad har i så fall
              Marie Engström för svar till alla de människor som man skickar
              ut i förhoppningsvis bättre tider än nu men fortfarande en lågkonjunktur?
            </seg>
          </u>
          <note type="speaker" xml:id="i-4WoVttkVV9YA5McypGJoVU">
            Anf. 48 MARIE ENGSTRÖM (v) replik:
          </note>
          <u xml:id="i-a50145d981624c47-418" next="i-a50145d981624c47-421" who="Q4946821">
            <seg xml:id="i-VyWMA1SGxNZ4EcUnpmBwby">
              Herr talman! Vänsterpartiet är ett feministiskt parti. Det tog
              lite tid innan Annicka Engblom fick fram det, men det kom fram
              så småningom. Vi var väl det första feministiska partiet i svensk
              politik. Sedan följdes vi av många andra som kallade sig feminister.
              Det tycker vi är mycket positivt.
            </seg>
          </u>
          <u xml:id="i-a50145d981624c47-419" prev="i-a50145d981624c47-418" who="Q4946821">
            <seg xml:id="i-6Q2EPgKowhJjzeNbGGE59S">
              För ett feministiskt parti är det väldigt viktigt med en väl
              utbyggd välfärdssektor. Därför är vi väldigt oroliga över det
              som händer i dag i kommuner och landsting. Vi har läst till exempel
              SKL:s skatteprognos som är en mycket dyster läsning. Vi har hört
              talas om varsel och uppsägningar. Inte minst i mitt eget län Värmland
              sker det uppsägningar inom vårdyrken och så vidare. Det är frågor
              som ligger Vänsterpartiet varmt om hjärtat, och det handlar mycket
              om kvinnor. Vi tycker att detta är en central fråga.
            </seg>
          </u>
          <u xml:id="i-a50145d981624c47-420" prev="i-a50145d981624c47-418" who="Q4946821">
            <seg xml:id="i-LjENsPydAoX3opVm2yjwxj">
              Nästa fråga från Annicka Engblom handlade om vad som skulle hända
              med alla som i dag jobbar inom denna sektor i företagen som utför
              hushållsnära tjänster. Jag tolkar frågan på det sättet.
            </seg>
          </u>
          <u xml:id="i-a50145d981624c47-421" prev="i-a50145d981624c47-418" who="Q4946821">
            <seg xml:id="i-3RTqbi3fQViaFa7z8GaZDo">
              Man måste hela tiden diskutera vilka tjänster som ska subventioneras.
              Det finns en enorm efterfrågan på hushållstjänster. Men är det
              tjänsterna för de människor som man vänder sig till i dag som
              vi ska subventionera? Nej, det är det inte. Jag tror att det finns
              många äldre människor som i dag kanske inte har råd att efterfråga
              dessa tjänster, och kommunerna kanske inte har möjlighet att tillhandahålla
              precis alla de tjänster som skulle behövas. Det finns olika typer
              av servicetjänster. Det finns en enorm marknad där de som i dag
              jobbar med att städa åt högavlönade kanske skulle kunna hjälpa
              till inom andra sektorer.
            </seg>
          </u>
          <note type="speaker" xml:id="i-AniC3zw9GgMkuabr2r7BMw">
            Anf. 49 ANNICKA ENGBLOM (m) replik:
          </note>
          <u xml:id="i-a50145d981624c47-422" next="i-a50145d981624c47-423" who="Q4769201">
            <seg xml:id="i-XtfYf2Yuh56JaxHMY334uZ">
              Herr talman! Detta var väldigt klargörande från Vänsterpartiet.
              Den ideologiska vallgraven som går mellan Vänsterpartiet och alliansen
              vad gäller vilka som ska utföra vad är i och för sig ingenting
              nytt i denna kammare. Uppenbarligen ska sådana tjänster utföras
              i offentlig sektor det vet vi. Inga andra än offentliga myndigheter
              och kommuner ska kunna utföra dessa tjänster i så fall. De ska
              bara ske i offentlig sektor och inte inom näringslivet. Ändå ser
              vi att behovet finns, och Marie Engström vittnar också här om
              att dessa tjänster är efterfrågade och att alla kommuner inte
              kan erbjuda alla de tjänster som företagen kan erbjuda. Många
              kanske inte som tidigare har råd att ta del av dessa olika tjänster.
              Men det förslag som vi i dag lägger fram innebär faktiskt att
              även människor med normalinkomster ska kunna åtnjuta dessa tjänster.
              Dessa tjänster kanske också fyller ett hål i det kommunala utbud
              som finns i dag. Detta kan innebära att man underlättar för småbarnsfamiljer
              och äldre som kanske behöver hjälp med både det ena och det andra
              i hemmet men som inte är högavlönade.
            </seg>
          </u>
          <u xml:id="i-a50145d981624c47-423" prev="i-a50145d981624c47-422" who="Q4769201">
            <seg xml:id="i-VWLxQuzZZp156dbrv2T9QT">
              Marie Engström har fortfarande inte riktigt svarat på min fråga,
              men hon har en chans till i sin sista replik. Ska Vänsterpartiet
              bestämma sig för om man ska föra en arbetslinje eller inte? Ska
              man bejaka en politik som faktiskt innebär, enligt kalla siffror
              som vi har visat här i dag, en tillväxt i en vit sektor i stället
              för i en svart? Den innebär att människor har gått från arbetslöshet
              till anställning. Ska vi inte bejaka denna arbetslinje i så fall
              och, eftersom denna sektor omfattar mest kvinnor, även den feministiska
              synvinkeln? Ämnar Vänsterpartiet avskaffa detta om olyckan skulle
              vara framme och ni tar över makten 2010?
            </seg>
          </u>
          <note type="speaker" xml:id="i-WJeQ9UETx4DqcbG32dAiaN">
            Anf. 50 MARIE ENGSTRÖM (v) replik:
          </note>
          <u xml:id="i-a50145d981624c47-424" next="i-a50145d981624c47-427" who="Q4946821">
            <seg xml:id="i-6PVG4FaewSfTewkF5W159u">
              Herr talman! Det var väldigt svårt att i Annicka Engbloms replik
              följa vad frågan egentligen gällde. Det var oerhört ostrukturerat,
              skulle jag vilja säga.
            </seg>
          </u>
          <u xml:id="i-a50145d981624c47-425" prev="i-a50145d981624c47-424" who="Q4946821">
            <seg xml:id="i-StmnMcpn5kHQxU691x1gh7">
              Jag vill ändå slå fast igen att det är riktigt att det är en
              stor ideologisk skillnad mellan våra partier. Det är uppenbart.
              Vi har sagt nej till stora skattesänkningar som framför allt har
              riktats till höginkomsttagare. Vi har sagt nej av det skälet att
              ni har urgröpt kommunernas och landstingens ekonomi. Statsbidragen
              har inte värdesäkrats. Det har gjort att vi tyvärr står inför
              stora varsel och uppsägningar inom kommunsektorn. Det tycker jag
              är väldigt allvarligt, och det är allvarligt för många, både kvinnor
              och män, i det här landet. Det var den frågan som Annicka Engblom
              tog upp.
            </seg>
          </u>
          <u xml:id="i-a50145d981624c47-426" prev="i-a50145d981624c47-424" who="Q4946821">
            <seg xml:id="i-TSrk762oQxvqF8BoWchQRv">
              När det gäller vilka tjänster som man skulle kunna tänka sig
              att satsa på har jag svarat på det en gång. Det handlar om servicetjänster
              inom ramen för kommunerna. När det gäller vem som sedan är utförare
              kan det vara kommunen, men kommunen kan också anlita någon som
              utför detta. Det är väl inte det viktigaste? Det viktigaste är
              väl vem man vänder sig till? Då menar jag att det är de människor
              som är i absolut störst behov av service och hjälp i hemmen som
              också ska få tillgång till detta. Det är mitt svar på Annicka
              Engbloms fråga.
            </seg>
          </u>
          <note xml:id="i-EPxZBEXnSgej3GZDcj3GS3">
            Överläggningen var härmed avslutad.
          </note>
          <note xml:id="i-27n2yQtizEv9524KANcLJv">
            9 § Stiftelser frågor om registrering och tillsyn, m.m.
          </note>
          <note xml:id="i-X8UEpXQvWvpZPzws9gTzPL">
            Föredrogs
          </note>
          <u xml:id="i-a50145d981624c47-427" prev="i-a50145d981624c47-424" who="Q4946821">
            <seg xml:id="i-22MMq693VS726jtedzJDcx">
              Talmannen konstaterade att ingen talare var anmäld.
            </seg>
          </u>
          <note xml:id="i-UMvJWHbUu5Q7ortuzUwYq6">
            10 § Frihet från förtryck Sveriges demokratibistånd
          </note>
          <note xml:id="i-RLyAE7juLoWmHKoxUmEi13">
            Föredrogs
          </note>
          <note type="speaker" xml:id="i-YALrZbRci6VT4keZoSL4TK">
            Anf. 51 KENT HÄRSTEDT (s):
          </note>
          <u xml:id="i-a50145d981624c47-428" next="i-a50145d981624c47-439" who="Q3359013">
            <seg xml:id="i-BDnvz5xEnxijx4WS3hdP81">
              Herr talman! Det finns mycket som vi är överens om när det gäller
              kampen mot förtryck och kampen för demokrati. Följaktligen ställer
              vi från Socialdemokraterna oss bakom stora delar av denna skrivelse.
              Dock har vi avvikande mening i ett antal frågor, och jag yrkar
              bifall till reservationerna 1 och 2.
            </seg>
          </u>
          <u xml:id="i-a50145d981624c47-429" prev="i-a50145d981624c47-428" who="Q3359013">
            <seg xml:id="i-W1TsgTaGMaR313FfqCytDf">
              I reservation 1 skriver vi bland annat: Sverige ska vara en konsekvent
              röst för de mänskliga rättigheterna, oavsett var, av vem och med
              vilka motiv de kränks eller inskränks. I alla strategier som rör
              mänskliga rättigheter bör Sverige utgå från FN:s deklaration om
              de mänskliga rättigheterna och de FN-konventioner som inkluderar
              såväl politiska och medborgerliga rättigheter som ekonomiska,
              sociala och kulturella rättigheter. Det är inte bara konventionen
              om de medborgerliga och politiska rättigheterna som ska prioriteras
              utan också konventionen om de ekonomiska, sociala och kulturella
              rättigheterna. Det är väl framför allt här vi skiljer oss åt.
              Vi anser att det är bredden av rättigheter som ska vara förhållningssättet,
              inte en särskild tyngdpunkt på olika delar av rättigheterna.
            </seg>
          </u>
          <u xml:id="i-a50145d981624c47-430" prev="i-a50145d981624c47-428" who="Q3359013">
            <seg xml:id="i-PGMA5G8FgW47tBbTs3TwyB">
              Den andra reservation vi ställer oss bakom handlar om de medborgerliga
              och politiska rättigheterna. Där lägger vi särskild vikt vid att
              de grundläggande mänskliga rättigheterna i arbetslivet måste stärkas
              och respekteras universellt. Sverige måste agera för att den sociala
              dimensionen genom multilaterala organisationer ska stärkas och
              hävda arbetstagarnas rättigheter och institutioner, till exempel
              den internationella valutafonden IMF och Världsbanken. Jag vet
              att kolleger från de andra partierna på vår sida kommer att återkomma
              till detta.
            </seg>
          </u>
          <u xml:id="i-a50145d981624c47-431" prev="i-a50145d981624c47-428" who="Q3359013">
            <seg xml:id="i-PGXJyJkbZXeHee4Df4pWPT">
              Men det finns också i det här sammanhanget skäl att ägna lite
              tid åt de saker som vi står bakom men där vi har reflexioner om
              hur arbetet genomförs i praktiken. Det är lätt att prata om kampen
              mot förtryck, arbetet för mänskliga rättigheter och arbetet för
              att främja demokrati.
            </seg>
          </u>
          <u xml:id="i-a50145d981624c47-432" prev="i-a50145d981624c47-428" who="Q3359013">
            <seg xml:id="i-R6VNctErNpQToeQ2LoeDmp">
              Det gläder mig att biståndsministern är här i dag. Det är sällsynt
              nu för tiden i våra biståndspolitiska debatter. Jag välkomnar
              att vi får lite debatt. Trots att detta inte är ett ämne som skiljer
              oss så väldigt mycket åt finns det skäl för oss att gemensamt
              debattera och försöka fördjupa debatten i de här frågorna. Det
              är svåra frågor vi hanterar här. Jag vet att det också inom regeringskoalitionen
              finns olika synsätt. Jag vet att ni för en kontinuerlig debatt
              i de här frågorna.
            </seg>
          </u>
          <u xml:id="i-a50145d981624c47-433" prev="i-a50145d981624c47-428" who="Q3359013">
            <seg xml:id="i-RdBKs3cpHKCejQwhLdJEjQ">
              I skrivelsens ursprungstext kan vi läsa lite grann om problemställningarna.
              Det är precis så här det ser ut: Dessa frågeställningar måste
              ses mot bakgrund av Sveriges avsikt att aktivt bidra till utveckling
              och fattigdomsminskning i samarbetsländerna. Beslut om att inleda,
              fortsätta eller avbryta utvecklingssamarbete måste i första hand
              fattas med hänsyn till förhållandena i det enskilda landet.
            </seg>
          </u>
          <u xml:id="i-a50145d981624c47-434" prev="i-a50145d981624c47-428" who="Q3359013">
            <seg xml:id="i-APu6k32Ahk6Xi3MqNiqVZ1">
              Lite längre ned i texten i skrivelsen står det: Bistånd bedrivs
              ofta i en svår miljö som präglas av kränkningar, korruption och
              bristande demokrati. Det är just där stödet bäst behövs. Det är
              precis så också jag och mitt parti ser på det. Det är just i de
              riktigt svåra miljöerna, i diktaturer och mycket korruptiva miljöer,
              som biståndet behövs för att hjälpa landet i rätt riktning.
            </seg>
          </u>
          <u xml:id="i-a50145d981624c47-435" prev="i-a50145d981624c47-428" who="Q3359013">
            <seg xml:id="i-3DZv43XmasfiMhEZo5qa8e">
              Men det är också här jag har förstått att det över tiden har
              varit svåra debatter, inte minst inom alliansen. Vissa anser å
              ena sidan att man ska dra sig ur på grund av att det är diktaturer
              eller för att det är så korrupt. Å andra sidan kan man ställa
              sig frågan hur vi påverkar de länderna om vi väljer att dra oss
              ur. Det finns flera exempel på länder där vi har dragit oss ur.
              Jag vet att flera höga tjänstemän på UD sliter sitt hår när de
              reflekterar över hur det har gått när vi har dragit oss ur. Det
              handlar om möjligheter till påverkan. Man får i stället leverera
              pressmeddelanden från Stockholm och se om det har någon verkan
              på till exempel regimen i Vietnam eller Ryssland, där vi har dragit
              oss ur journalistsamarbete, samtidigt som vi beklagar det hårdnande
              klimatet vad gäller yttrandefrihet och massmedier.
            </seg>
          </u>
          <u xml:id="i-a50145d981624c47-436" prev="i-a50145d981624c47-428" who="Q3359013">
            <seg xml:id="i-HkWT6KfxCcCN3No9pzmCfp">
              Den här debatten är intressant. Hur ska man förhålla sig till
              de här länderna? De går i auktoritär riktning, de går åt fel håll.
              Ska vi då dra oss ur, eller ska vi fortsätta att vara verksamma
              där? Det är ingen enkel fråga. Men jag tror att vi gör större
              nytta på plats om vi stöder de krafterna. Det finns också flera
              exempel där vi gör just det. Det finns särskilda prioriteringar
              inom biståndet där vi gör på det sättet. Men det fungerar inte
              så överallt.
            </seg>
          </u>
          <u xml:id="i-a50145d981624c47-437" prev="i-a50145d981624c47-428" who="Q3359013">
            <seg xml:id="i-6oGzE4dng7ECDrrTPX2nAJ">
              En annan sak är exempel som Kambodja, ett av de fyra länder Sverige
              har valt att prioritera i Asien när vi har dragit oss ur andra
              länder. Jag vet att biståndsministern härförleden deltog i ett
              samtal i P1-morgon eller Ekot eller bådeoch där biståndsministern
              bland annat fick kommentera rapporten Country for sale , som är
              utgiven alldeles nyligen och visar hur regimen i Kambodja, för
              övrigt biståndsministerns systerparti, tar ett allt starkare grepp
              om naturresurserna i Kambodja. Jag lyssnade ett par gånger på
              den intervju som biståndsministern gav i radio. Jag vet att biståndsministern
              bland annat sade att det är så det går till i en enpartistat.
              Men nu vet jag att biståndsministern också har träffat oppositionsledaren
              i landet. Någon enpartistat är det inte. Men det är ändå ett av
              världens mest korrupta länder och ett av världens fattigaste länder,
              ett land jag absolut tycker att vi ska vara verksamma i. Där råder
              ingen skillnad.
            </seg>
          </u>
          <u xml:id="i-a50145d981624c47-438" prev="i-a50145d981624c47-428" who="Q3359013">
            <seg xml:id="i-EAsQy8aeEQDBEFqHPxD5f2">
              Däremot kanske man måste reflektera över de rekommendationer
              som bland annat den här rättighetsorganisationen har givit, bland
              annat att vi som givarland ska ställa hårdare krav på regimen
              i Kambodja att vi ska se till att den antikorruptionslag som nu
              år efter år har skjutits upp införs och att vi ska ställa hårdare
              krav på att regimen ska leva upp till mänskliga rättigheter.
            </seg>
          </u>
          <u xml:id="i-a50145d981624c47-439" prev="i-a50145d981624c47-428" who="Q3359013">
            <seg xml:id="i-N9o7DumyP44W6uwNdZumwc">
              Jag skulle vilja be biståndsministern att utveckla sin syn på
              exemplet Kambodja. Eftersom detta är ett område där vi har många
              gemensamma uppfattningar kan det också vara intressant att debattera
              hur det ser ut i praktiken på fältet. Där måste vi alla hjälpas
              åt, så att vi blir så bra vi kan.
            </seg>
          </u>
          <note type="speaker" xml:id="i-4pTcqudbniXNeaGSeYAfEA">
            Anf. 52 HANS LINDE (v):
          </note>
          <u xml:id="i-a50145d981624c47-440" next="i-a50145d981624c47-458" who="Q1581082">
            <seg xml:id="i-PDefcYThLNRdmK5RhqGMUq">
              Herr talman! För oss vänsterpartister är demokrati och mänskliga
              rättigheter inte förhandlingsbara. Vi vill att Sverige ska vara
              ett land som konsekvent försvarar demokrati och mänskliga rättigheter,
              oavsett var, av vem och med vilka motiv de kränks eller inskränks.
              Därför vill jag inleda med att yrka bifall till reservationerna
              1 och 5.
            </seg>
          </u>
          <u xml:id="i-a50145d981624c47-441" prev="i-a50145d981624c47-440" who="Q1581082">
            <seg xml:id="i-6dreLWvqoeMsFY84YtBviM">
              Vänsterpartiets utgångspunkt är att de mänskliga rättigheterna
              är universella, odelbara och ömsesidigt beroende. De orden är
              någonting som vi ganska ofta upprepar, alla i den här kammaren.
              De återupprepas även i regeringens skrivelse om Sveriges demokratibistånd
              och i utrikesutskottets betänkande, men kanske utan att man reflekterar
              över ordens innebörd. Att säga att de mänskliga rättigheterna
              är universella, odelbara och ömsesidigt beroende förpliktar.
            </seg>
          </u>
          <u xml:id="i-a50145d981624c47-442" prev="i-a50145d981624c47-440" who="Q1581082">
            <seg xml:id="i-6SMiiU1v7QgCzj2pmTniEg">
              Att säga att de mänskliga rättigheterna är universella är att
              diskvalificera varje ursäkt för ett brott med hänvisning till
              kultur, religion, det motiv förbrytaren har, ett lands historia,
              ett lands säkerhetssituation etcetera. Att säga att de mänskliga
              rättigheterna är universella innebär att man måste ha en måttstock
              när det gäller mänskliga rättigheter, att man måste vara beredd
              att kritisera varje inskränkning, oavsett om den sker på USA:s
              Guantánamobas, på de av Israel ockuperade palestinska områdena,
              i Burmas fängelser eller på Harares gator. Tyvärr ser vi att den
              borgerliga regeringen har dubbla måttstockar. Så länge brotten
              begås av USA eller deras allierade möts de med tystnad, ursäkter
              och bortförklaringar. Men när brotten begås av USA:s fiender används
              de för att försvara folkrättsbrott, ockupation och isolering.
            </seg>
          </u>
          <u xml:id="i-a50145d981624c47-443" prev="i-a50145d981624c47-440" who="Q1581082">
            <seg xml:id="i-KgcLvWavkEAzpBZpBqZysv">
              Vi vänsterpartister har välkomnat den här skrivelsen. Vi tycker
              att det är positivt att man lyfter fram frågan om demokrati och
              mänskliga rättigheter inom biståndet. Men vi känner också en överhängande
              oro över att regeringens dubbla måttstockar när det kommer till
              de mänskliga rättigheterna även kommer att färga demokratibiståndet,
              att de kommer att färga valet av vilka länder man väljer att engagera
              sig i, att de kommer att färga valet av vilka aktörer som kommer
              att få stöd.
            </seg>
          </u>
          <u xml:id="i-a50145d981624c47-444" prev="i-a50145d981624c47-440" who="Q1581082">
            <seg xml:id="i-HuDVnUXmskC3LVTFpGraKn">
              Ett exempel som bekräftar oron över att regeringens mörkblå glasögon
              kommer att skymma sikten i demokratiarbetet är att man i skrivelsen
              i stort sett ignorerar betydelsen av fackföreningar i demokratiarbetet.
              Det gör man trots att vi vet från land efter land att fackföreningsrörelsen
              spelat en central roll i försvaret av de mänskliga rättigheterna
              och i kampen för demokrati i stort. Det gäller exempelvis i länder
              som Indonesien, Colombia eller Nigeria.
            </seg>
          </u>
          <u xml:id="i-a50145d981624c47-445" prev="i-a50145d981624c47-440" who="Q1581082">
            <seg xml:id="i-4RrtDZR6n6zzVJS1k9TtMz">
              Herr talman! Att säga att de mänskliga rättigheterna är odelbara
              är att inse att de inte kan behandlas som ett smörgåsbord. Man
              kan inte plocka ut delar av FN:s konvention och helt ignorera
              andra delar och ändå tro att man ska hitta helhetslösningar. Tyvärr
              är det precis så den borgerliga regeringen gör genom att ensidigt
              i sin skrivelse fokusera på de medborgerliga och politiska rättigheterna
              men samtidigt ignorera de ekonomiska, sociala och kulturella rättigheterna.
              Det gör man trots att FN så tydligt sagt att dessa rättigheter
              är likvärdiga. Man behandlar från den borgerliga regeringens sida
              de mänskliga rättigheterna just som om de vore delbara.
            </seg>
          </u>
          <u xml:id="i-a50145d981624c47-446" prev="i-a50145d981624c47-440" who="Q1581082">
            <seg xml:id="i-Q6DMP8JSt9mZWUYVztGHDh">
              Ett tydligt exempel på detta är hur den borgerliga regeringen
              betraktar frågan om tilläggsprotokoll till konventionen om ekonomiska,
              sociala och kulturella rättigheter. Genom detta protokoll, som
              antogs av FN:s generalförsamling i december, skulle det bli möjligt
              för enskilda individer och grupper världen över att klaga till
              FN:s granskningskommitté när de anser att en stat inte skyddar
              individens ekonomiska, sociala och kulturella rättigheter.
            </seg>
          </u>
          <u xml:id="i-a50145d981624c47-447" prev="i-a50145d981624c47-440" who="Q1581082">
            <seg xml:id="i-APo1sqGVfweCpVHY4ZrcdL">
              Vi i Vänsterpartiet och oppositionen tycker att det är ett stort
              steg framåt och att Sverige självklart borde ansluta sig till
              tilläggsprotokollet och välkomna individers klagorätt på området.
              Men den borgerliga regeringen har ställt sig kritisk till ett
              tilläggsprotokoll på området. Den har aktivt motsatt sig att individer
              ska få klagorätt på det området.
            </seg>
          </u>
          <u xml:id="i-a50145d981624c47-448" prev="i-a50145d981624c47-440" who="Q1581082">
            <seg xml:id="i-5pC6punHQdDDTPSiQTXHGw">
              Samtidigt välkomnade man tilläggsprotokollet som gäller de medborgerliga
              och politiska rättigheterna och den individuella klagorätten på
              det området. Den borgerliga regeringen förespråkar med andra ord
              helt olika regelverk för de olika typerna av mänskliga rättigheter.
              Man förespråkar att enskilda individer ska ha helt olika möjligheter
              att ställa sina stater inför rätta när de utsatts för brott mot
              de mänskliga rättigheterna beroende på vilken mänsklig rättighet
              det är som kränks. Det går inte att säga att de mänskliga rättigheterna
              är odelbara och sedan behandla dem som att det fanns ett A- och
              ett B-lag.
            </seg>
          </u>
          <u xml:id="i-a50145d981624c47-449" prev="i-a50145d981624c47-440" who="Q1581082">
            <seg xml:id="i-Kocms5Yoegc3iSB8WhermS">
              Herr talman! Att säga att de mänskliga rättigheterna är ömsesidigt
              beroende innebär att man inser att verklig demokrati förutsätter
              att de medborgerliga och politiska rättigheterna såväl som de
              ekonomiska, sociala och kulturella rättigheterna respekteras.
              Vi vet från vår egen historia här i Sverige att rätten till utbildning,
              arbete, bostad, mat med mera måste respekteras. Det var en förutsättning
              för att alla i vårt land skulle ha en möjlighet att utnyttja sina
              politiska och medborgerliga rättigheter.
            </seg>
          </u>
          <u xml:id="i-a50145d981624c47-450" prev="i-a50145d981624c47-440" who="Q1581082">
            <seg xml:id="i-CkvrpTJ9xMebowZdR5W9oA">
              På samma sätt har vi lärt från vår egen historia att politiska
              och medborgerliga rättigheter som yttrandefrihet, mötesfrihet
              och rätten att organisera sig fackligt var en förutsättning för
              att alla grupper i samhället skulle kunna kräva sina sociala,
              ekonomiska och kulturella rättigheter.
            </seg>
          </u>
          <u xml:id="i-a50145d981624c47-451" prev="i-a50145d981624c47-440" who="Q1581082">
            <seg xml:id="i-7SZ2y5Fv6Por8csJweZWyq">
              FN har vid flera tillfällen, bland annat vid den stora Wienkonferensen
              om mänskliga rättigheter år 1993, slagit fast att mänskliga rättigheter
              inte bara handlar om medborgerliga och politiska rättigheter.
              Lika stor vikt läggs inom FN-systemet vid sociala framsteg, förbättrade
              levnadsvillkor och mäns och kvinnors lika rättigheter.
            </seg>
          </u>
          <u xml:id="i-a50145d981624c47-452" prev="i-a50145d981624c47-440" who="Q1581082">
            <seg xml:id="i-WWJdRSmkF3UUiZGu89j1JL">
              Det är uppenbart när man läser regeringens skrivelse att den
              inte ser att de medborgerliga och politiska rättigheterna är beroende
              av de ekonomiska, sociala och kulturella rättigheterna. Med en
              sådan utgångspunkt som den borgerliga regeringen har i skrivelsen
              är risken överhängande att de medborgerliga rättigheter som den
              säger att den vill kämpa för inte blir mer än en lyx för en välbemedlad
              elit. Världens fattiga och maktlösa kommer aldrig i realiteten
              att få möjlighet att få utnyttja sin yttrandefrihet och föreningsfrihet.
            </seg>
          </u>
          <u xml:id="i-a50145d981624c47-453" prev="i-a50145d981624c47-440" who="Q1581082">
            <seg xml:id="i-6QP4SuiBtHPjePXsLN1xAw">
              Herr talman! Riktig demokrati kan bara byggas underifrån utifrån
              ett folkligt engagemang och stöd. Demokrati är aldrig någonting
              som kan exporteras av givare eller införas från ovan med vapenmakt.
              Vår uppgift här i Sverige som biståndsgivare måste vara att understödja
              de krafter som i dag finns i Afrika, Asien och Latinamerika. De
              måste på sina egna villkor och utifrån sina egna förutsättningar
              organisera sig för en demokratisk förändring.
            </seg>
          </u>
          <u xml:id="i-a50145d981624c47-454" prev="i-a50145d981624c47-440" who="Q1581082">
            <seg xml:id="i-B534k1Bj8k6j9Rh3jktDpk">
              Utvecklingssamarbete även när det kommer till demokratibistånd
              måste grundas på en jämbördig dialog och ett utbyte också i praktiken.
              Tyvärr ser vi tvärtom att man i skrivelsen har ett ovanförperspektiv.
              Man beskriver en bild där vi i Sverige har alla lösningar, alla
              svaren på de brister som finns i demokrati och mänskliga rättigheter
              i länder i Afrika, Asien och Latinamerika.
            </seg>
          </u>
          <u xml:id="i-a50145d981624c47-455" prev="i-a50145d981624c47-440" who="Q1581082">
            <seg xml:id="i-8f92uZHzKTgUhKg6dgYB5g">
              Vi måste inse att vi inte har alla svar här i Sverige. Tvärtom
              skulle vår demokrati här i Sverige kunna vitaliseras om vi var
              beredda att lyssna till demokratiaktivister i syd och se de försök
              som finns runt om i Afrika, Asien och Latinamerika att vitalisera
              deras demokratier. Vi behöver en dialog även när det gäller demokrati.
            </seg>
          </u>
          <u xml:id="i-a50145d981624c47-456" prev="i-a50145d981624c47-440" who="Q1581082">
            <seg xml:id="i-Dvd2tss1kJxWGdzX9iKyXH">
              Ett sådant exempel där jag tror att vi i Sverige skulle behöva
              inspireras av utvecklingar i andra länder är de försök som pågår
              i flera latinamerikanska länder med deltagande i demokrati. Det
              handlar om hur man kan involvera människor i beslutsprocesser
              i deras egen vardag. Jag tror att det är någonting vi här i Sverige
              skulle kunna lära av till exempel utvecklingen i Brasilien.
            </seg>
          </u>
          <u xml:id="i-a50145d981624c47-457" prev="i-a50145d981624c47-440" who="Q1581082">
            <seg xml:id="i-6SjPKU1VAWDuPBPKsBuqw4">
              Herr talman! Jag har överskridit min talartid och ber om ursäkt
              för det. Jag vill avsluta med att säga att Vänsterpartiet ser
              ett stort behov av regeringar och länder som vågar stå upp för
              demokrati och mänskliga rättigheter. Sverige skulle kunna vara
              ett sådant land. Tillsammans har vi i oppositionen från Socialdemokraterna,
              Vänsterpartiet och Miljöpartiet i våra reservationer och motioner
              visat på hur Sverige skulle kunna ta ett par men avgörande steg
              för att bli ett land som konsekvent och med stor trovärdighet
              stod upp för de mänskliga rättigheterna. Det gäller oavsett vilka
              av de mänskliga rättigheterna som kränks, oavsett var det sker
              eller med vilka motiv som brotten utförs.
            </seg>
          </u>
          <u xml:id="i-a50145d981624c47-458" prev="i-a50145d981624c47-440" who="Q1581082">
            <seg xml:id="i-NBS5fsY855ozGFLgSVGYj6">
              Tyvärr kan vi från oppositionen konstatera att för att Sverige
              ska bli ett sådant land krävs en helt annan demokratiskrivelse
              och i grunden en helt annan regering. Jag vill därför avsluta
              med att yrka bifall till reservationerna 1 och 5.
            </seg>
          </u>
          <note type="speaker" xml:id="i-3FGBFU8TDsyh2ujJUWKJbs">
            Anf. 53 MATS SANDER (m):
          </note>
          <u xml:id="i-a50145d981624c47-459" next="i-a50145d981624c47-473" who="Q6092482">
            <seg xml:id="i-HYzF6pas8P6HSkrJFthC17">
              Herr talman! Jag vill inleda med att yrka bifall till utskottets
              förslag i betänkandet.
            </seg>
          </u>
          <u xml:id="i-a50145d981624c47-460" prev="i-a50145d981624c47-459" who="Q6092482">
            <seg xml:id="i-4P7iDKvGJPsukjCiWn3tc8">
              Grunden för Sveriges bistånd till utvecklingsländer måste vara
              att åstadkomma verklig nytta och att stimulera till en positiv
              och bestående utveckling på de områden som omfattas av insatserna.
              Prioriterade områden är fattigdomsbekämpning, demokratiutveckling,
              kvinnors och barns rättigheter och generella frågor som rör mänskliga
              rättigheter.
            </seg>
          </u>
          <u xml:id="i-a50145d981624c47-461" prev="i-a50145d981624c47-459" who="Q6092482">
            <seg xml:id="i-2SyoWsbx8WqxxpadLgfRL7">
              Värnandet om demokratiska värderingar och respekten för de mänskliga
              rättigheterna är dessutom inte bara ett mål i sig utan måste även
              vara vägledande för utformningen av alla delar som ingår i biståndet.
            </seg>
          </u>
          <u xml:id="i-a50145d981624c47-462" prev="i-a50145d981624c47-459" who="Q6092482">
            <seg xml:id="i-WLHpMzsVdxaZJULprrUBa5">
              Ett bra bistånd karakteriseras inte bara av tydliga mål och av
              att vi förmår avsätta tillräckliga resurser. Hur biståndet utformas
              rent konkret är helt avgörande för att det ska bli effektivt.
              Det ställer höga krav på kunskap om förhållanden i olika länder
              och respekt för kulturer och traditioner.
            </seg>
          </u>
          <u xml:id="i-a50145d981624c47-463" prev="i-a50145d981624c47-459" who="Q6092482">
            <seg xml:id="i-FiTAJANPPus6rSHSHtUA1E">
              Att stimulera utvecklingen av fungerande demokratier där människors
              lika rättigheter respekteras fullt ut är ett självklart mål för
              Sveriges demokratibistånd. Förutom att det är ett värde i sig
              är demokratin en grundläggande förutsättning för såväl social
              som ekonomisk utveckling.
            </seg>
          </u>
          <u xml:id="i-a50145d981624c47-464" prev="i-a50145d981624c47-459" who="Q6092482">
            <seg xml:id="i-K8FaPYCTbSC4Kj5UqaX95B">
              Det är viktigt att poängtera att arbetet måste ske tillsammans
              med mottagarländerna och att det är dessa som äger sin egen utveckling.
              Mottagarländernas ansvar i det här hänseendet fick tydligare fokus
              genom Parisdeklarationen om biståndseffektivitet som antogs år
              2005. Det har även fört med sig ett större krav på biståndsgivarna
              att anpassa sitt bistånd till varje enskilt samarbetsland.
            </seg>
          </u>
          <u xml:id="i-a50145d981624c47-465" prev="i-a50145d981624c47-459" who="Q6092482">
            <seg xml:id="i-CpXiGJzRMyGqeJQqNrRczh">
              Det handlar om att stimulera utveckling på plats genom stöd och
              uppmuntran till lokala organisationer. Biståndet ska bestå av
              en hjälp till självhjälp och får inte andas kolonialism. Samtidigt
              måste vi se till att vi blir bättre på att följa upp hur olika
              åtgärder fallit ut och se till att mottagarländerna tar sitt ansvar.
            </seg>
          </u>
          <u xml:id="i-a50145d981624c47-466" prev="i-a50145d981624c47-459" who="Q6092482">
            <seg xml:id="i-4NPdHdGHEaNXY1621HZ5wp">
              Herr talman! Olika länder har kommit olika långt i sin demokratiutveckling,
              och förutsättningarna för demokratibiståndets utformning varierar
              stort. En av de stora utmaningarna för ett effektivt demokratibistånd
              är att identifiera de lokala organisationer och institutioner
              som förmår vara drivande för utvecklingen på plats. Det kan röra
              sig om nationella parlament, andra politiska församlingar, myndigheter
              och organisationer som arbetar med att bekämpa korruption. Att
              verka för framväxten av stabila och demokratiska system med ett
              välfungerande rättsväsen är helt avgörande för en utveckling på
              andra områden.
            </seg>
          </u>
          <u xml:id="i-a50145d981624c47-467" prev="i-a50145d981624c47-459" who="Q6092482">
            <seg xml:id="i-KxpyjyJKpbjDdbf8onqCx4">
              Rent konkret anser vi att Sverige bör arbeta för att förbättra
              rättsväsen och politiska system genom att stärka parlamentens
              roll, motverka korruption och möjliggöra fria val genom exempelvis
              valobservatörsinsatser och genom att bidra till ökad medvetenhet
              och kunskap om demokratins principer.
            </seg>
          </u>
          <u xml:id="i-a50145d981624c47-468" prev="i-a50145d981624c47-459" who="Q6092482">
            <seg xml:id="i-BeL4tXtew8wz7mPL53LXgD">
              En förutsättning för en stark demokrati är även ett välfungerande
              partiväsen något som vi vill stimulera genom bland annat demokratistöd
              via partianknutna organisationer. Det är en typ av samarbete som
              har finansierats sedan 1995. Starka lokala partiorganisationer
              ger ökad legitimitet till hela det demokratiska systemet. Här
              har de svenska politiska partierna värdefull och mångårig erfarenhet
              att dela med sig av.
            </seg>
          </u>
          <u xml:id="i-a50145d981624c47-469" prev="i-a50145d981624c47-459" who="Q6092482">
            <seg xml:id="i-RYnPw1dxZNn9Fep5PEWsLZ">
              Vi måste också verka för de grundläggande medborgerliga och politiska
              rättigheter som ger människor möjligheten att arbeta politiskt
              och att uttrycka sig fritt utan risk för repressalier.
            </seg>
          </u>
          <u xml:id="i-a50145d981624c47-470" prev="i-a50145d981624c47-459" who="Q6092482">
            <seg xml:id="i-9vLJQTsXabdYgEVKSwm2Sd">
              Herr talman! Starka och stabila samhällen består inte enbart
              av politiska system och organisationer. Även det civila samhället,
              det vill säga den arena som lever skild från staten marknaden
              och den enskilda individen eller det enskilda hushållet är en
              förutsättning för demokrati. I länder med auktoritärt styre är
              det ofta ur det civila samhällets organisationer som demokratiska
              oppositionella krafter och nya initiativ kan växa fram. Vi menar
              att det är viktigt att ge stöd till de civila insatser som verkar
              i enlighet med befintliga riktlinjer.
            </seg>
          </u>
          <u xml:id="i-a50145d981624c47-471" prev="i-a50145d981624c47-459" who="Q6092482">
            <seg xml:id="i-7KSx2DNYb9Zd4dKdpphF5L">
              Det är även viktigt att understryka betydelsen av stöd till kvinnoorganisationer
              och andra sammanslutningar som arbetar för kvinnors rättigheter.
              Det är aspekter som redan till fullo genomsyrar den linje vi vill
              driva och som dessutom ingår som en självklar del i begreppet
              mänskliga rättigheter.
            </seg>
          </u>
          <u xml:id="i-a50145d981624c47-472" prev="i-a50145d981624c47-459" who="Q6092482">
            <seg xml:id="i-9TnLRJpmtLN1jgxUuvMF6h">
              Herr talman! För att lösa stora frågor krävs multilaterala samarbeten
              och ett samlat helhetsperspektiv. Det gäller som en självklarhet
              på exempelvis miljöområdet, men är lika giltigt när det handlar
              om det globala arbetet för demokrati och mänskliga rättigheter.
            </seg>
          </u>
          <u xml:id="i-a50145d981624c47-473" prev="i-a50145d981624c47-459" who="Q6092482">
            <seg xml:id="i-8uGmxFZHZErKwqZoofPVyo">
              Vid sidan av de projekt som drivs från svensk sida sker en stor
              del av biståndet via andra aktörer, exempelvis EU, Världsbanken
              och FN:s olika organ. I många fall är Sverige en av de största
              givarna, och vi har rätten att försöka påverka hur dessa pengar
              används. Att olika insatser ska visa goda resultat och vara av
              hög kvalitet är mycket viktigt. Vi måste ställa krav på att pengarna
              används rätt. På så sätt kan vi försäkra oss om att de svenska
              skattebetalarnas pengar verkligen hamnar där de gör störst nytta
              och ger så många som möjligt förutsättningar till ett liv med
              alla de fri- och rättigheter som vi tar för givna.
            </seg>
          </u>
          <note type="speaker" xml:id="i-R6XS2Q4Dd4E8iyzDtidogn">
            Anf. 54 KERSTIN LUNDGREN (c):
          </note>
          <u xml:id="i-a50145d981624c47-474" next="i-a50145d981624c47-485" who="Q4964100">
            <seg xml:id="i-PxLrmxysfYdpUDgMRK699o">
              Herr talman! Frihet från förtryck är naturligtvis en viktig utgångspunkt
              för oss när vi formar vårt demokratibistånd. Det är centralt att
              försöka uppnå den friheten.
            </seg>
          </u>
          <u xml:id="i-a50145d981624c47-475" prev="i-a50145d981624c47-474" who="Q4964100">
            <seg xml:id="i-Ha5qNnUyj6Fic9R9DMqKSW">
              I den här skrivelsen är basen egentligen det som vi har lagt
              fast i Sveriges politik för global utveckling . Det genomsyrar
              allt vårt arbete även på detta område. Syftet, herr talman, är
              att utrota fattigdomen inget mindre. Det handlar om att skapa
              möjligheter för människor oavsett var man är född och var man
              verkar och bor.
            </seg>
          </u>
          <u xml:id="i-a50145d981624c47-476" prev="i-a50145d981624c47-474" who="Q4964100">
            <seg xml:id="i-YcVPtvzNQwfyYTLqvMV7AX">
              Från svensk utgångspunkt vill vi göra skillnad. Vi vill bidra
              till utveckling. Vi har identifierat tre teman som viktiga för
              vårt bidrag, herr talman. Det handlar om mänskliga rättigheter
              och demokrati. Det handlar om jämställdhet och om kvinnors roll
              i utveckling. Båda dessa områden och teman handlar om att skapa
              motorer och bästa möjliga grund för förändring och utveckling.
              Det är människor som förändrar. Det är människor som gör skillnad.
              Det är människor som är fria som kan åstadkomma att berg flyttas.
            </seg>
          </u>
          <u xml:id="i-a50145d981624c47-477" prev="i-a50145d981624c47-474" who="Q4964100">
            <seg xml:id="i-EeN977vQC2JZoYDqp7kTxY">
              Vi vet också, herr talman, att vi har skapat en situation som
              inte är långsiktigt hållbar. Det handlar naturligtvis om klimatet
              och klimatfrågorna, som hotar att förändra människors möjligheter
              och hotar att lägga krokben för barns och barnbarns och kommande
              generationers rätt att också få vara fria och utvecklas. Därför
              är detta också ett av de viktiga benen i vår biståndspolitik.
            </seg>
          </u>
          <u xml:id="i-a50145d981624c47-478" prev="i-a50145d981624c47-474" who="Q4964100">
            <seg xml:id="i-VRbi93mBCTbZE9pzwj2oqf">
              För mig, herr talman, som centerpartist och grön liberal handlar
              det verkligen om att skapa möjligheter för människor. Det ska
              råda frihet inte bara för män utan för alla. Det handlar om kvinnor
              kvinnor som är centrala i förändring av utvecklingen. Jag tror
              att det var många som i likhet med mig såg ett tv-program häromdagen
              om kvinnor som förändrade Liberia. De tog på sig de vita kläderna,
              gick ut och sade: Nu är det nog! Vi vill inte längre leva i denna
              miljö. Vi vill åstadkomma fred. Kvinnor har förändrat på Nordirland
              när man har upplevt tider av oro och krig och känt att man inte
              har fått chansen och att möjligheter har förspillts. Kvinnor är
              oerhört viktiga som förändringskrafter för frihet, för utveckling
              och för möjligheter för människor.
            </seg>
          </u>
          <u xml:id="i-a50145d981624c47-479" prev="i-a50145d981624c47-474" who="Q4964100">
            <seg xml:id="i-7L7snb1fmy34ydFwpahE13">
              Det handlar om barn, som också ska ha rätt. Det handlar om homosexuella,
              bisexuella och transpersoner HBT-personer. Det handlar om människor
              med olika religioner och så vidare. För oss, herr talman, är det
              i grunden en fråga om respekt och tolerans för människors fria
              val och fria väg genom livet. Vår utgångspunkt måste vara att
              stötta. Vi ska stötta kvinnor, stötta det civila samhället, stötta
              good governance , god förvaltning, och goda regeringar samt rättsstatsutbyggnad.
              Det handlar om att stötta yttrandefrihet och medier.
            </seg>
          </u>
          <u xml:id="i-a50145d981624c47-480" prev="i-a50145d981624c47-474" who="Q4964100">
            <seg xml:id="i-9ieg2viWg9cDFV9NXnV7ap">
              Men det handlar också, herr talman, om att vi ska vara det goda
              exemplet. Genom vårt sätt att agera ska vi visa att det finns
              möjligheter och att det finns hopp. Som vi kan läsa i en rapport
              som presenteras i dag måste vi naturligtvis titta på oss själva
              och granska oss själva kritiskt. Kampen mot terrorism har inte
              skett på ett sätt som har varit främjande i alla delar, och det
              måste vi våga ta itu med. Det handlar om rättsstatligheten i den
              delen. I annat fall riskerar vi att andra kryper bakom och använder
              de dåliga exempel som vi har utgjort för att fortsätta att förtrycka
              människor.
            </seg>
          </u>
          <u xml:id="i-a50145d981624c47-481" prev="i-a50145d981624c47-474" who="Q4964100">
            <seg xml:id="i-EpopZZLzYte8rB6QYHTWUg">
              Herr talman! Mycket har redan sagts som jag kan instämma i. Innan
              jag avslutar mitt inlägg måste jag dock titta lite grann på var
              någonstans skillnaderna finns i den här frågan, herr talman. Jag
              ser då på s- och v-reservationen. Där lyfter man fram och talar
              om att mänskliga rättigheter ska vara odelbara. Men, herr talman,
              det är ju det vi säger! Det är det vi har skrivit, och det är
              det vi har lyft fram.
            </seg>
          </u>
          <u xml:id="i-a50145d981624c47-482" prev="i-a50145d981624c47-474" who="Q4964100">
            <seg xml:id="i-PpQmgxDMRKnAEKLc7kSiDD">
              Så vad är då kärnmeningen? Uppenbarligen vill man dela de mänskliga
              rättigheterna. De ska tydligen inte vara odelbara. Man lyfter
              nämligen fram några andra områden som man vill betona. Man säger
              att dagens två huvudperspektiv för Sveriges politik för global
              utveckling måste kompletteras med ett jämställdhetsperspektiv.
              Men, herr talman, jag frågar mig om de då inte har läst skrivelsen.
              Har de inte varit med när vi har diskuterat politik för global
              utveckling?
            </seg>
          </u>
          <u xml:id="i-a50145d981624c47-483" prev="i-a50145d981624c47-474" who="Q4964100">
            <seg xml:id="i-2znLNHXEd6h5BEnvARUM72">
              Herr talman! Det är ett av de tre teman som vi har. Någon måste
              ha varit borta när vi fattade de här besluten. På annat sätt kan
              jag inte tolka den reservationen.
            </seg>
          </u>
          <u xml:id="i-a50145d981624c47-484" prev="i-a50145d981624c47-474" who="Q4964100">
            <seg xml:id="i-4mABHWnbXNTTx4sTLh2Mxi">
              När det gäller de medborgerliga och politiska rättigheterna går
              man från att säga att de ska vara odelbara till att börja prata
              om de fackliga rättigheterna. Har vi inte skrivit om detta, herr
              talman? Vi var helt överens om hur viktigt det är i politik för
              global utveckling. Handlar inte just föreningsfrihet och rätten
              att samlas om de fackliga rättigheterna? Vi har inte pekat ut
              dem i förhållande till något annat. Menar vi frihet och möjligheter
              för människor, herr talman, är det inte bara i vissa sammanhang.
              Det är måhända det som leder Vänsterpartiet fel, för de brukar
              tala om frihet bara på vissa områden. På andra områden talar de
              tystare om detta, även om det låter högt i denna talarstol.
            </seg>
          </u>
          <u xml:id="i-a50145d981624c47-485" prev="i-a50145d981624c47-474" who="Q4964100">
            <seg xml:id="i-5Ff3qEnV6826MoxcqYTecZ">
              Jag yrkar bifall till förslagen i betänkandet.
            </seg>
          </u>
          <note type="speaker" xml:id="i-EAnh6n2J8XWk8ZpSma2TVE">
            Anf. 55 HANS LINDE (v) replik:
          </note>
          <u xml:id="i-a50145d981624c47-486" next="i-a50145d981624c47-489" who="Q1581082">
            <seg xml:id="i-7FdtNCTG1NVtkts3vXsrWs">
              Herr talman! Jag hade vissa problem att få in alla mina åsikter
              och idéer om hur man ska utveckla svenskt demokratibistånd på
              åtta minuter. Kerstin Lundgren hade över huvud taget inga problem
              att få sin talartid att räcka till. Hon använde många minuter
              åt att beklaga sig över oppositionens reservationer. Det visar
              hur ihålig den borgerliga alliansens politik på området är och
              hur lite Centerpartiet och Kerstin Lundgren egentligen har att
              komma med i de här frågorna.
            </seg>
          </u>
          <u xml:id="i-a50145d981624c47-487" prev="i-a50145d981624c47-486" who="Q1581082">
            <seg xml:id="i-KNexkrwo6KdUaExqqu6cdA">
              Jag vill trots allt ta upp några saker. I retoriken lyfte Kerstin
              Lundgren upp förändringskraften i kvinnors organisering. Det är
              svårt att inte hålla med om den vackra retoriken, men sedan finns
              det en praktik också. Det finns en konkret skrivelse och en verklighet
              i den borgerliga biståndspolitiken, och där ser det annorlunda
              ut. Det är därför vi i oppositionen har valt att reservera oss
              på flera punkter. Vi ser en retorik från den borgerliga alliansen,
              och vi ser en verklighet som ser väldigt annorlunda ut.
            </seg>
          </u>
          <u xml:id="i-a50145d981624c47-488" prev="i-a50145d981624c47-486" who="Q1581082">
            <seg xml:id="i-4pZ7f6t6QBengUjjJQaWRq">
              Det finns två huvudperspektiv inom politik för global utveckling,
              nämligen de fattigas perspektiv och ett rättighetsperspektiv.
              Vi från s, v och mp skulle vilja komplettera det med ett jämställdhetsperspektiv.
              Det har ni i den borgerliga majoriteten valt att säga nej till.
              Det är fakta. Det är bara att läsa i vår reservation.
            </seg>
          </u>
          <u xml:id="i-a50145d981624c47-489" prev="i-a50145d981624c47-486" who="Q1581082">
            <seg xml:id="i-JBHYVJJnriKNBQEwygZvTH">
              Det blir lite märkligt att stå här i talarstolen och prata om
              förändringskrafter i kvinnors organisering samtidigt som man säger
              nej till att införa ett tydligt jämställdhetsperspektiv som ska
              genomsyra all utvecklingspolitik. Där behöver Kerstin Lundgren
              förklara sig. Varför väljer man att avstyrka vår gemensamma reservation,
              vårt gemensamma yrkande, om att vi behöver ett tydligt jämställdhetsperspektiv
              inom biståndspolitiken?
            </seg>
          </u>
          <note type="speaker" xml:id="i-8UD4gvk1K9afWnHEU7K6uA">
            Anf. 56 KERSTIN LUNDGREN (c) replik:
          </note>
          <u xml:id="i-a50145d981624c47-490" next="i-a50145d981624c47-493" who="Q4964100">
            <seg xml:id="i-DqWQpokRWDLgxvBjnE9aBf">
              Herr talman! Det är spännande när Hans Linde gör sig till demokratins
              banerförare. Det är måhända lite ovant eftersom hans historia
              är baserad på det kommunistiska tankegodset och tankearvet. Det
              är inte riktigt där vi har sett frihetens förkämpar utan snarare
              förtryck och ofrihet världen över.
            </seg>
          </u>
          <u xml:id="i-a50145d981624c47-491" prev="i-a50145d981624c47-490" who="Q4964100">
            <seg xml:id="i-6gpJaiZeL6iwpVriiFY9vK">
              Herr talman! Jag tycker att det finns skäl att lyfta upp de skiljelinjer
              som finns i den här skrivelsen. När man säger att huvudperspektiven
              ska kompletteras med ett jämställdhetsperspektiv frågar jag mig:
              Är inte just jämställdhet en av de bärande ingångarna i den politik
              för global utveckling som vi har prioriterat?
            </seg>
          </u>
          <u xml:id="i-a50145d981624c47-492" prev="i-a50145d981624c47-490" who="Q4964100">
            <seg xml:id="i-H7PAkSfPFUpUeSP93NNf7d">
              Det är måhända så att det finns någon form av begreppsförvirring.
              Vi har ju varit överens om politik för global utveckling och att
              vi ska utrota fattigdomen. Sedan väljer vi att fokusera på tre
              områden där jämställdhet och kvinnors roll är ett av de centrala
              områdena. Det handlar om att vi verkligen ser kvinnor som nyckelbärare
              i utvecklingen. De måste få möjligheter och stöttas i den förändringsinsats
              som de gör.
            </seg>
          </u>
          <u xml:id="i-a50145d981624c47-493" prev="i-a50145d981624c47-490" who="Q4964100">
            <seg xml:id="i-JEPMdvnpbQvhzpcs9yCkS8">
              Vi från vår sida väljer kanske att betona några andra områden
              i demokratibygget än vad Vänstern vill göra. Jag hörde Hans Linde
              tala om Latinamerika, herr talman. Nog finns det många exempel
              i Latinamerika som går i fel riktning.
            </seg>
          </u>
          <note type="speaker" xml:id="i-XDw9MPeYwN8R2SCpykHAbn">
            Anf. 57 HANS LINDE (v) replik:
          </note>
          <u xml:id="i-a50145d981624c47-494" next="i-a50145d981624c47-497" who="Q1581082">
            <seg xml:id="i-M5o8Le464PSHW27AJSTxmd">
              Herr talman! Tomma tunnor bullrar väl mest, och det har Kerstin
              Lundgren personifierat på ett lysande sätt här i dag. Det är tyvärr
              inte bara när det gäller huvudperspektiven inom politik för global
              utveckling som den verkliga biståndspolitiken brister i ett jämställdhetsperspektiv.
              På flera andra områden har vi sett hur den borgerliga regeringen
              har agerat på ett sätt som har minskat våra möjligheter att stötta
              kvinnors förändringskraft runt om i världen.
            </seg>
          </u>
          <u xml:id="i-a50145d981624c47-495" prev="i-a50145d981624c47-494" who="Q1581082">
            <seg xml:id="i-TNZJuAaA9DCC7HuBCQsY8P">
              Under 2008 valde Kerstin Lundgrens parti, Centerpartiet, tillsammans
              med de övriga tre borgerliga partierna att sänka det svenska bidraget
              till Unifem, FN:s kvinnofond, från 26 till 22 miljoner. Man valde
              att sänka bidraget till UNFPA, FN:s familjeplaneringsfond. Det
              är det FN-organ som slåss på barrikaderna runt om i Afrika, Asien
              och Latinamerika för kvinnors rätt till sin egen kropp och sin
              egen sexualitet. Sedan står man här i talarstolen och säger vackra
              ord om jämställdhet. Det går inte ihop, Kerstin Lundgren.
            </seg>
          </u>
          <u xml:id="i-a50145d981624c47-496" prev="i-a50145d981624c47-494" who="Q1581082">
            <seg xml:id="i-WLephvBgazH9Ngcv75X86Y">
              Nu har vi dessutom kunnat läsa på DN Debatt att man ska bli mer
              offensiv inom FN-systemet och vara beredd att dra tillbaka stöd
              och minska stöd till organisationer som man är missnöjd med. En
              av de organisationer som den borgerliga regeringen är missnöjd
              med och som man har flaggat för att man vill minska stödet till
              är just Unifem, FN:s kvinnofond. Det är det FN-organ som har den
              operativa rollen ute i fält runt om i Afrika, Asien och Latinamerika
              när det gäller jämställdhetsfrågor.
            </seg>
          </u>
          <u xml:id="i-a50145d981624c47-497" prev="i-a50145d981624c47-494" who="Q1581082">
            <seg xml:id="i-LB6Txq9GDdfXqEYWYHvSb9">
              Tomma tunnor bullrar mest, Kerstin Lundgren. Skippa retoriken
              och börja prata om verkligheten! Varför vill ni bara ha två perspektiv
              inom politik för global utveckling? Varför säger ni nej till ett
              tredje perspektiv som jämställdhetsperspektivet? Om ni värdesätter
              kvinnors förändringskraft, varför väljer ni då att minska stödet
              till Unifem och UNFPA?
            </seg>
          </u>
          <note type="speaker" xml:id="i-Xnueco8F3ztzrVbXfKRLDy">
            Anf. 58 KERSTIN LUNDGREN (c) replik:
          </note>
          <u xml:id="i-a50145d981624c47-498" next="i-a50145d981624c47-500" who="Q4964100">
            <seg xml:id="i-GFtuzX7xYVcr1Uw7SUmqr4">
              Herr talman! De tomma tunnorna hördes nyss. Man måste våga ställa
              krav. Vi måste våga bidra själva till förändring. Vi ska göra
              det i vårt bilaterala stöd med respekt för ägarskapet och Parisagendan.
              Vi ska våga ställa krav visavi FN. Det innebär inte att vi ska
              säga att om vi inte får exakt som vi vill så är vi inte där. Vi
              måste våga ställa krav. Det är också en del i att bidra till utveckling.
            </seg>
          </u>
          <u xml:id="i-a50145d981624c47-499" prev="i-a50145d981624c47-498" who="Q4964100">
            <seg xml:id="i-8zcj1tPNr8VpJYj9GtgxHD">
              Jag skulle önska att FN inte ägnade sig åt att föröka sig genom
              delning, vilket har varit Vänsterns väg genom tiderna. Jag skulle
              önska att FN också kunde uppträda mer samlat. Den typen av försök
              att inte splittra sig utan samla sig för att verkligen åstadkomma
              förändring finns. Vi har mycket att göra i FN-systemet.
            </seg>
          </u>
          <u xml:id="i-a50145d981624c47-500" prev="i-a50145d981624c47-498" who="Q4964100">
            <seg xml:id="i-HuiaNpe5o5sn3VnbAvrLYr">
              Herr talman! Vi ska inte ta ut några förluster eller segrar i
              förskott. Att jobba för jämställdhet handlar om att kunna göra
              det på många områden och inte bara via Unifem, om det är Vänstern
              signal för hur det ska bedrivas.
            </seg>
          </u>
          <note type="speaker" xml:id="i-5J7KA6XsJrKeYsaKcdjrQB">
            Anf. 59 BIRGITTA OHLSSON (fp):
          </note>
          <u xml:id="i-a50145d981624c47-501" next="i-a50145d981624c47-523" who="Q429001">
            <seg xml:id="i-64qeLZvGk8haXc8gSuTFjL">
              Herr talman! I går kväll i den bitande kylan och snögloppet var
              vi ett par personer som samlades utanför Kinas ambassad på Djurgården.
              Vi uppmärksammade och demonstrerade mot hur Kina, världens största
              diktatur, på 50-årsdagen krossar det tibetanska folkets mänskliga
              fri- och rättigheter.
            </seg>
          </u>
          <u xml:id="i-a50145d981624c47-502" prev="i-a50145d981624c47-501" who="Q429001">
            <seg xml:id="i-2eerv7VzG1E76RGHUSdk6o">
              Just denna vår kan vi minnas förtryckets årsdagar på ett speciellt
              sätt.
            </seg>
          </u>
          <u xml:id="i-a50145d981624c47-503" prev="i-a50145d981624c47-501" who="Q429001">
            <seg xml:id="i-79jLTrhQpPJMaj2M4oNeQF">
              Vi minns den 1 april, 30-årsdagen av den iranska revolutionen,
              då den fanatiske, religiöse islamisten ayatolla Khomeini förvandlade
              ett redan korrumperat Iran till ett religiöst helvete, ett fysiskt
              fängelse för kvinnor och dödsstraffets centrum.
            </seg>
          </u>
          <u xml:id="i-a50145d981624c47-504" prev="i-a50145d981624c47-501" who="Q429001">
            <seg xml:id="i-WasAUPp96AmG3NGvvEh2h3">
              Vi minns den 7 april. Det är årsdagen av då folkmordet i Rwanda,
              då 800 000 människor slaktades på mindre än hundra dagar, startade.
            </seg>
          </u>
          <u xml:id="i-a50145d981624c47-505" prev="i-a50145d981624c47-501" who="Q429001">
            <seg xml:id="i-GH237tm2TyDCCGALdw6EEe">
              Vi minns den 18 mars som är sexårsdagen av att en våg av förtryck
              åter svepte över Kommunistkuba. 75 fredliga, demokratiska politiska
              aktivister dömdes till fängelsestraff på upp till 28 år. Fortfarande
              sitter många kvar i fängelse.
            </seg>
          </u>
          <u xml:id="i-a50145d981624c47-506" prev="i-a50145d981624c47-501" who="Q429001">
            <seg xml:id="i-8duZWb42qHymTNdV8dqdjT">
              Vi bör också minnas att den svenske medborgaren Dawit Isaak just
              i dag har suttit fängslad i 2 726 dagar.
            </seg>
          </u>
          <u xml:id="i-a50145d981624c47-507" prev="i-a50145d981624c47-501" who="Q429001">
            <seg xml:id="i-M6eTk2EE9mHChzX3pXnNaR">
              Betänkandet Frihet från förtryck Sveriges demokratibistånd är
              kanske ett av de viktigaste dokumenten som detta utrikesutskott
              ska diskutera under denna mandatperiod. Jag är väldigt stolt över
              att alliansregeringen slår fast att demokrati och respekt för
              mänskliga rättigheter utgör en central tematisk prioritering i
              regeringens utvecklingssamarbete.
            </seg>
          </u>
          <u xml:id="i-a50145d981624c47-508" prev="i-a50145d981624c47-501" who="Q429001">
            <seg xml:id="i-9pHwARpu3i332uGvUU8fPG">
              Den demokratiska freden att demokratiska länder inte krigar mot
              varandra är en väl underbyggd tes. Ökad spridning av demokrati
              minskar grogrunden för terrorism, krig och väpnade konflikter
              och leder därmed till ökad internationell säkerhet på längre sikt.
            </seg>
          </u>
          <u xml:id="i-a50145d981624c47-509" prev="i-a50145d981624c47-501" who="Q429001">
            <seg xml:id="i-Ht8zZuu8h2RNHfZrZXbJAy">
              Jag är också som folkpartist stolt över att utgångspunkten är
              att allt svenskt bistånd är rättighetsbaserat. Vi folkpartister
              har länge krävt att just demokrati ska vara det överordnade målet
              för svensk biståndspolitik. Vi ska diskvalificera diktaturer,
              och vi ska premiera demokratier. Men jag är som liberal också
              medveten om att detta bara är början då utmaningarna är väldigt
              många i en värld där den politiska friheten för tredje året i
              rad minskar i världen och knappt hälften av världsbefolkningen
              lever i stater där de får tycka, tänka och tro fritt.
            </seg>
          </u>
          <u xml:id="i-a50145d981624c47-510" prev="i-a50145d981624c47-501" who="Q429001">
            <seg xml:id="i-KzazguusUbKnAboyRnc4tS">
              Vi måste slå fast att det aldrig blir demokrati utan demokrater.
              Det blir aldrig demokrati utan även kvinnor vid makten. Det går
              inte att stå neutral mellan demokrati och diktatur. Därför skulle
              Sverige kunna gå i spetsen i ett slags demokratisk revolution
              där de politiska och medborgerliga grundläggande rättigheterna
              sätts i centrum ännu mer.
            </seg>
          </u>
          <u xml:id="i-a50145d981624c47-511" prev="i-a50145d981624c47-501" who="Q429001">
            <seg xml:id="i-NNgsXQeaf2EdJyXVfRVSp">
              I diktaturstater får vi konsekvent höra hur politiskt förtryck
              viftas bort med tal om att medborgarna har gratis utbildning och
              sjukvård. Det var inte länge sedan sådana resonemang hördes högt
              i denna kammare. I afrikanska stater har envåldshärskare länge
              hävdat att först när människorna får en tillräckligt hög levnadsnivå
              kan man tillgodose mänskliga rättigheter. I Asien gömmer sig diktatorerna
              år 2009 bakom så kallade asiatiska värderingar i sin vägran att
              införa frihet. I forna kommuniststater avvisas demokrati och mänskliga
              rättigheter som ett västerländskt påfund. Och i Vänsterpartiets
              reservation förordas att vi ska avskaffa stödet till de partinära
              organisationerna.
            </seg>
          </u>
          <u xml:id="i-a50145d981624c47-512" prev="i-a50145d981624c47-501" who="Q429001">
            <seg xml:id="i-Rsy6tKeTadrGA4HLAAz1yS">
              Man kan ju undra om detta kommer att bli politisk verklighet
              om oppositionen skulle vinna nästa val. Stödet som sker via samarbeten
              med systerpartier i utvecklingsländer ska alltså tas bort för
              att det kan bli ett nykolonialt maktmedel, kan man läsa i Vänsterpartiets
              reservation.
            </seg>
          </u>
          <u xml:id="i-a50145d981624c47-513" prev="i-a50145d981624c47-501" who="Q429001">
            <seg xml:id="i-HFdRfenswW76hZeVpCEKk4">
              Jag vill bara betona att de partinära organisationerna inte bara
              jobbar med systerpartier. De jobbar med att stödja feminister
              och lokala kvinnogrupper. De jobbar med att stödja oberoende journalister.
              De jobbar med att stödja tidningar som kritiserar diktaturernas
              ledare.
            </seg>
          </u>
          <u xml:id="i-a50145d981624c47-514" prev="i-a50145d981624c47-501" who="Q429001">
            <seg xml:id="i-LWT24nZshgMR12QZGFV9uU">
              Jag tycker att Vänsterpartiets resonemang är väldigt märkligt.
              Många av våra systerpartier i Kuba, Burma, Vitryssland och Zimbabwe
              med flera skulle aldrig överleva utan detta stöd. Man kan fråga
              om det svenska jämställdhetsmålet i politiken också är nykolonialism.
              Är det svenska och västerländska värderingar och nykolonialism
              att pracka på folk att kvinnor ska ha rätten till fri abort, att
              tycka att pappaledighet är något man ska föra fram och att marknadsföra
              den svenska sexköpslagen? Man måste hålla fast vid sina värderingar
              och faktiskt stå för de rättigheter som finns.
            </seg>
          </u>
          <u xml:id="i-a50145d981624c47-515" prev="i-a50145d981624c47-501" who="Q429001">
            <seg xml:id="i-YVbRrGFkYmqUy7CmNkVf2E">
              Jag tror att synsättet när man pratar om kulturrelativism eller
              nykolonialism gör att man relativiserar de grundläggande friheterna
              som är universella och demokratiska. Om kvinnor i Saudiarabien
              inte har rätten och möjligheten att välja sina lagstiftare kommer
              satsningarna på mödravård knappast att stärkas. Om yttrandefriheten
              i Zimbabwe förtrycks kan inte folkrörelserna arbeta för att förändra
              attityden bland makthavarna till hiv/aids. Om eleverna i Kubas
              skolor inte vågar säga vad de tycker kan aldrig utbildningen förbättras.
              Om Eritreas regering omöjliggör demokratiska val kan aldrig det
              eritreanska folket ställa krav på vilken typ av bistånd som landet
              kan behöva i framtiden. Och om kvinnors rätt till fri abort inte
              ses som en rättighet kommer kvinnor aldrig att få full makt över
              sina liv.
            </seg>
          </u>
          <u xml:id="i-a50145d981624c47-516" prev="i-a50145d981624c47-501" who="Q429001">
            <seg xml:id="i-MYMuQ3ptdPY2hrbY5kdSY7">
              Jag tycker att det som vi fick läsa om i helgen att den katolska
              kyrkans herrklubb fördömt en våldtagen nioårig flicka för att
              hon hade gjort en abort är så skamligt. Man fördömde henne och
              uteslöt abortläkaren och hennes familj ur kyrkan, men man fördömde
              inte den brutala och vidriga förövaren.
            </seg>
          </u>
          <u xml:id="i-a50145d981624c47-517" prev="i-a50145d981624c47-501" who="Q429001">
            <seg xml:id="i-C8AStd8JroSXJ9BhfWU3HV">
              Jag förutsätter att såväl biståndsminister Gunilla Carlsson som
              utrikesminister Carl Bildt skarpt kritiserar Heliga stolens agerande.
              Det är fullkomligt ohållbart att små flickor ska bli brickor i
              de religiösa männens maktspel.
            </seg>
          </u>
          <u xml:id="i-a50145d981624c47-518" prev="i-a50145d981624c47-501" who="Q429001">
            <seg xml:id="i-HCpcEsK9TPHeDH3gSJi9rW">
              Religiös fundamentalism som hindrar fattigdomsbekämpning, rättigheter
              och demokrati ska alltid fördömas oavsett vilken religion det
              handlar om.
            </seg>
          </u>
          <u xml:id="i-a50145d981624c47-519" prev="i-a50145d981624c47-501" who="Q429001">
            <seg xml:id="i-4tGE9UxtqF8YzL8g4kFHgD">
              Men vi måste också gå vidare och aktivt använda svenska pengar
              till att avsätta diktaturledare genom att stötta fria medier,
              opposition, kvinnogrupper och aktivister. Sveriges och EU:s ambassader
              i diktaturer ska bli frizoner för politisk opposition genom att
              erbjuda Internet, telefoner och konferenslokaler. Vi måste klä
              ord i handling också ute på fältet.
            </seg>
          </u>
          <u xml:id="i-a50145d981624c47-520" prev="i-a50145d981624c47-501" who="Q429001">
            <seg xml:id="i-PLu33un9M4m5DDQVj6XpRm">
              American University of Beirut och American University of Cairo
              är viktiga utbildningsinstitutioner i Mellanöstern där människor
              från olika kulturer möts för att diskutera. Varför inte skapa
              ett europeiskt universitet i Mellanöstern som en mötesplats för
              studenter, forskare, journalister och kulturarbetare från Europa
              och Mellanöstern?
            </seg>
          </u>
          <u xml:id="i-a50145d981624c47-521" prev="i-a50145d981624c47-501" who="Q429001">
            <seg xml:id="i-FmP8KXzTR55nHFRTxgnL6n">
              Sverige bör också erbjuda fristad åt människor som förföljs och
              hotas av repressalier på grund av inskränkningar i yttrandefriheten.
              Vi borde också kunna etablera en så kallad Radio Free Sweden,
              kanske med amerikanska Voice of America som förebild för att sprida
              demokratipropaganda i ofria stater. Det finns redan på många håll
              över jorden, och det uppskattas väldigt mycket av demokratisk,
              fredlig opposition, inte minst i afrikanska länder.
            </seg>
          </u>
          <u xml:id="i-a50145d981624c47-522" prev="i-a50145d981624c47-501" who="Q429001">
            <seg xml:id="i-3TH29QmD6D3SgXM1VnHMqY">
              Alliansens utrikespolitik skulle också kunna vässas rejält på
              en sista punkt, och det är att man skulle kunna skapa en demokratienhet
              på UD. Vi har i dag en demokratiambassadör i Maria Leissner, men
              detta borde kunna byggas upp och bli en speciell enhet. Tjeckien
              har detta i form av en så kallad transition unity for democracy
              där man försöker implementera de bästa metoderna för att sprida
              demokrati.
            </seg>
          </u>
          <u xml:id="i-a50145d981624c47-523" prev="i-a50145d981624c47-501" who="Q429001">
            <seg xml:id="i-HNEijvBXhhqXRJFKeAch7N">
              Herr talman! Jag vill avsluta med att säga att förtryck bara
              kan överleva genom tystnad. Det är också viktigt att alla vi här
              i denna kammare oavsett om vi är höger eller vänster och oavsett
              vilket parti vi tillhör utnyttjar våra röster när vi är ute på
              olika besök och att vi vågar lyfta fram de frågor som också kan
              vara kontroversiella och svåra.
            </seg>
          </u>
          <note type="speaker" xml:id="i-KeupvtcQUi5uhnRrKu5Fux">
            Anf. 60 ALF SVENSSON (kd):
          </note>
          <u xml:id="i-a50145d981624c47-524" next="i-a50145d981624c47-535" who="Q944795">
            <seg xml:id="i-5xMtJnGyN9uF3S7H7zkuri">
              Herr talman! Betänkandet handlar som vi alla vet om biståndsrelationer
              och frihet från förtryck. Jag tar mig likväl friheten att i några
              meningar lyfta fram en spegel framför oss själva och framför vår
              situation i Sverige. När 7-åringen eller 14-åringen mobbas och
              dag ut och dag in får höra nedsättande och kränkande ord och utsätts
              för skändligt beteende handlar detta om att barnets välfärd, barnets
              mänskliga fri- och rättigheter, kränks i vårt land. Det handlar
              om förtryck.
            </seg>
          </u>
          <u xml:id="i-a50145d981624c47-525" prev="i-a50145d981624c47-524" who="Q944795">
            <seg xml:id="i-76GmR4UcELkqCHe4ZYBPx5">
              Vår flykting- och immigrationspolitik uppfattas inte heller av
              alla i varje fall inte av alla berörda som respekt för mänskliga
              fri- och rättigheter. Jag tror faktiskt att det kan vara av visst
              värde att syssla med självspegling när vi talar om MR även om
              detta betänkande förstås rör bistånd.
            </seg>
          </u>
          <u xml:id="i-a50145d981624c47-526" prev="i-a50145d981624c47-524" who="Q944795">
            <seg xml:id="i-KaARs1Gxpf22QJh5gb91Hp">
              Herr talman! Jag tror också för att nu komma in på våra internationella
              relationer att det lätt blir så, eller kanske att det är så, att
              vi observerar, iakttar och påtalar utan att alltid visa samma
              respekt för medmänniskors fri- och rättigheter oavsett var de
              bor och oavsett vilken världsdel de hör hemma i. Är det inte så
              att Afrika ofta hamnar i uppmärksamhetens skugga? Den största
              kränkningen är förstås att beröva en medmänniska livet. Den främsta
              rättigheten är givetvis rätten till liv.
            </seg>
          </u>
          <u xml:id="i-a50145d981624c47-527" prev="i-a50145d981624c47-524" who="Q944795">
            <seg xml:id="i-EKrg18GcxDuKBQQf2TXVQN">
              Under gångna tio år har fem miljoner människor dödats i Kongo.
              Det är väl det största massdödandet efter andra världskriget.
              Nog har man väl rätt att påstå att dessa fasor, detta mördande
              av en befolkning lika stor som Danmarks knappast rönt rimlig uppmärksamhet!
              Demonstrationerna har, såvitt jag vet, inte varit många. Jag kunde
              ju själv ha startat eller tagit initiativ till en. Tror ni att
              uppslutningen hade blivit tv-mässig?
            </seg>
          </u>
          <u xml:id="i-a50145d981624c47-528" prev="i-a50145d981624c47-524" who="Q944795">
            <seg xml:id="i-72kUyuuQ8RxggM7PsQmwxM">
              Den stora skammen, som jag ser det, är att FN-medlemmar, FN-länder
              som ratificerat FN-konventionen, år ut och år in kan totalnonchalera
              det man lovat när man ratificerat. Formuleringarna i FN:s förklaringar
              om de mänskliga fri- och rättigheterna är utomordentliga. Om respekten
              kunde upprätthållas med ord, resolutioner och betänkanden, ja,
              då hade vi för länge sedan nått den välfärd för alla som betänkandet
              uttrycker som målsättning.
            </seg>
          </u>
          <u xml:id="i-a50145d981624c47-529" prev="i-a50145d981624c47-524" who="Q944795">
            <seg xml:id="i-PRggfKdATBoZkzmYrfmCsv">
              Fru talman! Det är fascinerande att ta del av hur vårt land,
              EU och nationer världen över kan samla sig för att konkret nedbringa
              utsläppen av växthusgaser. Det är utmärkt, givetvis. Det handlar
              också i det sammanhanget förstå mig rätt om att värna vårt eget
              klimat och våra egna livsbetingelser. Samtidigt med vårt eget,
              relativt nymornade det måste man väl säga intresse för växthuseffekten
              vet vi att barn dör som flugor för att de inte har mat, inte har
              rent vatten och inte har de mest elementära mediciner. Resurser
              finns, men på fel ställe.
            </seg>
          </u>
          <u xml:id="i-a50145d981624c47-530" prev="i-a50145d981624c47-524" who="Q944795">
            <seg xml:id="i-LjqN9NeeT3JZ73DVk2APTW">
              Fru talman! Jag är övertygad om att vårt bistånd genom en klar
              jämställdhetsprofil, som det har talats en del om här, och genom
              ett entydigt barnperspektiv kan åstadkomma att respekten för mänskliga
              fri- och rättigheter ökar. Det är obestridligt att om miljövärnandet
              ska leda till att klimatmål nås och miljön räddas måste fred och
              säkerhet främjas. Och detta gör vi inte med mindre än att globalt
              ta itu med bristen på jämställdhet och ta itu med föraktet för
              människovärdet.
            </seg>
          </u>
          <u xml:id="i-a50145d981624c47-531" prev="i-a50145d981624c47-524" who="Q944795">
            <seg xml:id="i-XiuMSXZTPeYWbb1RY4QAe3">
              Fru talman! Som har sagts tidigare här: Det finns inga fri- och
              rättigheter för traditioner. Det finns heller inga fri- och rättigheter
              för religioner, och inte heller för stater. Men det finns fri-
              och rättigheter för varje individ, och till de rättigheterna för
              varje individ hör förstås rätten till och rätten från religion.
              Detta är, tror jag, en distinktion som behöver uttryckas i den
              debatt som böljar av och an kanske inte här i kammaren men utanför
              den.
            </seg>
          </u>
          <u xml:id="i-a50145d981624c47-532" prev="i-a50145d981624c47-524" who="Q944795">
            <seg xml:id="i-SJPJcmF3RRGH1fnYhnmJx1">
              Fru talman! Låt mig avslutningsvis erinra om vad som allmänt
              kallas Durban 2. Durban 1 blev, som vi vet, minst sagt ett fiasko.
              Det verkar inte som om EU står samlat nu inför Durban 2, alltså
              den FN-konferens som ska handla om just mänskliga fri- och rättigheter
              och äga rum i april i Genève. Är jag rätt underrättad har Italien
              dragit sig ur. Jag hörde för någon vecka sedan utrikesminister
              Frattini tala klarspråk beträffande Durban 1 och Durban 2, som
              de kallas, som var imponerande, just utifrån MR-perspektiv. USA
              och Kanada har visst också anmält att man inte ämnar delta.
            </seg>
          </u>
          <u xml:id="i-a50145d981624c47-533" prev="i-a50145d981624c47-524" who="Q944795">
            <seg xml:id="i-8uvg4oFY9pGpS69326RyJS">
              Och vad tror man eller förväntar man av en konferens om MR, mänskliga
              fri- och rättigheter, när länder som Libyen, Kuba och Iran är
              arrangörer?
            </seg>
          </u>
          <u xml:id="i-a50145d981624c47-534" prev="i-a50145d981624c47-524" who="Q944795">
            <seg xml:id="i-4Hh7E9fyAb2ZRNnL3H3r1Y">
              Fru talman! Betänkandet handlar om Sveriges demokratibistånd.
              Låt oss nu när det gäller Durban 2, konferensen i Genève i april,
              vara noga med att stå upp för de värderingar vi vill se förverkligade
              och givetvis ska hylla.
            </seg>
          </u>
          <u xml:id="i-a50145d981624c47-535" prev="i-a50145d981624c47-524" who="Q944795">
            <seg xml:id="i-DjSNgsCRP7LpfvuY8e6KkL">
              Sedan, fru talman, vill jag uttrycka stor tillfredsställelse
              över Gunilla Carlssons engagemang i de här frågorna och önska
              henne all kraft att driva dem fortsättningsvis.
            </seg>
          </u>
          <note type="speaker" xml:id="i-8HR2Yv11jQ5qu9tYmw9hp2">
            Anf. 61 MAX ANDERSSON (mp):
          </note>
          <u xml:id="i-a50145d981624c47-536" next="i-a50145d981624c47-546" who="Q5555515">
            <seg xml:id="i-9dRVyHarDXktRmWiCCjL8V">
              Fru talman! Miljöpartiet kommer att yrka bifall till de reservationer
              som det redan har yrkats bifall till här i debatten, det vill
              säga reservationerna 1, 2 och 5. Vi står även bakom reservation
              nr 3, men för tids vinnande avstår vi från att yrka bifall till
              den.
            </seg>
          </u>
          <u xml:id="i-a50145d981624c47-537" prev="i-a50145d981624c47-536" who="Q5555515">
            <seg xml:id="i-TmhGG9JRK1mi1JcCCXig22">
              Miljöpartiet välkomnar att regeringen lyfter fram demokrati och
              mänskliga rättigheter i det svenska biståndsarbetet på det sätt
              som görs i skrivelsen. Mänskliga rättigheter och demokrati stärker
              varandra ömsesidigt och är en viktig förutsättning för utveckling.
              Det är bra. Men demokrati och mänskliga rättigheter är inte bara
              en del av biståndsarbetet. De måste genomsyra hela biståndsarbetet.
              Här ser vi ett utrymme för förbättringar.
            </seg>
          </u>
          <u xml:id="i-a50145d981624c47-538" prev="i-a50145d981624c47-536" who="Q5555515">
            <seg xml:id="i-Bqbq6JJPJpXfZgvgd6QBos">
              Fru talman! Jag kommer att ägna mitt anförande åt Världsbanken
              och IMF.
            </seg>
          </u>
          <u xml:id="i-a50145d981624c47-539" prev="i-a50145d981624c47-536" who="Q5555515">
            <seg xml:id="i-NAE6UaBDKCgPnHFkBMYsUB">
              Det är ett grundläggande problem i arbetet för demokrati och
              mänskliga rättigheter i världen att några av de viktigaste aktörerna,
              Världsbanken och IMF, inte i dag erkänner att de har förpliktelser
              enligt regelverket för mänskliga rättigheter. Trots att Världsbanken
              formellt är en del av FN-familjen ställer man inga tydliga krav
              på att biståndsländerna ska leva upp till sina MR-åtaganden. Världsbanken
              och IMF har genom åren lånat ut mångmiljardbelopp till en rad
              diktaturregimer världen över, pengar som i många fall har försnillats
              eller använts för att förtrycka människor. Regeringen är medveten
              om att det här är ett problem, men det räcker inte med att vara
              medveten om att det är ett problem. Man måste också jobba mer
              för att lösa det.
            </seg>
          </u>
          <u xml:id="i-a50145d981624c47-540" prev="i-a50145d981624c47-536" who="Q5555515">
            <seg xml:id="i-7Gek6d9uWxFpgZuV57tY2m">
              Från Miljöpartiets sida anser vi att mänskliga rättigheter ska
              göras till en naturlig del av Världsbankens arbete. Vi tycker
              att det är ett rimligt krav. Nu när Sverige ökar sitt bistånd
              via Världsbanken med 30 procent tycker vi också att det är rimligt
              att man ökar kraven på att Världsbanken ska arbeta mer för mänskliga
              rättigheter. Mänskliga rättigheter och demokrati är prioriterade
              frågor i den svenska biståndspolitiken, och det bör rimligtvis
              också avspegla sig i prioriteringarna.
            </seg>
          </u>
          <u xml:id="i-a50145d981624c47-541" prev="i-a50145d981624c47-536" who="Q5555515">
            <seg xml:id="i-7aYPGo8iNKk9jEpBZ1JfMo">
              Utskottet har dock velat avstyrka den här motionen och skriver
              i betänkandet: Världsbanken och IMF har dock inte mandat att övervaka
              samarbetsländers åtaganden om de mänskliga rättigheterna. Man
              skriver också att Världsbankens stadgar anger att endast ekonomisk
              hänsyn ska tas vid beslut. Ja, det stämmer. Så är det. Men så
              måste det inte vara. Vi skulle vilja att det förändrades. Det
              handlar om trovärdighet för arbetet för demokrati och mänskliga
              rättigheter. Det måste även bedrivas via de internationella institutionerna.
            </seg>
          </u>
          <u xml:id="i-a50145d981624c47-542" prev="i-a50145d981624c47-536" who="Q5555515">
            <seg xml:id="i-Ms4NcbXkvbzU3BNZeLnpBe">
              Tänk bara: Konsekvensen av att svenskt bistånd går via Världsbanken,
              när Världsbanken inte jobbar tillräckligt med mänskliga rättigheter,
              är att Världsbanksprojekt som Sverige har varit med om att finansiera
              kan gå till saker som kränker ursprungsfolks rättigheter. När
              Sverige fryser biståndet till diktaturstater kan samma stater
              ändå få svenskt bistånd via Världsbanken. Här finns utrymme för
              förbättring.
            </seg>
          </u>
          <u xml:id="i-a50145d981624c47-543" prev="i-a50145d981624c47-536" who="Q5555515">
            <seg xml:id="i-96XkjwB4e4UtwnAwcF6kzZ">
              Världsbanken och IMF borde ställa tydliga krav på mänskliga rättigheter
              och demokrati. Men de krav man i stället ställer och historiskt
              har ställt är en rad ekonomiska policykrav på de länder som tar
              emot lån och bistånd. De här policykraven ligger ofta på en mycket
              detaljerad nivå och handlar till exempel om saker som hur mycket
              pengar som får gå till löner och vilka företag i mottagarländerna
              som ska privatiseras.
            </seg>
          </u>
          <u xml:id="i-a50145d981624c47-544" prev="i-a50145d981624c47-536" who="Q5555515">
            <seg xml:id="i-UYBax2aJJhJ2C7M6TibGBi">
              Förra året, på biståndstoppmötet i Ghana, kom man från mottagare
              och biståndsgivare överens om att man ska ställa mindre detaljerade
              ekonomiska krav. I stället ska kraven handla om konkreta resultat
              som biståndet leder fram till krav om hur många barn som går i
              skolan och mindre om de ekonomiska detaljerna. Gunilla Carlsson
              välkomnade detta, och det gör även vi från Miljöpartiet.
            </seg>
          </u>
          <u xml:id="i-a50145d981624c47-545" prev="i-a50145d981624c47-536" who="Q5555515">
            <seg xml:id="i-DKsYqpBZyUhSBmDaNJiqB6">
              Kan regeringen göra mer på detta område? Det här är en viktig
              fråga och handlar i högsta grad om demokrati och mänskliga rättigheter.
              Om vi som biståndsgivarland driver att fattiga länder ska införa
              demokratiska system kan vi inte samtidigt villkora biståndsutbetalningar
              med att dessa länder fattar beslut om en specifik ekonomisk politik
              i sina parlament. Därför anser vi från Miljöpartiet att Sverige
              bör driva att ekonomiska biståndsvillkor som kör över demokratiska
              processer i mottagarländerna upphör. Vi tycker att det är rimligt.
              De mänskliga rättigheterna slås fast i konventioner som både givar-
              och mottagarländer ställt sig bakom. Därför är det högst rimligt
              att kräva att länderna också ska leva upp till de åtagandena.
              De ekonomiska policyvillkoren, såsom vilka företag som ska privatiseras,
              slås inte fast i någon internationell konvention. Det är kontroversiella
              politiska idéer det råder stor oenighet om.
            </seg>
          </u>
          <u xml:id="i-a50145d981624c47-546" prev="i-a50145d981624c47-536" who="Q5555515">
            <seg xml:id="i-ngj1j4uDhSoTgwXsR6hEJ">
              Världsbanken har minskat de ekonomiska policyvillkoren, men när
              det gäller Valutafonden kan saker och ting fortfarande förbättras.
              En undersökning från IMF:s egen utvärderingsenhet visar att IMF
              ställer i genomsnitt 17 villkor per låneavtal, lika många som
              under 90-talet, och det är detaljerade villkor. IMF:s egen utredning
              föreslår ett tak för hur många villkor som kan ställas per lån.
              Det skulle göra att villkoren blev mindre detaljerade och handlade
              om bättre saker. Olyckligtvis röstade Sverige nej till den rekommendationen,
              och IMF kan fortsätta att ställa lika många krav som de alltid
              har gjort, också inom områden där de saknar expertis. Miljöpartiet
              anser att Sveriges politik på detta område skulle kunna förbättras.
            </seg>
          </u>
          <note type="speaker" xml:id="i-LyMcd785LZhcj1XEFuKbc1">
            Anf. 62 Statsrådet GUNILLA CARLSSON (m):
          </note>
          <u xml:id="i-a50145d981624c47-547" next="i-a50145d981624c47-559" who="Q458162">
            <seg xml:id="i-7Riy1MoDrhq7g1bjbsLSqw">
              Fru talman! I årets utrikesdeklaration valde vi att fokusera
              mycket på utvecklingssamarbetets potential och på de globala utmaningar
              som vi nu ser som följdverkningar av den ekonomiska krisen och
              hur detta drabbar framför allt de allra fattigaste länderna och
              människorna. Jag tror att det är en fråga som vi får anledning
              att återkomma till fler gånger just givet att biståndet kan och
              bör spela en allt större roll i dessa tider då vi ser hur inte
              minst de humanitära behoven i vår värld kommer att öka. Det var
              lite grann därför, fru talman, jag valde att tillsammans med utrikesministern
              kommentera utrikesdeklarationen i debatten och missade biståndsdiskussionen
              i samband med utrikesdeklarationen förra gången. Det var alltså
              för att vi ville se detta som en helhet i den svenska utrikespolitiken,
              där biståndet är ett av våra främsta verktyg.
            </seg>
          </u>
          <u xml:id="i-a50145d981624c47-548" prev="i-a50145d981624c47-547" who="Q458162">
            <seg xml:id="i-AorBARccxLAQHoi5WgKV4i">
              Människors lika värde och rätten att leva ett liv i frihet gäller
              hela mänskligheten. Kampen för människors frihet är därför alltid
              aktuell. Genom den skrivelse, Frihet från förtryck , som överlämnades
              till riksdagen i september 2008 och som vi nu diskuterar visar
              regeringen det ökade engagemanget för demokrati och mänskliga
              rättigheter inom det svenska utvecklingssamarbetet. Demokrati
              är svaret på varje människas rätt att leva i frihet från förtryck.
              Frihet är nyckeln till säkerhet, rättvisa och välfärd. Vi har
              också i skrivelsen om Sveriges politik för global utveckling framhållit
              att förtryck är en av de allra främsta globala utmaningarna. Där
              illustrerar vi även vår moraliska skyldighet att engagera oss
              i kampen mot politiskt förtryck på olika håll i världen. Det är
              något vi prioriterar i de tematiska prioriteringarna av demokrati
              och mänskliga rättigheter i biståndet.
            </seg>
          </u>
          <u xml:id="i-a50145d981624c47-549" prev="i-a50145d981624c47-547" who="Q458162">
            <seg xml:id="i-RM3U8tD6SopwsuhjEYGSLa">
              Det vore, fru talman, en felaktig historiebeskrivning att säga
              att prioritering av demokrati och mänskliga rättigheter i biståndet
              är en nyhet i svenskt bistånd. Eftersom det är en prioritering
              med lång historia måste den också vara glasklar och leda till
              resultat. Det är därför vi velat skärpa demokratistödet i det
              svenska utvecklingssamarbetet, det är därför regeringen jobbat
              fram skrivelsen, och det är därför jag är rätt förvånad över konfliktnivån
              i debatten i dag.
            </seg>
          </u>
          <u xml:id="i-a50145d981624c47-550" prev="i-a50145d981624c47-547" who="Q458162">
            <seg xml:id="i-HLwzA2MB9jQkWEvPoxi7d5">
              Hur kan vi tillsammans utveckla svenskt demokratibistånd? Rättighetsperspektivet
              ska genomsyra allt svenskt utvecklingssamarbete, men vi lägger
              nu ökad tonvikt på demokratibiståndet. Orsakerna till det är att
              vi under de senaste decennierna, före den finansiella och ekonomiska
              krisen, sett en fantastisk reducering av antalet fattiga i världen.
              Det är något enastående, men samtidigt som allt fler människor
              ryckts upp eller på egen hand tagit sig ur den ekonomiska fattigdomen
              ser vi fortfarande hur i länder som lyckats relativt väl de marginaliserade
              blir ännu fattigare och hur i länder som har en hyggligt god måluppfyllelse
              för millenniemålen HBT-personer fortfarande kränks, religiösa
              inte tillåts utöva sina trosuppfattningar, fackföreningar motarbetas
              och pluralism i medier och kultur ses som en styggelse.
            </seg>
          </u>
          <u xml:id="i-a50145d981624c47-551" prev="i-a50145d981624c47-547" who="Q458162">
            <seg xml:id="i-9EzQuNFk8tP1fJhJacVbA2">
              Det blir därför mycket viktigt att nu lyfta fram och komplettera
              svenskt bistånds hängivna arbete, inte minst för att uppnå millenniemålen,
              genom att förtydliga att vi måste skärpa demokratibiståndet för
              att få en varaktig fattigdomsminskning som inte bara handlar om
              rätten att kunna äta sig mätt. Det ska komplettera det arbete
              som vi redan gör vad gäller de ekonomiska, sociala och kulturella
              rättigheterna. Det finns ingen konflikt i detta. Däremot är det
              ett klart faktum att de allra fattigaste i vår värld lever antingen
              i länder i konflikt eller post-konflikt eller under förtryck.
              Då måste vi, om vi vill bekämpa fattigdomen i världen, på ett
              helt annat sätt än tidigare också titta på detta med förtryck.
            </seg>
          </u>
          <u xml:id="i-a50145d981624c47-552" prev="i-a50145d981624c47-547" who="Q458162">
            <seg xml:id="i-L6cdY89zkfgDBNfqE2cVSG">
              Fru talman! I alla länder kan demokratin fördjupas. Det gäller
              också den självspegling som ledamoten Alf Svensson talade om,
              och det gäller självklart även i Sverige. Demokrati är en process
              och något som måste vårdas. Vår uppgift som biståndsgivare är
              att förstå vilken typ av stöd som behövs i varje given situation.
              Demokratins olika faser behöver uppmärksammas. I auktoritära stater
              som Zimbabwe och Burma måste demokratibiståndet ske på ett annat
              sätt än i mer stabila länder med demokratiunderskott. Vi ska stärka
              demokratiska krafter även i länder där det är känsligt och där
              vi inte har ett långsiktigt samarbete. Demokrati måste självfallet
              börja inifrån och underifrån men kan och ska stödjas utifrån.
            </seg>
          </u>
          <u xml:id="i-a50145d981624c47-553" prev="i-a50145d981624c47-547" who="Q458162">
            <seg xml:id="i-Lu9CVuEwuWaf15ivNP4fiz">
              De mänskliga rättigheternas odelbarhet och ömsesidiga beroende
              slås fast i skrivelsen. Skrivelsen redogör för demokratibiståndets
              tre fokusområden, vilka även finns med i budgetpropositionen för
              2009, nämligen de medborgerliga och politiska rättigheterna, demokratins
              och rättsstatens institutioner och procedurer samt demokratiseringens
              aktörer. Jag kommer för att vinna tid inte att gå in på dem eftersom
              de tydligt framgår i skrivelsen.
            </seg>
          </u>
          <u xml:id="i-a50145d981624c47-554" prev="i-a50145d981624c47-547" who="Q458162">
            <seg xml:id="i-RVQNDM61DPcSqDSHHYCWx8">
              Många talare har valt att ta upp en massa andra saker, men jag
              hoppas att vi nu mer ska kunna diskutera hur demokratibiståndet
              från svensk sida kan bli bättre, inte minst i de bilaterala ansträngningar
              som görs för att vi också ska kunna påverka de multilaterala organen.
            </seg>
          </u>
          <u xml:id="i-a50145d981624c47-555" prev="i-a50145d981624c47-547" who="Q458162">
            <seg xml:id="i-G94qwNYbcWvRSkigd1frAX">
              Vi gör nu även en särskild satsning på demokratisering och yttrandefrihet,
              en satsning som banar väg för nytt fokus i det totala demokratibiståndet.
              Vi tittar på de politiskt känsliga och föränderliga processerna
              och hur Sverige ska kunna stödja dem. Exemplet Zimbabwe är mycket
              intressant i dessa dagar, men vi vet också att det hela tiden
              sker förändringar, ibland i rätt riktning, ibland i fel riktning.
              Det handlar om att vi utifrån varje given situation måste ha beredskap
              och lyhördhet för hur vi ska kunna bistå på bästa sätt. Därför
              är det viktigt med denna satsning, att kunna ha beredskap för
              snabba insatser även i länder som inte är strategiberoende. För
              detta har regeringen anslagit 100 miljoner kronor per år.
            </seg>
          </u>
          <u xml:id="i-a50145d981624c47-556" prev="i-a50145d981624c47-547" who="Q458162">
            <seg xml:id="i-VECqrbxpRKEMgaEDaUrXLJ">
              Vad är det då som är nytt i denna skrivelse? Det är att vi lägger
              ökad tonvikt på de politiska och medborgerliga rättigheterna.
              Bara så kan vi få en varaktig och fullgod fattigdomsminskning
              i världen. Vi vill ha en ökad användning av biståndet som ett
              instrument för demokratisering i hela världen, och vi vill ha
              ökad uppmärksamhet på demokratins aktörer. Vi vill göra en inventering
              och jobbar nu strategiskt för att se vilka tillgängliga verktyg,
              metoder och genomförare av demokratibiståndet det finns.
            </seg>
          </u>
          <u xml:id="i-a50145d981624c47-557" prev="i-a50145d981624c47-547" who="Q458162">
            <seg xml:id="i-EJQN2F8QqvJgFmjhQHM42Z">
              Det är också viktigt att titta på demokratisering som en process,
              att ånyo vilja slå fast att demokratisering måste växa ur inhemska
              ansträngningar. Vi måste kunna analysera demokratisituationen
              i varje enskilt fall och anpassa biståndsinstrumenten till olika
              faser av demokratisering. Därför måste vi bli mycket duktigare,
              vilket också framgår av skrivelsen, på makt, kontext och aktörssamverkan
              samt kunna analysera det för att nå de goda resultaten.
            </seg>
          </u>
          <u xml:id="i-a50145d981624c47-558" prev="i-a50145d981624c47-547" who="Q458162">
            <seg xml:id="i-3313eDeCefZg5vmHcrVddx">
              Det här arbetet lägger grunden för en helt ny offensiv användning
              av det gamla svenska demokratibiståndet, som vi vill skärpa. Vårt
              arbete gäller naturligtvis också vårt engagemang i Europeiska
              unionen och i multilaterala organisationer.
            </seg>
          </u>
          <u xml:id="i-a50145d981624c47-559" prev="i-a50145d981624c47-547" who="Q458162">
            <seg xml:id="i-VhKpTUo4oq5dsi3XCsz2Fr">
              Jag hoppas först och främst att Sverige under ordförandeskapet
              i EU ska kunna verka för att även EU blir bättre och starkare
              i demokratiseringssträvandena i sina externa relationer men också
              att vi kan återkomma till kollegerna och vännerna i utrikesutskottet
              om hur vi ska kunna arbeta vidare med detta oerhört centrala och
              viktiga i det svenska biståndet.
            </seg>
          </u>
          <note type="speaker" xml:id="i-TbuHQ36eAa4tNjyAPUyB7k">
            Anf. 63 KENT HÄRSTEDT (s) replik:
          </note>
          <u xml:id="i-a50145d981624c47-560" next="i-a50145d981624c47-564" who="Q3359013">
            <seg xml:id="i-3wwhhmSyRRTGMoe6ZA1d3j">
              Fru talman! Det var intressant att lyssna på biståndsministern.
              Mycket av det som sägs är det svårt att invända mot. Det handlar
              om samverkan, aktörer, effektivitet, prioriteringar och så vidare.
              Men det är ändå viktigt att komma ut på fältet och se hur det
              fungerar. Jag försökte ta ett exempel, nämligen Kambodja, som
              biståndsministern för bara två veckor sedan deltog i ett samtal
              om i Sveriges radio.
            </seg>
          </u>
          <u xml:id="i-a50145d981624c47-561" prev="i-a50145d981624c47-560" who="Q3359013">
            <seg xml:id="i-Ee5qEqne2SayzpHMY6xVUj">
              Kambodja är ett av de fyra länder vi väljer att prioritera i
              Asien när vi nu har dragit oss tillbaka från de andra länderna.
              Där kommer vi successivt att öka vårt bistånd de kommande åren.
              Det är ett bra exempel, för det är ett land där demokratin inte
              fungerar. Det är en demokrati och inte en enpartistat, som Gunilla
              Carlsson sade i radion, men det är ändå en demokrati med stora
              svårigheter. Det är ett av världens fattigaste länder och ett
              av värdens mest korrupta länder.
            </seg>
          </u>
          <u xml:id="i-a50145d981624c47-562" prev="i-a50145d981624c47-560" who="Q3359013">
            <seg xml:id="i-RspVkCGetYhW3kkFEd6LPB">
              Hur arbetar vi då med detta land? Låt oss nu bli konkreta i stället
              för att bara prata om de övergripande begrepp som återanvänds
              i debatt efter debatt. Låt oss vara konkreta.
            </seg>
          </u>
          <u xml:id="i-a50145d981624c47-563" prev="i-a50145d981624c47-560" who="Q3359013">
            <seg xml:id="i-SysUmYdg6Hd556itky7WS3">
              Jag talade med oppositionsledaren i Kambodja så sent som häromveckan
              för övrigt Birgitta Ohlssons och Folkpartiets partivän. Han vädjar.
              Han säger att vi medverkar till förtrycket i Kambodja genom vårt
              bistånd.
            </seg>
          </u>
          <u xml:id="i-a50145d981624c47-564" prev="i-a50145d981624c47-560" who="Q3359013">
            <seg xml:id="i-93Ex9faCXqxYkXvdS984ax">
              Jag undrar, Gunilla Carlsson: Med det fina formulerade dokumentet,
              på vilket sätt ämnar Sveriges regering påverka utvecklingen i
              Kambodja? Oppositionsledaren är väl insatt i vad vi ger för något.
              På vilket sätt medverkar vi till att minska förtrycket och öka
              kampen mot korruption?
            </seg>
          </u>
          <note type="speaker" xml:id="i-7GanQeoroKuR96m6P6aDsh">
            Anf. 64 Statsrådet GUNILLA CARLSSON (m) replik:
          </note>
          <u xml:id="i-a50145d981624c47-565" next="i-a50145d981624c47-569" who="Q458162">
            <seg xml:id="i-UQ2qMvei4VmDrdjx3vxYms">
              Fru talman! Ett tack till Kent Härstedt för att han ger mig möjlighet
              att rätta mig själv. Jag vet att jag i brådskan sade att Kambodja
              var en enpartistat, men jag vet mycket väl att det inte är det.
              Men den visar tyvärr tecken på att det regerande partiet inte
              skyr några som helst medel för att klamra sig fast vid makten.
              De har gjort det snart i 30 år. Jag tror att Kent Härstedt kanske
              bättre än någon annan här i kammaren vet hur de går till väga.
              Man omöjliggör för oppositionen att bedriva ett reellt arbete,
              och många av det civila samhällets aktörer får inte de möjligheter
              som borde finnas. Det råder också bristande pluralism i medierna
              med mera, så det bär ju tecken av en enpartistat även om det definitivt
              inte är det. Det är stora problem för oppositionen.
            </seg>
          </u>
          <u xml:id="i-a50145d981624c47-566" prev="i-a50145d981624c47-565" who="Q458162">
            <seg xml:id="i-VUo6Jq9pondjAoVemeAgHY">
              En av oppositionsledarna, Sam Ramsey, har också fäst stora förväntningar
              vid den borgerliga regeringen i Sverige, eftersom vi har sagt:
              Vi ska verkligen se till att vara era bästa vänner. Detta visar
              sig inte alltid vara det allra lättaste.
            </seg>
          </u>
          <u xml:id="i-a50145d981624c47-567" prev="i-a50145d981624c47-565" who="Q458162">
            <seg xml:id="i-Srv7LeY1X4LcPqnsdAfaTL">
              Det statliga biståndet innebär ju att vi engagerar oss med regeringen
              både bilateralt och multilateralt. Då blir biståndet delaktigt,
              precis som oppositionsledaren poängterar. Precis som framhålls
              i den rapport som Kent Härstedt hänvisade till står biståndet
              ibland för att underlätta för fattigdomsbekämpning med andra givares
              pengar samtidigt som naturtillgångar i landet används av makteliten
              i stället för att komma folket till del. Där måste vi diskutera
              biståndets undanträngningseffekter och vilket ansvar vi har. Därför
              är jag så mån om att komplettera vårt omfattande arbete, som i
              det här fallet i mycket går från stat till stat. Det kompletteras
              med ett starkare stöd till det civila samhället, till mer av demokratisträvanden.
            </seg>
          </u>
          <u xml:id="i-a50145d981624c47-568" prev="i-a50145d981624c47-565" who="Q458162">
            <seg xml:id="i-ARYx5WXmjMRqhrYWTbJoku">
              Det är inte alls enkelt, men som biståndsgivare får vi möjlighet
              att driva en MR-dialog med Kambodja. Man kan vara skeptisk och
              säga att de inte är mottagliga, men det ligger ändå på vårt ansvar
              att försöka diskutera med regeringen. Vi kan också genom givarsamordning
              se till att vi ställer ökade krav på transparens, inte minst när
              det gäller det som Kent Härstedt poängterade: kampen mot korruption.
            </seg>
          </u>
          <u xml:id="i-a50145d981624c47-569" prev="i-a50145d981624c47-565" who="Q458162">
            <seg xml:id="i-V4UCCDcQnYZqwDbieQxqef">
              Vi måste också bli duktigare på att utveckla detta i vårt bilaterala
              samarbete. Vi har sett fram emot Kent Härstedts exempel på hur
              vi skulle kunna verka ännu bättre i Kambodja.
            </seg>
          </u>
          <note type="speaker" xml:id="i-EbGHqvLvRnRqVDr3x4WodG">
            Anf. 65 KENT HÄRSTEDT (s) replik:
          </note>
          <u xml:id="i-a50145d981624c47-570" next="i-a50145d981624c47-574" who="Q3359013">
            <seg xml:id="i-BaS7DZqEbdbU3UjrMf2jKL">
              Fru talman! Det här var intressant. Här blir det lite avstånd
              mellan å ena sidan de fina begrepp och formuleringar som vi lägger
              framför riksdagens ledamöter och å andra sidan verkligheten. Jag
              ämnar återkomma i debatt efter debatt och ta fler konkreta exempel.
              Men detta är ett bra exempel: Vi formulerar oss väl, vi prioriterar
              Kambodja, vi kraftsamlar, och vi kommer att öka biståndet. Låt
              det inte råda något tvivel om att jag tycker att detta är ett
              bra land att lägga kraft på, och det är riktigt att vi prioriterar
              det. Frågan är bara hur vi gör det. Det är ju delvis detta som
              dokumentet handlar om.
            </seg>
          </u>
          <u xml:id="i-a50145d981624c47-571" prev="i-a50145d981624c47-570" who="Q3359013">
            <seg xml:id="i-GuoHPSVhYwXAVzHNoscoz4">
              Här tycker både författarna till den internationella rapporten
              och oppositionsledarna i landet att vi sviker. Just nu är det
              ni som är ansvariga. Det här är inte mina ord. Det är internationella
              utvärderingar och oppositionsledarna i landet som säger det.
            </seg>
          </u>
          <u xml:id="i-a50145d981624c47-572" prev="i-a50145d981624c47-570" who="Q3359013">
            <seg xml:id="i-Bm2fuu5WzsBYKQWhdViRg9">
              Sedan har jag ingen anledning att ifrågasätta när de säger att
              de sätter ett hopp till oss. Med de fina formuleringar som vi
              nu lägger fram måste vi också visa att vi kan göra skillnad. Jag
              tror att vi kan göra skillnad, inte bara här utan på flera andra
              platser, men då måste vi vara spetsiga i vår politik. Vi måste
              också använda politiken som redskap, inte bara för att kanalisera
              bistånd utan också i relation till Kambodja.
            </seg>
          </u>
          <u xml:id="i-a50145d981624c47-573" prev="i-a50145d981624c47-570" who="Q3359013">
            <seg xml:id="i-VFT3e6GL2L1WuiQVBFCggR">
              Jag har själv med biståndsministern i olika sammanhang tagit
              upp att jag tycker att man bland annat ska satsa på att bygga
              upp rättsvårdande instanser i landet. Det är en av grundförutsättningarna
              för att man åtminstone i delar ska kunna stödja en uppbyggnad
              av ett rättsvårdande samhälle.
            </seg>
          </u>
          <u xml:id="i-a50145d981624c47-574" prev="i-a50145d981624c47-570" who="Q3359013">
            <seg xml:id="i-XFSPJr9cjVGTfCczt97bfj">
              Jag ser fram emot att fortsätta den här debatten om hur vi ska
              kunna spetsa till politiken och också göra faktisk skillnad och
              inte bara komma med fina ord.
            </seg>
          </u>
          <note type="speaker" xml:id="i-NgVVxbFW7Dg832YKgHSq6i">
            Anf. 66 Statsrådet GUNILLA CARLSSON (m) replik:
          </note>
          <u xml:id="i-a50145d981624c47-575" next="i-a50145d981624c47-577" who="Q458162">
            <seg xml:id="i-FiFCTtbTnBcLDXxbbdM65o">
              Fru talman! Jag vill påminna kammaren om att det nu är den nya
              politiken som Kent Härstedt i stort gör sig till tolk för. Den
              särskilda demokratisatsningen och den här skrivelsen har ju i
              princip börjat implementeras sedan den 1 januari 2009, och det
              är möjligtvis de gamla försyndelserna som vi nu får äta upp, liksom
              vi ser de stora förväntningarna på att vi ska göra rätt med demokratisatsningen.
              Den förpliktar.
            </seg>
          </u>
          <u xml:id="i-a50145d981624c47-576" prev="i-a50145d981624c47-575" who="Q458162">
            <seg xml:id="i-Er6r1sqBjtdp6Dorr4WmoV">
              Jag tror att Kent Härstedt tar upp något viktigt i det övergripande
              utvecklingssamarbetet, nämligen att vi måste bli mycket duktigare
              på rättsstatsuppbyggande. Människor ska kunna hävda sina rättigheter
              gentemot staten. Vi ska kunna skapa förutsättningar för mötesfrihet
              för olika aktörer inte minst för mediepluralism, men också för
              fackföreningsrörelser med mera. Nu kompletterar vi också vårt
              bilaterala samarbete med Kambodja med en särskild demokratisatsning
              för att stötta partier och utbyte. För att kunna vara tuffare
              är det väldigt viktigt att både Utrikesdepartementet och Sida
              utvecklar en metodologi för att i givarsamordningen kunna ställa
              ökande krav på den kambodjanska regeringen att bättre respektera
              mänskliga rättigheter och fördjupa strävandena mot demokrati.
            </seg>
          </u>
          <u xml:id="i-a50145d981624c47-577" prev="i-a50145d981624c47-575" who="Q458162">
            <seg xml:id="i-DfeakaxxAYd9re7X4Y8CBM">
              Just därför, för att kunna bli spetsigare i vår politik, har
              regeringen valt att lägga fram den här skrivelsen, så att vi allra
              helst tillsammans med utrikesutskottet ska utveckla den här politiken.
              Den har tidigare varit gravt underutvecklad.
            </seg>
          </u>
          <note type="speaker" xml:id="i-Cwzb5cYjW8y4sUb5Wd7XhH">
            Anf. 67 HANS LINDE (v) replik:
          </note>
          <u xml:id="i-a50145d981624c47-578" next="i-a50145d981624c47-585" who="Q1581082">
            <seg xml:id="i-sRx6kyC96ucky1YibkT1P">
              Fru talman! Detta har kanske inte varit den eldigaste debatten
              i utrikesutskottets historia. Det blir lätt så när vi diskuterar
              demokrati och mänskliga rättigheter. Det blir oftast ganska luddiga
              och övergripande formuleringar ska man vara elak kan man säga
              floskler och vackra ord om demokrati och mänskliga rättigheter.
              Men visst finns det tydliga skiljelinjer mellan den borgerliga
              alliansen och oss i den rödgröna oppositionen när det kommer till
              de här frågorna, och dem ska vi inte blunda för.
            </seg>
          </u>
          <u xml:id="i-a50145d981624c47-579" prev="i-a50145d981624c47-578" who="Q1581082">
            <seg xml:id="i-NQxpDUbWUnQjSABqMeyJ1Z">
              Det är ingen slump att den borgerliga regeringen i sin skrivelse
              om mänskliga rättigheter i biståndet blundar för fackföreningsrörelsens
              potential i demokratiarbetet medan vi i oppositionen lyfter fram
              det. Det är ingen slump att vi i oppositionen lyfter fram jämställdhetsperspektivet
              och vill stärka det samtidigt som bland andra Kristdemokraterna
              säger nej. Det är ingen slump att den borgerliga regeringen när
              den pratar om mänskliga rättigheter bara pratar om, i realiteten,
              politiska och medborgerliga rättigheter och blundar för de ekonomiska,
              sociala och kulturella rättigheterna.
            </seg>
          </u>
          <u xml:id="i-a50145d981624c47-580" prev="i-a50145d981624c47-578" who="Q1581082">
            <seg xml:id="i-9CH7FKy9QHgcQWByvpb2Rb">
              Den här skiljelinjen i svensk politik när det kommer till mänskliga
              rättigheter och demokrati i biståndet ska vi inte blunda för.
            </seg>
          </u>
          <u xml:id="i-a50145d981624c47-581" prev="i-a50145d981624c47-578" who="Q1581082">
            <seg xml:id="i-2edxmdPzBmJziYq5hCF2Cm">
              I morgon åker jag till El Salvador för att vara valobservatör.
              Förhoppningsvis kommer El Salvador att vara ett land som genomför
              ett framgångsrikt och demokratiskt presidentval på söndag där
              man gör upp med sin blodiga historia av förtryck och mord från
              framför allt landets höger.
            </seg>
          </u>
          <u xml:id="i-a50145d981624c47-582" prev="i-a50145d981624c47-578" who="Q1581082">
            <seg xml:id="i-M23HyBQ9fmR2usBdQDX34o">
              Jag tycker att El Salvador på många sätt synliggör just bristerna
              i regeringens strategi för demokrati och mänskliga rättigheter.
            </seg>
          </u>
          <u xml:id="i-a50145d981624c47-583" prev="i-a50145d981624c47-578" who="Q1581082">
            <seg xml:id="i-SVAnqwfFe1vnGZHEHgBsSn">
              Visst är El Salvador ett land som nu har institutioner eller
              försöker bygga institutioner och där man har rösträtt och allmänna
              val. Men kommer El Salvador att kunna vara en reell demokrati
              för alla sina medborgare så länge människor inte har mat i magen,
              så länge barn, i synnerhet flickor, inte kan läsa och skriva?
              Och hur ska människor kunna kräva sina rättigheter när de inte
              har tak över huvudet?
            </seg>
          </u>
          <u xml:id="i-a50145d981624c47-584" prev="i-a50145d981624c47-578" who="Q1581082">
            <seg xml:id="i-SvGxF4QL1mp3AxXVzet7mP">
              El Salvador visar bristerna i den borgerliga regeringens strategi.
              Det går inte att kämpa för demokrati och mänskliga rättigheter
              om man med demokrati och mänskliga rättigheter bara menar de politiska
              och medborgerliga rättigheterna och konsekvent blundar för de
              ekonomiska, sociala och kulturella rättigheterna.
            </seg>
          </u>
          <u xml:id="i-a50145d981624c47-585" prev="i-a50145d981624c47-578" who="Q1581082">
            <seg xml:id="i-P5pTVcDa8aVcLTkrd5d585">
              Hur ska ni kunna nå helhetslösningar för länder i kampen för
              demokrati när ni använder de mänskliga rättigheterna som ett smörgåsbord?
            </seg>
          </u>
          <note type="speaker" xml:id="i-3VJ6GtjehC5rAAcSeJdcZg">
            Anf. 68 Statsrådet GUNILLA CARLSSON (m) replik:
          </note>
          <u xml:id="i-a50145d981624c47-586" next="i-a50145d981624c47-594" who="Q458162">
            <seg xml:id="i-DirSJVW2uTVy3CEpE9vGSk">
              Fru talman! Jag använder alls icke de mänskliga rättigheterna
              som ett smörgåsbord. Jag har försökt förklara hur vi jobbar konsekvent
              i utvecklingssamarbetet för att uppnå millenniemålen.
            </seg>
          </u>
          <u xml:id="i-a50145d981624c47-587" prev="i-a50145d981624c47-586" who="Q458162">
            <seg xml:id="i-5LnH27hau5a3pW4dvSu4wj">
              Vår huvuduppgift är att bekämpa fattigdomen. Men frågan är just
              om vi ska nöja oss med det, Hans Linde.
            </seg>
          </u>
          <u xml:id="i-a50145d981624c47-588" prev="i-a50145d981624c47-586" who="Q458162">
            <seg xml:id="i-7AhgQ13xzSS25K2C3p6xw4">
              Ska vi inte också kunna använda biståndet och utvecklingssamarbetet
              till att just främja demokratisering, till att tala för de mest
              utsatta och de mest marginaliserade? Ska vi inte använda biståndet
              för att stärka HBT-personers rättigheter eller se till att religionsfriheten
              respekteras?
            </seg>
          </u>
          <u xml:id="i-a50145d981624c47-589" prev="i-a50145d981624c47-586" who="Q458162">
            <seg xml:id="i-43qPrPSPpuDSHPG6Hq6Md3">
              Det är det här som det handlar om. Det räcker inte bara med att
              äta sig mätt. Man måste också ha frihet och möjlighet att leva
              sitt liv, att organisera sig tillsammans med andra.
            </seg>
          </u>
          <u xml:id="i-a50145d981624c47-590" prev="i-a50145d981624c47-586" who="Q458162">
            <seg xml:id="i-KTqDh2Rc38eLtPKtrXXuC3">
              Det är därför som vi vill poängtera att detta är ett komplement
              med en särskild satsning på demokrati som jag tror är väldigt
              viktig.
            </seg>
          </u>
          <u xml:id="i-a50145d981624c47-591" prev="i-a50145d981624c47-586" who="Q458162">
            <seg xml:id="i-Wu1EBNd4qhQDwzztwBaEXb">
              Jag vill inte påstå att det finns några som helst skiljelinjer,
              utan jag välkomnar delar av detta inlägg, om man skalar ned retoriken
              genom att just identifiera vad Hans Linde tar upp.
            </seg>
          </u>
          <u xml:id="i-a50145d981624c47-592" prev="i-a50145d981624c47-586" who="Q458162">
            <seg xml:id="i-XoRyVKNd4mwnreMBuzFHfF">
              Vad syftar vi på när vi i demokratiskrivelsen talar om demokratins
              aktörer? Ja, om vi ska vara framgångsrika i detta vore det fullkomligt
              vansinnigt att utesluta en av de absolut starkaste krafterna i
              världen, nämligen kvinnokraften. Och är det något av de här arbetena
              som jag har granskat som har varit väldigt viktigt men också extremt
              farligt så är det fackföreningsledarnas arbete. De är utsatta
              och får många gånger också plikta med sina liv för att de ställer
              upp för mötesfrihet och rätten att organisera sig.
            </seg>
          </u>
          <u xml:id="i-a50145d981624c47-593" prev="i-a50145d981624c47-586" who="Q458162">
            <seg xml:id="i-U8uFgAsNgxNb93S8DRfUkZ">
              Det är på deras sida vi ska stå tillsammans. Det är därför vi
              behöver den här skrivelsen. Det är därför jag också skulle vilja
              att vi tillsammans utvecklar kapacitet och metoder för hur vi
              ska kunna göra detta.
            </seg>
          </u>
          <u xml:id="i-a50145d981624c47-594" prev="i-a50145d981624c47-586" who="Q458162">
            <seg xml:id="i-TSS6qGMkw9y6vqmZUB8RSe">
              Det är det som hela den här skrivelsen lägger grunden för. Det
              handlar inte om att nu börja skilja på höger och vänster, utan
              det handlar om grundläggande mänskliga rättigheter och ett demokratistöd
              som fungerar i det svenska utvecklingssamarbetet. Det trodde jag
              att vi skulle kunna vara mer överens om.
            </seg>
          </u>
          <note type="speaker" xml:id="i-YFeHBKo7ReXUwZzvrJ6vhG">
            Anf. 69 HANS LINDE (v) replik:
          </note>
          <u xml:id="i-a50145d981624c47-595" next="i-a50145d981624c47-604" who="Q1581082">
            <seg xml:id="i-WawzKqhGqCzAfzM4tJKApo">
              Fru talman! Det är inte så lätt att vara överens när vi har fått
              den skrivelse som vi har fått på riksdagens bord.
            </seg>
          </u>
          <u xml:id="i-a50145d981624c47-596" prev="i-a50145d981624c47-595" who="Q1581082">
            <seg xml:id="i-6zmffZmd97tTtdw11AnsB5">
              Det skulle vara önskvärt att det engagemang som tydligen finns
              hos biståndsministern för fackliga frågor, för fackliga rättigheter
              och rätten att organisera sig också skulle avspegla sig i skrivelsen.
              Men det har det inte gjort.
            </seg>
          </u>
          <u xml:id="i-a50145d981624c47-597" prev="i-a50145d981624c47-595" who="Q1581082">
            <seg xml:id="i-QEUwz1G3wVKc3fXp5z4fa8">
              Vi ser på område efter område, där man skulle kunna lyfta fram
              just drivkraften och förändringskraften hos fackföreningsrörelsen
              som en kraft för demokrati och mänskliga rättigheter, hur man
              missar det.
            </seg>
          </u>
          <u xml:id="i-a50145d981624c47-598" prev="i-a50145d981624c47-595" who="Q1581082">
            <seg xml:id="i-CUmvmxvciKjQLkBi8DCDzy">
              Men när man lyssnar på biståndsministern är det trots allt uppenbart
              att man skiljer på mänskliga rättigheter beroende på vilka mänskliga
              rättigheter det är. När man pratar om mänskliga rättigheter pratar
              man i realiteten bara om de politiska och medborgerliga rättigheterna.
            </seg>
          </u>
          <u xml:id="i-a50145d981624c47-599" prev="i-a50145d981624c47-595" who="Q1581082">
            <seg xml:id="i-WAXZY8ivjdtziNX4ZtRerV">
              Biståndsministern säger: Det här är ett komplement till bland
              annat arbetet med millenniemålen. Plötsligt är rätten till en
              bostad, rätten till ett arbete, rätten till utbildning inte längre
              mänskliga rättigheter. Detta har plötsligt i biståndsministerns
              värld förminskats till att bli ett arbete med millenniemålen.
            </seg>
          </u>
          <u xml:id="i-a50145d981624c47-600" prev="i-a50145d981624c47-595" who="Q1581082">
            <seg xml:id="i-DhKzmBTDR356jCyTRZFQY9">
              Vi kan inte arbeta och ha en helhetsstrategi för mänskliga rättigheter
              när vi särskiljer och lyfter ut olika frågor. Det tycker jag är
              att ha en smörgåsbordsstrategi, när man i arbetet för mänskliga
              rättigheter bara lyfter fram vissa rättigheter, och andra rättigheter
              betraktas som allmänt bistånd.
            </seg>
          </u>
          <u xml:id="i-a50145d981624c47-601" prev="i-a50145d981624c47-595" who="Q1581082">
            <seg xml:id="i-DqstxmC7BMW1Rv7H8XfzHz">
              Ett av de här exemplen är hur man nu har agerat i FN-systemet
              när det gäller tilläggsprotokollen. När det gäller de ekonomiska,
              sociala och kulturella rättigheterna har den borgerliga regeringen
              varit skeptisk till ett sådant tilläggsprotokoll. Samtidigt välkomnar
              man tilläggsprotokollet om de medborgerliga och politiska rättigheterna.
            </seg>
          </u>
          <u xml:id="i-a50145d981624c47-602" prev="i-a50145d981624c47-595" who="Q1581082">
            <seg xml:id="i-MK9jZPurY8vH6GPgMzx5oQ">
              Man har från den borgerliga regeringen kraftigt motsatt sig att
              man ska ge individer klagorätt när det kommer till de ekonomiska,
              sociala och kulturella rättigheterna. Man vill inte ge människor
              runt om i världen och grupper runt om i världen rätten att gå
              till FN och ställa sitt land till svars om de har fått sina ekonomiska,
              sociala eller kulturella rättigheter kränkta. Samtidigt välkomnar
              man den möjligheten när det gäller politiska och medborgerliga
              rättigheter.
            </seg>
          </u>
          <u xml:id="i-a50145d981624c47-603" prev="i-a50145d981624c47-595" who="Q1581082">
            <seg xml:id="i-SvB11yTw64chv2vsdj1qZG">
              Man vill alltså med andra ord ha helt olika internationella system,
              helt olika möjligheter för den enskilda individen att kräva sin
              rätt, beroende på vilken typ av mänskliga rättigheter det handlar
              om.
            </seg>
          </u>
          <u xml:id="i-a50145d981624c47-604" prev="i-a50145d981624c47-595" who="Q1581082">
            <seg xml:id="i-8kFcesb2mKBXWS6avC8wRe">
              Det går inte att bete sig på det här sättet, agera på det här
              sättet, och sedan säga att de mänskliga rättigheterna är odelbara
              och inbördes beroende.
            </seg>
          </u>
          <note type="speaker" xml:id="i-QQ7dtXfGH2zDB4VuT9mVT5">
            Anf. 70 Statsrådet GUNILLA CARLSSON (m) replik:
          </note>
          <u xml:id="i-a50145d981624c47-605" next="i-a50145d981624c47-611" who="Q458162">
            <seg xml:id="i-GEKdKU248uDgHJmRV2Fqgk">
              Fru talman! Jag vidhåller att vi i arbetet för att uppnå millenniemålen
              många gånger kan känna att vi strävar åt samma håll. Vi kan också
              säga att det i en del länder låt mig ta Vietnam som exempel har
              gått hyggligt bra.
            </seg>
          </u>
          <u xml:id="i-a50145d981624c47-606" prev="i-a50145d981624c47-605" who="Q458162">
            <seg xml:id="i-Ex3ncFFyw9Aug5Qi1po5qV">
              Före den ekonomiska krisen påstod sig Vietnam uppfylla alla millenniemål
              utom det sista som handlar om klimat och miljö.
            </seg>
          </u>
          <u xml:id="i-a50145d981624c47-607" prev="i-a50145d981624c47-605" who="Q458162">
            <seg xml:id="i-UuQgb5k5EQ7FhRjN9wvAB9">
              Men är Vietnam då fortfarande ett bra land att leva i, enligt
              Hans Lindes sätt att arbeta? Har vi inte mycket kvar att göra
              när det gäller antikorruption? Har vi inte mycket kvar att göra
              vad gäller demokrati, vad gäller att se till att de mänskliga
              rättigheterna inte kränks, vad gäller att HBT-människor ska få
              mycket bättre förutsättningar, vad gäller den religiösa mångfalden
              och så vidare?
            </seg>
          </u>
          <u xml:id="i-a50145d981624c47-608" prev="i-a50145d981624c47-605" who="Q458162">
            <seg xml:id="i-UjBaGtKfKgrz5nsbYsNAp">
              Jag tycker inte att det räcker med att bara framhålla att vi
              är nöjda med att vi har begränsat och bekämpat fattigdomen, den
              ekonomiska och sociala, utan vi måste också titta på de politiska
              rättigheterna på ett sätt som vi inte har gjort tidigare.
            </seg>
          </u>
          <u xml:id="i-a50145d981624c47-609" prev="i-a50145d981624c47-605" who="Q458162">
            <seg xml:id="i-ShDAj4Qgbbnh5bMXPyy5L4">
              Det är därför som jag talar om att detta blir ett komplement
              till det som vi redan gör, för jag är inte nöjd. Jag tycker inte
              att det blir en uthållig fattigdomsbekämpning om vi inte ser till
              att också göra ytterligare demokratisträvanden. Och här vill vi
              utveckla metoderna för detta.
            </seg>
          </u>
          <u xml:id="i-a50145d981624c47-610" prev="i-a50145d981624c47-605" who="Q458162">
            <seg xml:id="i-8mCpggjwsX783WeiPrVXnq">
              Jag tror att det finns en enorm kapacitet och ett enormt engagemang
              i Sverige. Det tror jag också gäller den svenska modellen med
              alla dess olika folkrörelser. Det handlar om att kunna inspirera,
              att kunna uppmuntra demokratins förändringsaktörer och att kunna
              se till att vi får ett starkare stöd för att alla ska ha möjligheter
              att göra sin röst hörd och kräva sina rättigheter.
            </seg>
          </u>
          <u xml:id="i-a50145d981624c47-611" prev="i-a50145d981624c47-605" who="Q458162">
            <seg xml:id="i-De4LLznxV12ew1DsixmAcC">
              Det här har saknats i det svenska biståndet tidigare. Det är
              därför som jag är så glad över att vi har kunnat arbeta fram den
              här skrivelsen. Men det blir en nystart där jag tror att väldigt
              mycket av det som också har lyfts fram är med. Det handlar om
              kvinnors roll, fackföreningsrörelser och om att hela tiden ha
              det kontaktnät som man har, inte minst i den här riksdagen, tack
              vare de partinära organisationerna. Det handlar också om att kunna
              ha egna personliga vittnesbörd från enskilda vänner och bekanta
              som strävar mot frihet och demokrati.
            </seg>
          </u>
          <note xml:id="i-XTt7i4FW38MNnUkuGrtbCd">
            Överläggningen var härmed avslutad.
          </note>
          <note xml:id="i-BaEHqmyDz6JwispCNV6euy">
            11 § Godkännande av motorfordon m.m.
          </note>
          <note xml:id="i-FMu8f9vVzfDh8K8BGEvQd">
            Föredrogs
          </note>
          <note type="speaker" xml:id="i-6Eny4HvFF4cU487s3AyRMM">
            Anf. 71 NINA LARSSON (fp):
          </note>
          <u xml:id="i-a50145d981624c47-612" next="i-a50145d981624c47-614" who="Q4961147">
            <seg xml:id="i-6X8VTJq4AAxvGobN1RTcCV">
              Fru talman! Jag står här för att inleda denna debatt och förklara
              lite vad det är vi ska debattera och försöka bringa något slags
              tydlighet i detta, även om jag betvivlar att jag lyckas fullt
              ut alla gånger när det gäller sådana här frågor.
            </seg>
          </u>
          <note xml:id="i-XXkBqdHPviHkZcvT8RVHTi">
            Vi ska debattera trafikutskottets betänkande Godkännande av motorfordon
            m.m. Det är ett betänkande som inrymmer två propositioner från
            regeringen samt tre motioner.
          </note>
          <note xml:id="i-9JMDMy71P8yoNcQif9CHeY">
            Propositionerna gäller godkännande av motorfordon och också ändringar
            i lagen om vägtrafikregister. De båda propositionerna innehåller
            förslag om en rad lagändringar för att kunna införliva EG-direktiv
            i svensk rätt.
          </note>
          <note xml:id="i-GcGW9cACBTsDptmvPpyRM5">
            Det är så spännande saker som ändringar i fordonslagen, lagen
            om överlastavgift, lagen om vägtrafikdefinitioner, lagen om motorfordons
            avgasrening och motorbränslen, lagen om trängselskatt och vägtrafikskattelagen.
          </note>
          <u xml:id="i-a50145d981624c47-613" prev="i-a50145d981624c47-612" who="Q4961147">
            <seg xml:id="i-RFhexKUuCZCGqeDBfFp3Xy">
              De tre motionerna som har inkommit gäller överlast. Den samlade
              oppositionen har velat bifalla dessa och har då också skrivit
              en reservation.
            </seg>
          </u>
          <note xml:id="i-4cT6HAxvw4XmwmGW5y6ras">
            Utskottets majoritet föreslår riksdagen att man antar de båda
            propositionerna och avslår motionerna.
          </note>
          <u xml:id="i-a50145d981624c47-614" prev="i-a50145d981624c47-612" who="Q4961147">
            <seg xml:id="i-MGhfPv574b2aBTn4pfk6NL">
              Därmed vill jag lämna över till trafikutskottet för debatt.
            </seg>
          </u>
          <note type="speaker" xml:id="i-3AQJqjXNDnEsp8FSZwAi66">
            Anf. 72 CLAES-GÖRAN BRANDIN (s):
          </note>
          <u xml:id="i-a50145d981624c47-615" next="i-a50145d981624c47-628" who="Q5584861">
            <seg xml:id="i-NZcSbihFLjWdg57Mam1ZPf">
              Fru talman! Jag vill inleda med två konstateranden. För det första:
              Att köra med överlast är en kriminell handling, ett brott. För
              det andra: I en rättsstat rycker man inte på axlarna åt ett brott.
              Man bekämpar brottet och brottets orsaker med alla till buds stående
              medel.
            </seg>
          </u>
          <u xml:id="i-a50145d981624c47-616" prev="i-a50145d981624c47-615" who="Q5584861">
            <seg xml:id="i-MioaKQhwCsGzqXzcM9c2mN">
              Fru talman! Det finns mycket goda skäl till att jag betraktar
              överlast som en brottslig handling. Överlaster ökar slitaget på
              våra vägar. Enligt Vägverkets beräkningar skapar överlaster ökade
              kostnader för vägunderhåll på uppemot 300 miljoner kronor per
              år. Överlastning är alltså ett slags stöld av allmän egendom.
            </seg>
          </u>
          <u xml:id="i-a50145d981624c47-617" prev="i-a50145d981624c47-615" who="Q5584861">
            <seg xml:id="i-SNgvV6Qr3fg3fm7srmGZFj">
              I strävan efter att nå kortsiktiga konkurrensfördelar låter man
              lastningen gå på lösa boliner. Man lastar för mycket och med felaktig
              fördelning över axlarna.
            </seg>
          </u>
          <u xml:id="i-a50145d981624c47-618" prev="i-a50145d981624c47-615" who="Q5584861">
            <seg xml:id="i-EnUCfHKj4rj5Bs3M1PtdN1">
              Man kanske kan vinna några minuter, lägga på något extra ton.
              Det sliter lite extra på vägbeläggningen och brofundamentet. Javisst,
              men vad spelar det för roll när fakturan skickas till skattebetalarna?
            </seg>
          </u>
          <u xml:id="i-a50145d981624c47-619" prev="i-a50145d981624c47-615" who="Q5584861">
            <seg xml:id="i-AQ9rBkVjBfffbiPiJc3Woq">
              Om skattebetalarna är det första brottsoffret är seriösa åkeriföretag
              det andra. De åkare som vill göra rätt för sig utsätts för en
              orättvis och olaglig konkurrensnackdel. De som inte låter kortsiktig
              vinsthunger ta överhand över viljan att följa lagar och regler
              missgynnas. I en rättsstat kan man aldrig acceptera en sådan ordning.
            </seg>
          </u>
          <u xml:id="i-a50145d981624c47-620" prev="i-a50145d981624c47-615" who="Q5584861">
            <seg xml:id="i-S9g5A8A2Yym59puQoAUYCB">
              Det är lätt att hamna på ett sluttande plan men svårare att ta
              sig upp från det. Det kan vara svårt att klandra en åkare som
              börjar tumma på reglerna när företaget står på randen till konkurs
              till följd av konkurrenter som inte håller sig inom lagens råmärken.
            </seg>
          </u>
          <u xml:id="i-a50145d981624c47-621" prev="i-a50145d981624c47-615" who="Q5584861">
            <seg xml:id="i-NLtu3wvhZAmoy39PDq7GmN">
              Så följer nästa åkeri med och nästa och nästa. Att bryta mot
              lagen blir slentrian, ett normaltillstånd.
            </seg>
          </u>
          <u xml:id="i-a50145d981624c47-622" prev="i-a50145d981624c47-615" who="Q5584861">
            <seg xml:id="i-X67eAiUnG3CPEYvqB55p46">
              Enligt Vägverkets mätningar för år 2008 är 23 procent av fordonen
              med en bruttovikt över 35 ton överlastade. Visserligen sjunker
              andelen överlastade fordon något, men det går mycket långsamt.
            </seg>
          </u>
          <u xml:id="i-a50145d981624c47-623" prev="i-a50145d981624c47-615" who="Q5584861">
            <seg xml:id="i-GXpDCUVP9A4ZjssrDF8nWx">
              Men, och detta är ett viktigt men: De ökade kostnaderna för vägunderhållet
              beror inte främst på för hög bruttovikt utan på för hög axelvikt.
              När det gäller andelen fordon med felaktig axelvikt är läget oförändrat
              illa.
            </seg>
          </u>
          <u xml:id="i-a50145d981624c47-624" prev="i-a50145d981624c47-615" who="Q5584861">
            <seg xml:id="i-FyyTLkcvoawsA934u4KTyf">
              Det är obegripligt att regeringen tar så lätt på detta. Hade
              regeringen resonerat på samma sätt om det hade handlat om ett
              annat brott, till exempel snatteri som sett till straffvärdet
              är ett jämförbart brott?
            </seg>
          </u>
          <u xml:id="i-a50145d981624c47-625" prev="i-a50145d981624c47-615" who="Q5584861">
            <seg xml:id="i-HGcWT94DGA6qUKmukT5wmn">
              Tänk om var fjärde butikskund hade passat på att nalla lite extra
              från hyllorna! Hade man då suttit med armarna i kors, lutat sig
              tillbaka, gäspat lite grann och hoppats att branschen skulle lösa
              de problemen? Knappast.
            </seg>
          </u>
          <u xml:id="i-a50145d981624c47-626" prev="i-a50145d981624c47-615" who="Q5584861">
            <seg xml:id="i-1JXP7JdJquVM1K4K6K6Yr">
              Fru talman! Situationen är oacceptabel. En ansvarsfull regering
              måste nu se över möjligheterna att genom högre böter eller andra
              avgifter minska överlasten på våra vägar.
            </seg>
          </u>
          <u xml:id="i-a50145d981624c47-627" prev="i-a50145d981624c47-615" who="Q5584861">
            <seg xml:id="i-QjGShFLbpv39SsFc7ET6sR">
              Alla riksdagspartier är överens om att det behövs ökade resurser
              till vägunderhåll. Då borde vi också kunna vara överens om att
              det behövs krafttag mot det olagliga och onödiga slitaget på våra
              vägar.
            </seg>
          </u>
          <u xml:id="i-a50145d981624c47-628" prev="i-a50145d981624c47-615" who="Q5584861">
            <seg xml:id="i-DQmTxavVJPo2pTxzFarEn5">
              Fru talman! Jag yrkar bifall till Socialdemokraternas, Vänsterpartiets
              och Miljöpartiets gemensamma reservation, Vissa frågor om överlast.
            </seg>
          </u>
          <note xml:id="i-KRcuWz5gWyWLjBBehsfyn9">
            I detta anförande instämde Krister Örnfjäder (s).
          </note>
          <note type="speaker" xml:id="i-T35tYzAxj6miC75dUFR5jf">
            Anf. 73 PETER PEDERSEN (v):
          </note>
          <u xml:id="i-a50145d981624c47-629" next="i-a50145d981624c47-640" who="Q6039297">
            <seg xml:id="i-T5nfKieXTm2Vy47Mwoi5jz">
              Fru talman! Claes-Göran Brandin har på ett bra sätt redogjort
              för det allvarliga med överlast. Det är allvarligt ur konkurrenssynpunkt,
              det bryter ned vägbanan, och trafiksäkerhetsmässigt är det en
              nackdel.
            </seg>
          </u>
          <u xml:id="i-a50145d981624c47-630" prev="i-a50145d981624c47-629" who="Q6039297">
            <seg xml:id="i-Ag9EvXBsNfGZJWnax6stpn">
              Jag skulle vilja använda mitt anförande till att angripa majoritetens
              sätt att resonera här och lite grann bygga ut den argumentationen.
              Man säger att det inte är ett stort problem. Först säger man att
              vi har en gemensam syn att överlaster inte är bra men att de har
              minskat. Då tonar man ned problematiken.
            </seg>
          </u>
          <u xml:id="i-a50145d981624c47-631" prev="i-a50145d981624c47-629" who="Q6039297">
            <seg xml:id="i-5uKp3idntxRZNySUCgRXWF">
              Sedan säger man att visserligen har vi fortfarande för mycket
              överlast, men det handlar inte om totalvikt utan om för höga axelvikter
              precis som om det skulle vara något bättre. På s. 22 i betänkandet
              har vi regeringsförslaget där man går in och gör vissa följdändringar
              i lagtexten. Där framgår det tydligt att både höga axeltryck,
              boggitryck, trippelaxeltryck och hög bruttovikt är att betrakta
              som överlast och kan belastas med en överlastningsavgift.
            </seg>
          </u>
          <u xml:id="i-a50145d981624c47-632" prev="i-a50145d981624c47-629" who="Q6039297">
            <seg xml:id="i-7c45a8LmDFTEiuUbBQz3oX">
              Det löser inte problemet att man säger att vi har en viss typ
              av problem. Det är ett lagbrott som måste åtgärdas. Det leder
              också till en nedbrytning av vägbanan.
            </seg>
          </u>
          <u xml:id="i-a50145d981624c47-633" prev="i-a50145d981624c47-629" who="Q6039297">
            <seg xml:id="i-BMADxVGFwWpWuQHwLiiwDJ">
              Sedan säger man tvärsäkert när man avstyrker vår reservation
              där vi föreslår höjda överlastningsavgifter att det finns effektivare
              metoder att åtgärda problemen än att höja avgifterna. Tvärsäkert.
            </seg>
          </u>
          <u xml:id="i-a50145d981624c47-634" prev="i-a50145d981624c47-629" who="Q6039297">
            <seg xml:id="i-8AN1SrrDcw1GeY1ts1BJzt">
              Vi säger att vi vill ha höjda avgifter men att det givetvis också
              krävs andra åtgärder för att motverka det här på ett effektivt
              sätt. Det borde gå att hitta någon typ av samsyn här.
            </seg>
          </u>
          <u xml:id="i-a50145d981624c47-635" prev="i-a50145d981624c47-629" who="Q6039297">
            <seg xml:id="i-YSZTPj46hhn1mR8FkxmDu3">
              I den borgerliga regeringens värld, i de borgerliga ledamöternas
              värld är det så att om man anser att vi har för många människor
              som är sjuka och arbetslösa vrider man åt tumskruvarna lite grann
              och ser till att de får sämre ekonomiska villkor. Då får vi färre
              sjuka och färre arbetslösa. Det är så er så kallade arbetslinje
              ser ut.
            </seg>
          </u>
          <u xml:id="i-a50145d981624c47-636" prev="i-a50145d981624c47-629" who="Q6039297">
            <seg xml:id="i-FNGcXsJWZ2HejaRQCCXWze">
              Men om vi har yrkestrafik som systematiskt ligger på åtminstone
              20 procent överlast för de tyngsta lastbilarna säger man att det
              inte är något effektivt sätt att höja avgiften och använda ekonomiska
              villkor eller incitament för att komma åt det. Då ska vi vidta
              andra alternativa åtgärder.
            </seg>
          </u>
          <u xml:id="i-a50145d981624c47-637" prev="i-a50145d981624c47-629" who="Q6039297">
            <seg xml:id="i-MnJnp9tZ6iLFSPvkceS8hH">
              Jag skulle vara väldigt glad om ni på ett mer tydligt och pedagogiskt
              sätt än vad ni gör i betänkandetexten förklarar varför ni så bestämt
              avvisar att se över överlastningsavgifterna och kunna höja dem
              något. Ni har gått med på att höja böter om man kör för fort i
              trafiken. Man anser att det kan vara ett verktyg bland många andra.
            </seg>
          </u>
          <u xml:id="i-a50145d981624c47-638" prev="i-a50145d981624c47-629" who="Q6039297">
            <seg xml:id="i-3uznp76BBYRjtvgZryj5EQ">
              Vi säger inte att det här är det enda verktyget. Men med tanke
              på att det går för sakta, för långsamt trots de frivilliga överenskommelserna
              tycker vi att man bör ta till de ekonomiska incitamenten och faktiskt
              se till att det kostar att bryta mot lagen.
            </seg>
          </u>
          <u xml:id="i-a50145d981624c47-639" prev="i-a50145d981624c47-629" who="Q6039297">
            <seg xml:id="i-VBX4hepufswTaBVR7T9AnQ">
              Varför har ni en sådan totalt annorlunda syn i just den här frågan,
              när vi pratar trafikfrågor, jämfört med de propåer ni har i andra
              sammanhang? Där tror ni väldigt mycket på ekonomiska incitament
              som slår mot betydligt svagare grupper i samhället än åkerier.
            </seg>
          </u>
          <u xml:id="i-a50145d981624c47-640" prev="i-a50145d981624c47-629" who="Q6039297">
            <seg xml:id="i-SNTP9mnzbUJ5nRJmWD6fhZ">
              Jag yrkar bifall till reservationen.
            </seg>
          </u>
          <note type="speaker" xml:id="i-PjY9SQqCE8qHEKEndEEVJE">
            Anf. 74 KARIN SVENSSON SMITH (mp):
          </note>
          <u xml:id="i-a50145d981624c47-641" next="i-a50145d981624c47-650" who="Q4981479">
            <seg xml:id="i-DKr7UBNKqRzEV9AXoag1se">
              Fru talman! Jag yrkar bifall till vår gemensamma s-, v- och mp-reservation.
            </seg>
          </u>
          <u xml:id="i-a50145d981624c47-642" prev="i-a50145d981624c47-641" who="Q4981479">
            <seg xml:id="i-2hy33mPJaaN75o6qhqFTWj">
              När jag står i den här talarstolen och pratar om vägar brukar
              jag för det mesta prata om att man inte ska vidga vägsystemet
              vare sig med nya vägar eller bredare vägar, eftersom klimathotet
              gör att vi måste lägga pengar i första hand på att vidga kollektivtrafiksystemen.
              Men det betyder inte att vi inte tycker att de vägar som finns
              ska vårdas.
            </seg>
          </u>
          <u xml:id="i-a50145d981624c47-643" prev="i-a50145d981624c47-641" who="Q4981479">
            <seg xml:id="i-Xw36wtujqxME26TyHfWUqa">
              I Miljöpartiet tycker vi att det är väldigt viktigt med långsiktigt
              hållbara vägar. Då får man fundera på vad det är som gör att vi
              får så mycket klagomål till trafikutskottet. De klagomål vi får
              är framför allt för de områden av landet som drabbas av tjälskador,
              där skadorna inte bara är i ytbeläggningen av vägen utan där själva
              vägkroppen blir skadad.
            </seg>
          </u>
          <u xml:id="i-a50145d981624c47-644" prev="i-a50145d981624c47-641" who="Q4981479">
            <seg xml:id="i-4fiTWESryaBu1cHzvXuKu8">
              När jag pratar med de här människorna och de framför sina klagomål
              och synpunkter brukar jag fråga dem: När märkte ni att vägarna
              började bli sämre? De svarar att det nästan alltid sammanfaller
              med tunga lastbilstransporter. På den tiden man inte hade det
              höll vägbeläggningen längre.
            </seg>
          </u>
          <u xml:id="i-a50145d981624c47-645" prev="i-a50145d981624c47-641" who="Q4981479">
            <seg xml:id="i-6KxKmPjwC1R93VLZr6xgTM">
              Ska man sikta på att vårda vägkapitalet måste man fundera på
              hur man gör det bäst. Jag skulle vilja göra en liknelse mellan
              hål i tänderna och hål i vägarna. Om man skulle göra som en del
              tycker här skulle man bara se till att tandvården fick mer pengar
              till att laga tänderna. Men det som framför allt var en stor förändring
              i Sverige var ju när vi lärde oss att förebygga karies. Precis
              på samma sätt tycker vi att man ska förebygga skador i vägarna.
              Då är det de tunga transporterna som är det största problemet.
            </seg>
          </u>
          <u xml:id="i-a50145d981624c47-646" prev="i-a50145d981624c47-641" who="Q4981479">
            <seg xml:id="i-2wmaJonXHyGgLAt5RZq1MY">
              Den senaste uppgiften jag har sett från Vägverket är att en fullastad
              långtradare med 60 ton, alltså ingen överlast utan fullast, motsvarar
              75 000 personbilar när det gäller slitaget på vägen. Om man dessutom
              lastar ännu mer är risken alldeles uppenbar, särskilt om det är
              skört på grund av tjällossning, att vägen går sönder när den tunga
              bilen kör på den.
            </seg>
          </u>
          <u xml:id="i-a50145d981624c47-647" prev="i-a50145d981624c47-641" who="Q4981479">
            <seg xml:id="i-E5Xq9guBsEgbY87LnE8BCL">
              Vi kunde i dag höra ett inslag i Ekot på radion i morse. Att
              en femtedel av de tunga lastbilarna är överlastade är i och för
              sig något mindre än det som står i vår reservation, men det är
              illa nog. I Ekot berättade man om det här. Man lät också Vägverkets
              generaldirektör, Ingemar Skogö, kommentera det. Han säger att
              det är ganska olustigt att Sverige tillåter väldigt långa och
              tunga fordon jämfört med de flesta länder i världen, särskilt
              om man jämför med länder i övriga Europa. Normen i Europa är 18
              meter och 40 ton. Normen här är 25 meter och 60 ton. Kör man dessutom
              med ännu mer last innebär det alltså vägskador.
            </seg>
          </u>
          <u xml:id="i-a50145d981624c47-648" prev="i-a50145d981624c47-641" who="Q4981479">
            <seg xml:id="i-NDZVhjrs75NtxK12bZoevF">
              När han sedan fick frågan vad man då ska göra åt det här pratade
              han om att man behöver ha mer kontroller och att man behöver ha
              vågar i bilarna för att få mer precisa uppgifter. Men jag tror
              tyvärr inte alls att det hjälper, utan jag tror precis som i den
              socialdemokratiska motionen, som vi har reserverat oss till förmån
              för, att man måste göra det dyrare att förstöra vägarna. Först
              när överlastavgifter blir ekonomiskt kännbara kommer det att vara
              intressant för dem som är oseriösa här att väga straffet, sanktionsavgiften,
              mot den vinst de gör på att lasta för mycket.
            </seg>
          </u>
          <u xml:id="i-a50145d981624c47-649" prev="i-a50145d981624c47-641" who="Q4981479">
            <seg xml:id="i-8pSm3GBwfSTHnW4Z447Ver">
              Jag förstår inte varför regeringen inte kan inse det här. Alldeles
              nyligen har vi tagit del av de principiella resonemangen i klimatpropositionen
              att ekonomiska styrmedel är effektivast. Ja, den uppfattningen
              delar vi i Miljöpartiet. Sedan vill vi ha helt andra nivåer på
              de ekonomiska styrmedlen i klimatpolitiken än regeringen. Men
              det principiella resonemanget är riktigt. Det borde också tillämpas
              när det gäller att vårda vägarna på ett sådant sätt att de kan
              vara farbara året runt.
            </seg>
          </u>
          <u xml:id="i-a50145d981624c47-650" prev="i-a50145d981624c47-641" who="Q4981479">
            <seg xml:id="i-5ScFGznqLctkfwSdvR62TV">
              Vägarna är inte bara till för näringslivet. Det är förvisso väldigt
              viktigt att man får fram skogsråvaran till förädling, men vägarna
              för människor i glesbygden kan ju inte riktigt ersättas av något
              annat. De har inte tillgång till samma spårburna kollektivtrafik
              som vi i storstäderna har, utan där är det vägen de behöver för
              att komma till skolan, till jobbet eller vart de nu ska. Och då
              finns det en förväntan på att vi i det politiska systemet som
              sköter vägarna ser till att de är i ett sådant skick att människor
              kan komma fram. Därför tycker jag att det är rimligt att koncentrera
              sig på skadeförebyggande verksamhet och se till att sanktionsavgiften
              för överlast är så stor att man kan beivra denna brottslighet
              som Claes-Göran Brandin så vältagligt beskrev. Därför vill jag
              igen yrka bifall till vår reservation.
            </seg>
          </u>
          <note type="speaker" xml:id="i-XozG2kbEkabx8yMwtxQLNg">
            Anf. 75 STEN BERGHEDEN (m):
          </note>
          <note xml:id="i-EsQMwCSjvCDwsaXcdDGZk">
            Fru talman! I dag behandlar och debatterar vi betänkande TU9
            Godkännande av motorfordon m.m . Betänkandet behandlar även propositionen
            Ändringar i lagen om vägtrafikregister samt tre motioner om överlast.
          </note>
          <note xml:id="i-FLAh27UUes5nSFtebty2Kn">
            I propositionen föreslås ett antal lagändringar som har till
            syfte att införliva EU-direktiven i svensk rätt. Direktiven innebär
            ett tydligt ramverk och en ökad harmonisering av kraven på nya
            motorfordon och släpvagnar och hur de ska registreras, saluföras
            och tas i bruk inom EES. Lagförslagen föreslås träda i kraft den
            29 april 2009.
          </note>
          <note xml:id="i-JkWzt6efhB4Y276n2PUuSN">
            Fru talman! Lagändringarna innebär i korthet att regelverket
            harmoniseras mellan länderna i det europeiska ekonomiska samarbetsområdet
            med gemensamma regler för godkännande av enstaka fordon, till
            exempel mobilkranar. Det innebär vidare regler om allmänna skyldigheter,
            giltigheten av EG-typgodkännande, skyddsklausuler, hur teknisk
            information tillhandahålls, utseende, anmälan om tekniska tjänster
            samt krav på medlemsstaterna att fastställa sanktioner för den
            som bryter mot bestämmelserna. Utskottet är enigt i dessa delar
            av betänkandet.
          </note>
          <u xml:id="i-a50145d981624c47-651" next="i-a50145d981624c47-655" who="Q5572155">
            <seg xml:id="i-Tj329WAf4iXyHQ1AJxRWPv">
              Betänkandet behandlar också en följdmotion och två motioner från
              allmänna motionstiden. De handlar i huvudsak om överlast på våra
              lastbilar och följden av detta. Utskottet har tidigare behandlat
              motioner om överlast, senast våren 2007 i betänkande TU6. Då anfördes
              bland annat att höjda avgifter inte är det enda sättet att lösa
              överlastproblemet, utan att det handlar mer om information, utbildning,
              förbättrad kontroll, bättre våginstrument, både på de fasta vågarna
              och på lastbilarnas egna inbyggda, transportavtal och effektivare
              sanktionssystem som också innefattar utländska fordon. Utskottet
              såg då positivt på att både branschen och Vägverket arbetade för
              att minska överlastningen. Utskottet står fast vid detta ställningstagande.
            </seg>
          </u>
          <u xml:id="i-a50145d981624c47-652" prev="i-a50145d981624c47-651" who="Q5572155">
            <seg xml:id="i-PEZHH8XwXfes7evgKUfj1D">
              Fru talman! Vid övervikt har inte alltid totalvikten överskridits,
              utan det beror oftast på att axelvikten är för hög. Detta beror
              oftast på att lastbilen från början är fellastad eller att det
              skett en felaktig lossning av lasten på lastbilen. Branschen arbetar
              aktivt för att komma till rätta med problemet och har tagit fram
              rapporten Rätt lastade fordon . Den blev klar i juni 2007. Alliansregeringen
              ser mycket positivt på att branschen tillsammans med regeringen
              och myndigheterna arbetar aktivt för att lösa problemet.
            </seg>
          </u>
          <u xml:id="i-a50145d981624c47-653" prev="i-a50145d981624c47-651" who="Q5572155">
            <seg xml:id="i-7pDx39EeMcvAFPLM3pjBeH">
              Vägverkets pressmeddelande i dag visar också tydligt att vi är
              på rätt väg, då överlasterna minskar. Antalet överlaster minskade
              under 2008. Däremot, som tidigare talare sagt här i dag, är det
              fortfarande ett problem med för höga axelvikter.
            </seg>
          </u>
          <u xml:id="i-a50145d981624c47-654" prev="i-a50145d981624c47-651" who="Q5572155">
            <seg xml:id="i-MXBF9B9Rh8UEs8dd9D42VJ">
              Överlastavgifterna är redan i dag tillräckligt höga och tillräckligt
              avskräckande, och det är inte motiverat att höja dessa ytterligare.
              Senast avgifterna höjdes var 1994, så den förra regeringen hade
              minst tolv år på sig att höja avgifterna, om man hade velat. Det
              har man inte gjort. Nu tycker man däremot att det är dags och
              läge att höja.
            </seg>
          </u>
          <u xml:id="i-a50145d981624c47-655" prev="i-a50145d981624c47-651" who="Q5572155">
            <seg xml:id="i-UNgoFCmihdv6qJoyqhS54Q">
              Självklart följer vi utvecklingen mycket noga och kommer att
              bevaka den framdeles.
            </seg>
          </u>
          <note xml:id="i-SAPYVFJ3YhbCiPRRZ6BuCi">
            Avslutningsvis vill jag yrka bifall till utskottets förslag till
            beslut och avslag på reservationen.
          </note>
          <note type="speaker" xml:id="i-8VugvN9CVZkMoebszoc3is">
            Anf. 76 CLAES-GÖRAN BRANDIN (s) replik:
          </note>
          <u xml:id="i-a50145d981624c47-656" next="i-a50145d981624c47-659" who="Q5584861">
            <seg xml:id="i-Qo43cDVSKafzuMkFpupCGb">
              Fru talman! Det är alldeles riktigt att vi hade det här ärendet
              uppe i utskottet förra året. Då konstaterade vi att landets vägnät
              har byggts upp under en lång tidsperiod genom betydande ekonomiska
              insatser av främst staten men även av kommuner och enskilda väghållare.
              Vidare slog utskottet fast att det är av största vikt att vägkapitalet
              inte slits ned i förtid till följd av överlastade fordon.
            </seg>
          </u>
          <u xml:id="i-a50145d981624c47-657" prev="i-a50145d981624c47-656" who="Q5584861">
            <seg xml:id="i-TX5ch7jfgRtQDydtvhajCY">
              Vid den tidpunkten fanns det dock en majoritet i utskottet, som
              vi själva stod bakom, för att avvakta mätningarna. Nu har ju Vägverket
              kommit med dessa, och de visar, som vi har sagt, att totalvikten
              har gått ned lite grann men inte axelvikten. Det går liksom inte
              att gömma sig bakom att bilarna är fellastade, Sten. Föraren som
              sitter vid ratten är ändå ansvarig för om det är rätt eller fel
              eller hur det månde vara. Det är föraren som är ansvarig.
            </seg>
          </u>
          <u xml:id="i-a50145d981624c47-658" prev="i-a50145d981624c47-656" who="Q5584861">
            <seg xml:id="i-MeUy2Xi8gU3nDciXVnA26r">
              Vi vet att ungefär 75 procent kör lagligt i dag i Sverige. Varför
              klarar de av det? Det är ju för att avskräcka de 23 procenten
              från att fortsätta på det felaktiga viset som vi måste se till
              att skapa högre böter. Eftersom de fortsätter måste de ju anse
              att det är lönsamt att ta extra ton. Böterna är ju inte så stora.
            </seg>
          </u>
          <u xml:id="i-a50145d981624c47-659" prev="i-a50145d981624c47-656" who="Q5584861">
            <seg xml:id="i-KJUu8kkTqj3dTQMxBM4f5G">
              Jag trodde att vi skulle kunna vara eniga. Vi har väntat ett
              helt år men det har inte kommit något nytt. Det har enbart blivit
              lite bättre siffror, axelvikterna har ökat.
            </seg>
          </u>
          <note type="speaker" xml:id="i-S99MCTW1LyjxpZivVpZFcZ">
            Anf. 77 STEN BERGHEDEN (m) replik:
          </note>
          <u xml:id="i-a50145d981624c47-660" next="i-a50145d981624c47-662" who="Q5572155">
            <seg xml:id="i-T5X3JP4uoJT9riWQH8aoEJ">
              Fru talman! Det är riktigt att föraren i dagens lagstiftning
              är ansvarig och bär ett stort ansvar för att lasten är rätt lastad
              och rätt surrad på bilen. Samtidigt vet vi att mycket av de godstransporter
              som sker på styckegodssidan oftast innebär att man lastar av lastbilen
              bakifrån. Det betyder en förändring av viktbalansen på bilen som
              ofta leder till att det blir en överlast på framaxeln på grund
              av att vi har en vippbrädesfunktion på lastbilar som har ett överhäng
              i bak. Självklart måste man ta hänsyn till detta när man lastar
              bilen.
            </seg>
          </u>
          <u xml:id="i-a50145d981624c47-661" prev="i-a50145d981624c47-660" who="Q5572155">
            <seg xml:id="i-PK2exNyfboR4LxGbn28w1P">
              Vi vet också att branschen tar tag i detta själv. De vill ha
              bättre utbildning för sina förare. De jobbar också hårt mot precis
              det som Brandin faktiskt säger här, att det är lönsamt. Jag har
              talat med ett antal åkeriägare, och det betalas inte för överlaster
              utan man får betalt för den last som lastbilen maximalt får lasta.
              Man prioriterar inte de lastbilschaufförer som av misstag eller
              av oförsiktighet kör med överlast.
            </seg>
          </u>
          <u xml:id="i-a50145d981624c47-662" prev="i-a50145d981624c47-660" who="Q5572155">
            <seg xml:id="i-SjKvBR7UcsVuZjEE9cvQLV">
              Med mer information och ett bättre samarbete mellan tillverkare
              av både nya lastbilar och vågar tror jag att vi kan komma till
              rätta med en del av bekymren.
            </seg>
          </u>
          <note type="speaker" xml:id="i-9HuNQF3bVYh6reVJ853qZ8">
            Anf. 78 CLAES-GÖRAN BRANDIN (s) replik:
          </note>
          <u xml:id="i-a50145d981624c47-663" next="i-a50145d981624c47-666" who="Q5584861">
            <seg xml:id="i-QairbfCeW1hx6wLdK2GMqE">
              Fru talman! Det är väl bara Sten Bergheden som tror på det sista
              han sade, att han har pratat med en del åkare som säger att kunden
              inte betalar för överlasten. Det är väl en sanning med modifikation.
            </seg>
          </u>
          <u xml:id="i-a50145d981624c47-664" prev="i-a50145d981624c47-663" who="Q5584861">
            <seg xml:id="i-DJhSLxwKc3evp3qSqy5zPp">
              Vi hade exempelvis en diskussion med massaindustrin om att man
              bara skulle betala för det som bilen fick köra och inte det den
              var lastad med. Det ramlade ganska snart väck. Det innebär förmodligen
              att de får betalt för mer än bilen får lasta. Det finns ju ingen
              anledning att överlasta en bil om man inte får betalt för den
              delen. Jag tror inte att det finns så dumma chaufförer eller åkeriägare
              i det här landet att de kör med överlaster på bilarna om de inte
              får betalt för det. Man låter inte bilen bli fördärvad och nedsliten
              fortare genom att lasta så här mycket. Jag tror inte att de åkarna
              finns, utan man får naturligtvis ersättning för det här.
            </seg>
          </u>
          <u xml:id="i-a50145d981624c47-665" prev="i-a50145d981624c47-663" who="Q5584861">
            <seg xml:id="i-DMBt9qYRXJmEHPwBVfd3fV">
              När det gäller att man lastar fel måste ändå föraren av bilen
              se hur lasten ligger på flaket och utifrån det också se till att
              rätta till den om det är så att den ligger fel.
            </seg>
          </u>
          <u xml:id="i-a50145d981624c47-666" prev="i-a50145d981624c47-663" who="Q5584861">
            <seg xml:id="i-6D66exDfkrbnpCoKFKxtU8">
              Jag tycker att vi borde ha varit överens om detta och inte som
              ni vill göra, gömma er bakom att ni tror att branschen ska klara
              detta själv. Jag tror inte att branschen kommer att klara detta.
              Jag menar att det är samma sak som när det gäller fortkörningsböter.
              Det är rätt kraftiga fortkörningsböter i dag, men det finns ändå
              folk som kör för fort. Då ligger det någonting annat i det. Det
              finns folk som kör med alkohol i kroppen. Det är något annat i
              det också. Det är de effekterna man får ta tag i, precis som man
              får ta tag i detta för dem som lastar överlast.
            </seg>
          </u>
          <note type="speaker" xml:id="i-MArDQhzyrpBVfngdw4vBqb">
            Anf. 79 STEN BERGHEDEN (m) replik:
          </note>
          <u xml:id="i-a50145d981624c47-667" next="i-a50145d981624c47-669" who="Q5572155">
            <seg xml:id="i-RTYHwei1kJ55tcNuGxvm6e">
              Fru talman! Först skulle jag faktiskt vilja välkomna Claes-Göran
              Brandin ut lite grann till verkligheten. Lasterna förändrar sig
              faktiskt under resans gång. Vi kan som exempel ta en asfaltskörare
              som levererar ett antal lass in till Stockholms centrum. När han
              väl har lastat av hos den första kunden som kanske inte behöver
              mer än fyra fem skottkärror ska han sedan köra genom staden med
              en last som har varit upptippad. Han har garanterat överlast på
              grund av att lasten av asfalt i det läget har förskjutit sig.
              Det är en av anledningarna till att detta sker kontinuerligt under
              resans gång. Det är inget att försvara utan branschen jobbar stenhårt
              för att komma till rätta med den här delen.
            </seg>
          </u>
          <u xml:id="i-a50145d981624c47-668" prev="i-a50145d981624c47-667" who="Q5572155">
            <seg xml:id="i-8Z2Ci5LgQ9u9WFG3H3m8AC">
              I siffermaterialet syns det också tydligt att det inte är totalvikterna
              som överskrids, med 510 procent i vissa delar. Det är axelvikten,
              alltså förflyttningen av lasten, som är den stora delen av överlasten.
              Det innebär ju att det är tvärtemot vad Brandin säger här. Man
              överlastar inte med vilje, utan lasten förändrar sig faktiskt
              under resans gång.
            </seg>
          </u>
          <u xml:id="i-a50145d981624c47-669" prev="i-a50145d981624c47-667" who="Q5572155">
            <seg xml:id="i-Q7Ltnqj6CqZDPru8cqe7Rf">
              Välkommen ut i verkligheten, Brandin, och studera lite hur det
              fungerar praktiskt!
            </seg>
          </u>
          <note type="speaker" xml:id="i-GH1p5CQJ8mR2DS69B7o9Lg">
            Anf. 80 PETER PEDERSEN (v) replik:
          </note>
          <u xml:id="i-a50145d981624c47-670" next="i-a50145d981624c47-675" who="Q6039297">
            <seg xml:id="i-4zt9CdpdLU1J6q2Q7eMLaz">
              Fru talman! Jag måste ändå på något vis få detta förklarat för
              mig. Än så länge är det inte brottsligt att vara vare sig sjuk
              eller arbetslös i Sverige, men där tycker ni att man ska vidta
              kraftfulla åtgärder. Vi avvisar dem. Vi tror inte alls på att
              man blir mindre sjuk eller mindre arbetslös för att någon jäklas
              med en. Det är ganska uppenbart att vi där har lite olika syn
              på människan.
            </seg>
          </u>
          <u xml:id="i-a50145d981624c47-671" prev="i-a50145d981624c47-670" who="Q6039297">
            <seg xml:id="i-W8Bv3Myo5Db3BPmLjzqLi7">
              Vi går till nästa steg. Om man kör för fort, om man kör full,
              om man kör narkotikapåverkad, om man kör med överlast eller på
              annat sätt bryter mot trafikregler har vi sanktioner mot detta.
              Det är vi överens om. Då säger Sten Bergheden liksom triumferande
              att böterna är tillräckligt höga. Sedan sade han att de inte är
              höjda sedan 1994. Det är nog få saker som ligger still så länge
              utan att påverkas.
            </seg>
          </u>
          <u xml:id="i-a50145d981624c47-672" prev="i-a50145d981624c47-670" who="Q6039297">
            <seg xml:id="i-4jtcQPCXMJjQvpuDFuxshu">
              Dessutom sade ni så sent som förra gången vi hade frågan uppe
              att det går för sakta. Överlastningsproblematiken minskar visserligen,
              men det går för sakta. Trots det avvisar ni bestämt förslaget
              och säger att vi inte ska ha några höjda avgifter, och så får
              ni det att låta som om vi bara vill höja avgifter, att vi inte
              vill göra någonting annat.
            </seg>
          </u>
          <u xml:id="i-a50145d981624c47-673" prev="i-a50145d981624c47-670" who="Q6039297">
            <seg xml:id="i-6hYmxJBR6FYJBGeUtiFiiA">
              Vi säger inte att vi är negativa till de åtgärder som vidtas.
              Vi tror bara inte att de räcker. Det är ungefär som att säga att
              vi tror att vi i fortsättningen måste ha frivilliga åtgärder för
              att komma till rätta med hastighetsproblematiken på våra vägar.
              Vi tror inte att det räcker. Det krävs alltså andra typer av åtgärder
              för att beivra brottslighet.
            </seg>
          </u>
          <u xml:id="i-a50145d981624c47-674" prev="i-a50145d981624c47-670" who="Q6039297">
            <seg xml:id="i-2Tvw2Nhw77HjCYXBVkA6D2">
              Att lasten flyttar sig och att det inte är fråga om totalvikten
              har vi gått igenom. Det är bara ett svepskäl. I så fall måste
              man ändra rutinerna och lasta på ett sådant sätt att detta inte
              uppstår.
            </seg>
          </u>
          <u xml:id="i-a50145d981624c47-675" prev="i-a50145d981624c47-670" who="Q6039297">
            <seg xml:id="i-DfcgoxZ4X8M571kuBuvteU">
              En sak som jag tror att vi inte har nämnt här är att om man inte
              följer regelverket är det illojal konkurrens inom åkerinäringen,
              men det är också illojal konkurrens mot andra, alternativa sätt
              att frakta gods. Om man inte sköter sig på vägsidan missgynnar
              det den som i stället vill frakta på järnväg eller via sjöfart.
              Det är också en viktig sak att poängtera i sammanhanget.
            </seg>
          </u>
          <note type="speaker" xml:id="i-9EB5wGnK48FCALMvpsDV6S">
            Anf. 81 STEN BERGHEDEN (m) replik:
          </note>
          <u xml:id="i-a50145d981624c47-676" next="i-a50145d981624c47-680" who="Q5572155">
            <seg xml:id="i-9bV3xaUh17uTTBy4LKxeES">
              Fru talman! Inledningsvis kan jag väl rätta Pedersen när han
              sade att det verkar som om ni bara vill höja avgifterna. Det är
              exakt det ni skriver i er reservation, att ni vill höja de här
              avgifterna. Det är precis det ni vill.
            </seg>
          </u>
          <u xml:id="i-a50145d981624c47-677" prev="i-a50145d981624c47-676" who="Q5572155">
            <seg xml:id="i-SC1FzTPwbBsvrpXudYRkjJ">
              Vi tror att det finns ett intresse från bransch, myndigheter,
              tillverkare och andra medaktörer i detta att faktiskt öka både
              kunskap och möjligheter att lasta bättre och att surra lasten
              på ett annat sätt som gör att vi får säkrare transporter. Det
              är ändå dit vi vill nå.
            </seg>
          </u>
          <u xml:id="i-a50145d981624c47-678" prev="i-a50145d981624c47-676" who="Q5572155">
            <seg xml:id="i-A4Tnj7HJhuBnwkrMkNcEwV">
              En annan sak som vi har infört vi jagar ju den här brottsligheten
              är att vi utbildar fler poliser än den tidigare regeringen har
              gjort. Vi satsar på att komma till rätta med de brott som begås.
            </seg>
          </u>
          <u xml:id="i-a50145d981624c47-679" prev="i-a50145d981624c47-676" who="Q5572155">
            <seg xml:id="i-JGJJnBXUcmRRyn2SnnW3F1">
              Vi tror på det samarbete som branschen och övriga har tagit initiativ
              till. Vi vill fortsätta och se vad det kan mynna ut i innan vi
              går vidare och tror att avgiftshöjningar skulle vara den enda
              lösningen på detta. Det är viktigast att lastbilarna har rätt
              vikt, är rätt surrade och fungerar.
            </seg>
          </u>
          <u xml:id="i-a50145d981624c47-680" prev="i-a50145d981624c47-676" who="Q5572155">
            <seg xml:id="i-8aikAQzMo4hHgT2XszUN68">
              Jag tycker också att det är märkligt att Peter Pedersen ändå
              konstaterar, precis som jag, att avgiften inte har höjts sedan
              1994. Om detta verkligen vore en angelägen fråga, med den utveckling
              vi har haft fram till dagens datum, borde detta ha varit den lösning
              som den gamla regeringen vidtog omedelbart. Men ni har suttit
              passiva i tolv år och inte vidtagit några åtgärder. Nu har ni
              helt plötsligt vaknat upp och måhända lite yrvaket kommit fram
              till att vi nog ska höja de här avgifterna så att vi löser det
              här problemet. Vi vill titta på flera lösningar innan vi går vidare
              med avgifterna.
            </seg>
          </u>
          <note type="speaker" xml:id="i-3HcFvKru6WGZ7xDqXrd8Yu">
            Anf. 82 PETER PEDERSEN (v) replik:
          </note>
          <u xml:id="i-a50145d981624c47-681" next="i-a50145d981624c47-683" who="Q6039297">
            <seg xml:id="i-DkrTvpYoqonnaWvaiH4kbo">
              Fru talman! Det senaste argumentet har vi hört nu i stort sett
              i varje debatt. Vi kan konstatera att om inte avgifterna har höjts
              sedan 1994 har de inte höjts sedan 1994. Ingen kan säga att de
              har höjts. Det kan vi vara överens om.
            </seg>
          </u>
          <u xml:id="i-a50145d981624c47-682" prev="i-a50145d981624c47-681" who="Q6039297">
            <seg xml:id="i-PYsC5FEDeEkGkV5QSGz8RQ">
              Det Sten Bergheden säger om att vi bara vill höja avgifterna
              är felaktigt. Om man läser innantill i slutet av den gemensamma
              reservationen framgår följande: Därför vill vi understryka att
              verkningsfulla sanktioner är ett viktigt verktyg vid brott mot
              trafikbestämmelserna. Överlastavgiften bör därför höjas. Lite
              längre ned: Det är också angeläget att även andra medel övervägs
              som kan leda till att problemet med överlaster kan motverkas effektivt.
            </seg>
          </u>
          <u xml:id="i-a50145d981624c47-683" prev="i-a50145d981624c47-681" who="Q6039297">
            <seg xml:id="i-SdidBVmda1vWJ9tWe5pHBS">
              Vi vill börja med att höja den avgiften, och sedan ska vi vidta
              också andra åtgärder. Ni säger tvärtom, nämligen fortsätta med
              att hoppas på frivilliga åtgärder. Ni säger inte ens att ni kan
              överväga att höja avgifterna om det inte fungerar. Kan ni det?
              Om inte de frivilliga överenskommelserna leder till påtagligt
              förbättrade resultat, kan ni då tänka er höjda sanktionsavgifter
              under den här mandatperioden? Det blir kanske sista chansen i
              vår.
            </seg>
          </u>
          <note type="speaker" xml:id="i-CKzEKon4KnWM2LhwhMzqQa">
            Anf. 83 STEN BERGHEDEN (m) replik:
          </note>
          <u xml:id="i-a50145d981624c47-684" next="i-a50145d981624c47-685" who="Q5572155">
            <seg xml:id="i-CnymptTfJivgCY1NodF4Sw">
              Fru talman! Det sista tror jag inte. Det är tänkbart att vi får
              fortsätta även nästa mandatperiod.
            </seg>
          </u>
          <u xml:id="i-a50145d981624c47-685" prev="i-a50145d981624c47-684" who="Q5572155">
            <seg xml:id="i-AMLMCjg2fpVafEzK3ttiAb">
              Vi vill utvärdera denna del och ha ett gott samarbete med våra
              åkeriföreningar, våra lastbilstillverkare och övriga som är med
              för att komma till rätta med problemen. Om det i det långa loppet
              skulle visa sig att detta inte räcker får man alltid överväga
              om avgiftshöjningar är en lösning. Men i dagsläget tycker vi inte
              det med tanke på att vi faktiskt har lyckats minska överlasten
              under ett och halvt till två års tid mot vad ni har lyckats klara
              tidigare. Då ska vi ge branschen en möjlighet att själv åstadkomma
              en lösning och komma fram till ett bra resultat som vi alla kan
              ställa upp på.
            </seg>
          </u>
          <note type="speaker" xml:id="i-LvwzvChFXPaFrUP5rQ6uZ6">
            Anf. 84 KARIN SVENSSON SMITH (mp) replik:
          </note>
          <u xml:id="i-a50145d981624c47-686" next="i-a50145d981624c47-688" who="Q4981479">
            <seg xml:id="i-LBXR1nWLzUAKGwf29SMsWv">
              Fru talman! Den borgerliga alliansen brukar bemöda sig om att
              säga att man står på företagens sida. Men det tycker jag inte
              att man gör i det här sammanhanget. Om man ska gynna företagare
              måste de få rättvisa konkurrensvillkor.
            </seg>
          </u>
          <u xml:id="i-a50145d981624c47-687" prev="i-a50145d981624c47-686" who="Q4981479">
            <seg xml:id="i-EKsWoFtHY9EmtrYD9AvrcH">
              Jag hade förmånen att få vara med på lastbilscentralernas årsmöte
              i år. Det finns ett stort antal seriösa företag som försöker hålla
              sig till trafikreglerna, minska klimatpåverkan och göra ett arbete
              enligt fullt rimliga villkor. Då är det inte riktigt sjyst mot
              dem att man inte ser till att beivra den osjysta konkurrens som
              överlasterna utgör.
            </seg>
          </u>
          <u xml:id="i-a50145d981624c47-688" prev="i-a50145d981624c47-686" who="Q4981479">
            <seg xml:id="i-DQbYALAK3SQ2KujX3P6ufv">
              Peter Pedersen pratade tidigare om konkurrensen mellan lastbilstransporter
              i förhållande till godstransporter med järnväg och sjöfart. Det
              är också en dimension av orättvisa. Jag skulle vilja att Sten
              Bergheden uttalar hur vi ska bemöta de åkerier som kör med små
              marginaler. Vad ska man säga till dem om de tappar frakter till
              dem som medvetet bryter mot reglerna därför att det lönar sig?
              Du säger naivt att branschen försöker sköta detta och att branschen
              håller efter sig själv. Men i de flesta branscher finns de som
              håller sig utanför därför att de går på andra boliner. Vi kan
              inte rimligen räkna med att Sveriges Åkeriföretag eller lastbilscentralerna
              ska åtgärda dem som inte håller sig till spelreglerna. Det är
              faktiskt samhällets uppgift att beivra brott, inte i första hand
              branschen.
            </seg>
          </u>
          <note type="speaker" xml:id="i-HPzPrTnqeuU2GaGbdtgU5x">
            Anf. 85 STEN BERGHEDEN (m) replik:
          </note>
          <u xml:id="i-a50145d981624c47-689" next="i-a50145d981624c47-691" who="Q5572155">
            <seg xml:id="i-QdCBaLmdn1xyN98jKuERDX">
              Fru talman! Först vill jag återigen påminna om att totalvikterna
              är en liten del av överlastvikterna. Man står inte medvetet och
              lastar lastbilar för fulla i dag. Det inträffar saker som gör
              att det kan bli misstag här och var, och det ska självklart åtgärdas.
              Men den stora delen handlar om att det är ett axeltryck som är
              för högt. Det är den biten som är viktig framför allt när det
              gäller lastning och sedan lossning av lastbilarna. Det är där
              som problemet fortfarande är som störst.
            </seg>
          </u>
          <u xml:id="i-a50145d981624c47-690" prev="i-a50145d981624c47-689" who="Q5572155">
            <seg xml:id="i-En6ZQ643BfyTv8T4qEuAon">
              Jag tycker att det är viktigt och det borde Miljöpartiet också
              tycka att man inte kör omkring med halvlastade lastbilar i landet.
              Det är viktigt att lasta med så mycket som möjligt i skogsmiljö
              och lantbruksmiljö utan att ligga med för stora säkerhetsmarginaler,
              vilket skulle innebära att lastbilschaufförerna går ned till onormalt
              stora säkerhetsmarginaler för att undvika eventuella risker för
              ett överlass. När inte mätinstrumentet finns i alla lastbilar
              det finns inte tillräckligt många vågar är det emellanåt svårt
              att vid lösvikt bedöma om det är på gränsen till övervikt eller
              inte.
            </seg>
          </u>
          <u xml:id="i-a50145d981624c47-691" prev="i-a50145d981624c47-689" who="Q5572155">
            <seg xml:id="i-HFi7UrJRWYKRLSoogZUxbb">
              Jag är lantbrukare, och jag vet när de hämtar till exempel vete
              med lastbil att det ofta handlar om att veta hur torrt vetet är
              och hur mycket som kan läggas på lastbilen innan den kan rulla
              i väg. För miljöns skull är det självklart att man tar med sig
              så mycket man kan inom lagens ram. Det är också ur konkurrenssynpunkt
              viktigt att branschen själv jobbar med frågan för att lösa den.
              Det är i första hand de som konkurrerar med varandra. När de tar
              initiativ ska vi stötta och hjälpa till.
            </seg>
          </u>
          <note type="speaker" xml:id="i-2WrvZ5iJiTdxE35swDAzQb">
            Anf. 86 KARIN SVENSSON SMITH (mp) replik:
          </note>
          <u xml:id="i-a50145d981624c47-692" next="i-a50145d981624c47-695" who="Q4981479">
            <seg xml:id="i-67hh8u6ueAifCXQ1bKhe1G">
              Fru talman! Jämför detta med taxibranschen. De som är i branschen
              Svenska Taxiförbundet sköter sig. Sedan finns det de som väljer
              att inte vara med där därför att de fuskar med arbetsgivaravgifter
              och skatt. Det kan inte Svenska Taxiförbundet lastas för, lika
              lite som Sveriges Åkeriföretag eller lastbilscentralerna kan ta
              på sig skulden för att det finns osjysta typer.
            </seg>
          </u>
          <u xml:id="i-a50145d981624c47-693" prev="i-a50145d981624c47-692" who="Q4981479">
            <seg xml:id="i-VnDWZaba3X8mKycmc6HhkW">
              Vi kan se på den forskningsöversikt vi själva tog fram i trafikutskottet
              vad som hände med transporterna av stormskadat virke efter stormen
              Gudrun. Då fanns det ett antal framför allt tyvärr utländska åkare
              som körde med överlast. Det fanns till och med dispenser för att
              snabbt få ut virket ur skogen. Det ledde till kraftiga vägskador
              som sedan skattebetalarna fick ta.
            </seg>
          </u>
          <u xml:id="i-a50145d981624c47-694" prev="i-a50145d981624c47-692" who="Q4981479">
            <seg xml:id="i-DyiGusKUja3ss6reZZb1XM">
              Det där är ingen bra ordning. Det borde vara fler sanktioner
              så att inte brott begås på det sättet. Jag vet inte om det är
              någon del inom Nya moderaterna som anser att brott inte ska beivras.
              De gamla Moderaterna stod ändå för något slags ordning och reda,
              att brott inte skulle löna sig. Det får du gärna utveckla, Sten
              Bergheden.
            </seg>
          </u>
          <u xml:id="i-a50145d981624c47-695" prev="i-a50145d981624c47-692" who="Q4981479">
            <seg xml:id="i-BLymuiun8yTG6oYwH5GayP">
              Apropå frågan om att lasta fullt: Det är klart att Miljöpartiet
              inte vill att man kör runt med luft i lasten. Det är ett av de
              områden där vi oförtrutet argumenterar för en EU-harmonisering
              av maxvikterna på lastbilarna. De svenska särreglerna ska tas
              bort. Det ska vara max 40 ton i stället för 60 ton för att inte
              slita sönder vägarna. Det rimliga vore att inte överträda de regler
              som finns. Laglöshet kan väl inte vara ett bra motto för den här
              regeringen. Det är det i alla fall inte för oss.
            </seg>
          </u>
          <note type="speaker" xml:id="i-X71cVMojMQS14vHyhM4qRp">
            Anf. 87 STEN BERGHEDEN (m) replik:
          </note>
          <u xml:id="i-a50145d981624c47-696" next="i-a50145d981624c47-698" who="Q5572155">
            <seg xml:id="i-HQEdHDnAczgXdLU1SxJMAV">
              Fru talman! En tjälad väg i Norrland där timmer ska köras ut
              skulle säkert tåla betydligt högre tryck än 60 ton. Det går faktiskt
              att få med sig mer virke ut i detta läge. Det är just när de tunga
              lastbilarna kör vid fel väderlek och vid tjällossning som vägarna
              körs sönder. Att sänka trycket, som Karin föreslår här, är rent
              kontraproduktivt mot att många lastbilar i så fall skulle behöva
              köra i Norrland för att få ut timret och virket.
            </seg>
          </u>
          <u xml:id="i-a50145d981624c47-697" prev="i-a50145d981624c47-696" who="Q5572155">
            <seg xml:id="i-3c3TdLqmDYcDZkFUMS8uJW">
              I stället för att höja avgifterna tror jag snarare att det handlar
              om att de personer som bryter mot lagarna och reglerna blir kontrollerade
              och fällda. Vi vill, som jag har sagt tidigare, utbilda och få
              fler poliser ut på vägarna så att vi kan efterleva dessa regler.
              Det är relativt uddlöst att införa en avgift om man sedan inte
              har resurser till att plocka in dem som begår fel. En åkeriägare
              eller en chaufför väger också hur stor risken är att åka dit med
              överlast.
            </seg>
          </u>
          <u xml:id="i-a50145d981624c47-698" prev="i-a50145d981624c47-696" who="Q5572155">
            <seg xml:id="i-EQaMYg8N5jJwRATXZ3fEh8">
              Vi jobbar med dessa delar, och vi kommer att fortsätta att bevaka
              och följa detta noga. Vi vill också rikta ett tack till branschen
              som själv tar sådana stora krafttag för att komma till rätta med
              detta och få en bra konkurrens och lika villkor för åkerinäringen.
            </seg>
          </u>
          <note type="speaker" xml:id="i-W38zgvhkBrVR97KVcKMkDZ">
            Anf. 88 KRISTER ÖRNFJÄDER (s):
          </note>
          <u xml:id="i-a50145d981624c47-699" next="i-a50145d981624c47-713" who="Q3845415">
            <seg xml:id="i-2LTeHCd9FQLWzitrGvw1v2">
              Fru talman! Det är alltid roligt att lyssna på diskussioner som
              engagerar en själv och som man har förhållandevis bra kunskap
              om för att kunna väga de argument och det sätt att resonera som
              olika debattörer har.
            </seg>
          </u>
          <u xml:id="i-a50145d981624c47-700" prev="i-a50145d981624c47-699" who="Q3845415">
            <seg xml:id="i-7wj83WRxMEGRG14657vekx">
              Det tråkiga är bara att man upplever åtminstone gör jag det att
              de som har det största ansvaret har den minsta kunskapen. De ger
              i alla fall intryck av det i diskussionen.
            </seg>
          </u>
          <u xml:id="i-a50145d981624c47-701" prev="i-a50145d981624c47-699" who="Q3845415">
            <seg xml:id="i-S7bhrJ5DnjVp31VrmkRUii">
              Det är inte nog med det, utan de ger också uttryck för den minsta
              viljan att åstadkomma en förbättring. Det fanns en gång en politiker
              som sade att politik är att vilja. Man kan knappast anklaga den
              nuvarande regeringen för att vilja. Snarare vill man undvika att
              göra någonting åt olika problem. Det här är ett sådant exempel.
            </seg>
          </u>
          <u xml:id="i-a50145d981624c47-702" prev="i-a50145d981624c47-699" who="Q3845415">
            <seg xml:id="i-JoJ38n52JdaDp7CTNXs2aT">
              Vägverket har sedan 2002 regelbundet mätt axellaster och bruttovikter
              på ett antal platser i landet. En viss förbättring har skett under
              åren, men inte tillräckligt snabbt, utan överlaster är fortfarande
              ett stort problem.
            </seg>
          </u>
          <u xml:id="i-a50145d981624c47-703" prev="i-a50145d981624c47-699" who="Q3845415">
            <seg xml:id="i-2YiHk1qNBCwspWnmZgsR8r">
              Överlaster innebär att slitaget på våra vägar och broar ökar,
              vilket förkortar livslängden på dem. Det krävs att vägarna underhålls
              oftare än beräknat, vilket innebär ökade kostnader för samhället.
              Samtidigt blir konkurrensen mellan företag som kör lagligt och
              företag som kör med överlast orättvis.
            </seg>
          </u>
          <u xml:id="i-a50145d981624c47-704" prev="i-a50145d981624c47-699" who="Q3845415">
            <seg xml:id="i-7uAEbvQrk6UsuKW1YZXFcz">
              Förutom slitaget på vägarna är dessa tunga fordon också en fara
              för trafiksäkerheten, eftersom tunga laster försämrar köregenskaperna
              för en lastbil. Enligt Bilprovningen underkändes dessutom förra
              året var tredje lastbil och nästan vartannat av de tunga släpen
              på grund av att de inte klarade kraven på bromsarna.
            </seg>
          </u>
          <u xml:id="i-a50145d981624c47-705" prev="i-a50145d981624c47-699" who="Q3845415">
            <seg xml:id="i-FgKesWV1j34459Bpga7Ggy">
              Den som bryter mot bestämmelserna om överlast kan dömas till
              böter och fordonsägaren samtidigt påföras avgifter för överlasten.
            </seg>
          </u>
          <u xml:id="i-a50145d981624c47-706" prev="i-a50145d981624c47-699" who="Q3845415">
            <seg xml:id="i-8ezECoMSNL1dcKwziVmqvf">
              Vägverket samarbetar på olika sätt med åkeribranschen, transportköpare,
              Rikspolisstyrelsen och Bilprovningen för att åstadkomma större
              respekt och efterlevnad av reglerna. Trots seriöst arbete hos
              myndigheterna och branschorganisationerna finns det alltför många
              företagare som fortsätter att pressa priser genom att köra med
              överlaster och transportköpare som inte tar sitt ansvar för samhällsekonomin
              eller för trafiksäkerheten.
            </seg>
          </u>
          <u xml:id="i-a50145d981624c47-707" prev="i-a50145d981624c47-699" who="Q3845415">
            <seg xml:id="i-BkATBzgyAu7MHWuvx84QJh">
              Det är väl ingen, förutom någon enstaka, som tror att någon som
              äger ett fordon skulle överlasta det med vilje, med de kostnader
              som det riskerar att innebära, om han inte fick ut någonting av
              det rent ekonomiskt. Det dummaste man kunde göra som egenföretagare
              vore att riskera sitt fordon om man inte fick betalt för det.
              Någon enstaka tror tydligen att det inte är på det sättet.
            </seg>
          </u>
          <u xml:id="i-a50145d981624c47-708" prev="i-a50145d981624c47-699" who="Q3845415">
            <seg xml:id="i-FKX5HhWTPE2HaigHaXg1Cp">
              Nej, jag tycker att det är tråkigt att höra den här diskussionen
              från majoritetens sida när man säger att man vill åstadkomma en
              situation. Men det instrument som man själv kan hantera vill man
              inte använda, utan man hänvisar till de åtgärder som andra kan
              vidta och också vidtar själva.
            </seg>
          </u>
          <u xml:id="i-a50145d981624c47-709" prev="i-a50145d981624c47-699" who="Q3845415">
            <seg xml:id="i-VQVDNXWfRH1hMARJQpGqiQ">
              Det är jättebra att branschen organiserar sig och engagerar sig
              i den här verksamheten, men det hindrar väl inte att man från
              regeringens och majoritetens sida kan göra detsamma? Målet är
              ändå detsamma, förutsätter jag, att åstadkomma en bättre situation.
              Varför då inte använda det här medlet för att åstadkomma den situationen?
              Varför denna ovilja?
            </seg>
          </u>
          <u xml:id="i-a50145d981624c47-710" prev="i-a50145d981624c47-699" who="Q3845415">
            <seg xml:id="i-E3uyU1qqRzSkDQHWcjzm4b">
              Till att börja med tycker jag att man ska ta ut huvudet ur busken
              och verkligen se hur det ligger till. Det är den första åtgärden
              som man måste vidta om man ska kunna sätta sig in i en situation
              och komma med lösningar på ett problem. Så länge man har kvar
              huvudet i busken ser man inte hur det ser ut ute i verkligheten.
            </seg>
          </u>
          <u xml:id="i-a50145d981624c47-711" prev="i-a50145d981624c47-699" who="Q3845415">
            <seg xml:id="i-RwU6ojmdBiy4b79e9EDUaq">
              Standardsvaret från majoritetens sida i sådana här situationer
              är alltid: Vi följer utvecklingen mycket noga. Vi har hört det
              här nu också från majoritetens företrädare. Men är det syftet
              med att sitta i riksdagen och att ha regeringsmakten att man ska
              följa en utveckling noga? Är det ändå inte så att man vill vara
              med och påverka den här utvecklingen och att det är därför som
              man engagerar sig politiskt?
            </seg>
          </u>
          <u xml:id="i-a50145d981624c47-712" prev="i-a50145d981624c47-699" who="Q3845415">
            <seg xml:id="i-JmwkYMfYpqZLTS1EieRkkx">
              Jag har gjort det, och jag upplever att de allra flesta har gjort
              det. Jag är väldigt glad över att Socialdemokraterna, Vänsterpartiet
              och Miljöpartiet har engagerat sig i den här frågan och tycker
              att det här är en väg som man kan gå för att lösa problemet. Vi
              är alla tydligen överens om att det är ett problem, och några
              av oss vill göra någonting åt det medan andra säger att det får
              någon annan sköta.
            </seg>
          </u>
          <u xml:id="i-a50145d981624c47-713" prev="i-a50145d981624c47-699" who="Q3845415">
            <seg xml:id="i-V11X1Uty5VWB4EmyvrKYz">
              Fru talman! Jag vill naturligtvis yrka bifall till reservationen.
            </seg>
          </u>
          <note type="speaker" xml:id="i-VDY9mkBHPWw5p8PV2Rqmg4">
            Anf. 89 SVEN BERGSTRÖM (c):
          </note>
          <u xml:id="i-a50145d981624c47-714" next="i-a50145d981624c47-719" who="Q5573582">
            <seg xml:id="i-BLYgh9eCReAgdYBJGCnD7i">
              Fru talman! Jag var anmäld till debatten men strök mig därför
              att jag tyckte att det här var ett betänkande som vi i all huvudsak
              var eniga om. Men när oppositionen nu blåser upp en retorik som
              går över alla gränser tycker jag att jag måste konstatera några
              saker.
            </seg>
          </u>
          <u xml:id="i-a50145d981624c47-715" prev="i-a50145d981624c47-714" who="Q5573582">
            <seg xml:id="i-VYo45v2B7JEsAgVcfAWrfJ">
              Det gick alltså tolv år med socialdemokratisk regering när den
              här frågan inte var så särskilt viktig att man behagade höja avgifterna.
              År 1994 var, precis som Sten Bergheden sade, det år då man höjde
              avgifterna. Sedan regerade Socialdemokraterna i tolv år, och man
              tyckte tydligen att man hade hygglig kontroll på frågan så att
              man inte behövde höja avgifterna. Men nu, när det är en annan
              regering, har det plötsligt blivit jätteviktigt.
            </seg>
          </u>
          <u xml:id="i-a50145d981624c47-716" prev="i-a50145d981624c47-714" who="Q5573582">
            <seg xml:id="i-PG5Zzb5hfYgtAuwCezQ7mn">
              Vi kan hålla med om beskrivningen att det är ett jätteproblem
              att vissa kör med överlaster. Men dramatisera inte på detta sätt,
              och lägg inte all skuld på den nuvarande regeringen! Ni hade tolv
              år på er att göra någonting åt det om ni tyckte att frågan var
              viktig.
            </seg>
          </u>
          <u xml:id="i-a50145d981624c47-717" prev="i-a50145d981624c47-714" who="Q5573582">
            <seg xml:id="i-64dGoJNT5A6jDk7pRSDn6p">
              Att frågan inte var så jätteviktig illustreras av att varken
              Vänsterpartiet, Miljöpartiet eller Socialdemokraterna i trafikutskottet
              ens bemödade sig om att skriva en motion. Det var några enskilda
              socialdemokrater som skrev två motioner, och nu hänger man på
              och gör en stor sak av detta, och skriver till och med en partireservation
              i utskottet.
            </seg>
          </u>
          <u xml:id="i-a50145d981624c47-718" prev="i-a50145d981624c47-714" who="Q5573582">
            <seg xml:id="i-4HgoSgDp1ctPifmwhasB5E">
              Hur kunde frågan plötsligt bli så jätteviktig, när ni för några
              månader sedan inte ens bemödade er om att skriva en motion i frågan?
              Nu hänger ni upp hela er argumentation på några enskilda ledamöters
              enskilda motioner. Trovärdigheten blir inte övertygande med förlov
              sagt.
            </seg>
          </u>
          <u xml:id="i-a50145d981624c47-719" prev="i-a50145d981624c47-714" who="Q5573582">
            <seg xml:id="i-7z5TtTU1zpAMR4GcZcBhFV">
              Jag yrkar bifall till förslaget i betänkandet.
            </seg>
          </u>
          <note type="speaker" xml:id="i-MF3qqxK9AAeA2fbSwbX8ko">
            Anf. 90 KRISTER ÖRNFJÄDER (s) replik:
          </note>
          <u xml:id="i-a50145d981624c47-720" next="i-a50145d981624c47-723" who="Q3845415">
            <seg xml:id="i-9wUjuQYCQknbYUoxYdids1">
              Fru talman! Jag kan förstå att Sven Bergström känner sig föranledd
              att gå in i diskussionen. Det skulle jag kanske också ha gjort
              om jag hade hört de tidigare inläggen från majoritetens sida att
              det kanske skulle behövas lite täckning bakom.
            </seg>
          </u>
          <u xml:id="i-a50145d981624c47-721" prev="i-a50145d981624c47-720" who="Q3845415">
            <seg xml:id="i-KTbteM7nUQNA3v3xC6oLPq">
              När jag hör sådana här uttalanden, i stil med att man ska lasta
              fordon ungefär så mycket som de bär, förstår jag att ni inte har
              insett problematiken. Det är bättre att de är överfulla, blir
              ju då principen, än att de går halvtomma. Man ska inte anpassa
              vikten efter vilka lagar och vilka bärigheter som gäller i normalfallet
              eftersom lagarna ska vara anpassade till väderlek och man på så
              sätt ska se hur mycket man kan lasta ett fordon med. Det känns
              som att argumentationen är minst sagt skakig.
            </seg>
          </u>
          <u xml:id="i-a50145d981624c47-722" prev="i-a50145d981624c47-720" who="Q3845415">
            <seg xml:id="i-BfSsH4jEpvEAd6db4Q5wyd">
              Men i Sven Bergströms kommentarer här berörde han egentligen
              inte huvudfrågan: Varför tycker ni inte att vi ska använda det
              redskap som riksdagen har och se till att man även från riksdagens
              och regeringens sida vidtar åtgärder för att förhindra den här
              situationen?
            </seg>
          </u>
          <u xml:id="i-a50145d981624c47-723" prev="i-a50145d981624c47-720" who="Q3845415">
            <seg xml:id="i-3MENCRwG43SgWqan3Tq5Pb">
              Att det blir bättre ja men om det fortfarande är så som vi i
              dag fått reda på, nämligen att 20 procent av alla tyngre fordon
              på något sätt är fellastade eller överlastade, kan det inte betraktas
              som att man har lyckats. Snarare måste man väl se det som att
              vi fortfarande har en bra bit att gå.
            </seg>
          </u>
          <note type="speaker" xml:id="i-YbQ4wnxncGqDWx79Ujacc2">
            Anf. 91 SVEN BERGSTRÖM (c) replik:
          </note>
          <u xml:id="i-a50145d981624c47-724" next="i-a50145d981624c47-728" who="Q5573582">
            <seg xml:id="i-FMkkJHtYqCHTXDFZg7DZF">
              Fru talman! Krister Örnfjäder frågar varför regeringen inte vill
              använda det instrument som man sitter på och höja avgifter eller
              böter. Ja, den här regeringen gjorde väl ungefär samma bedömning
              som den socialdemokratiska regeringen under tolv år gjorde, nämligen
              att detta är en angelägen fråga. Det skriver vi i betänkandet.
              Men det mest optimala bedöms inte vara att just nu höja böterna.
            </seg>
          </u>
          <u xml:id="i-a50145d981624c47-725" prev="i-a50145d981624c47-724" who="Q5573582">
            <seg xml:id="i-LYU2YbrVHDHx9tcKnkm97t">
              Den bedömningen gjorde ni i tolv år, och socialdemokraterna i
              trafikutskottet gjorde för en eller två månader sedan ungefär
              samma bedömning. Man bemödade sig inte ens att motionera så viktig
              var frågan! Man bemödade sig alltså inte att skriva en egen motion.
              Vänsterpartiet och Miljöpartiet hade inte heller ens enskilda
              motioner i frågan.
            </seg>
          </u>
          <u xml:id="i-a50145d981624c47-726" prev="i-a50145d981624c47-724" who="Q5573582">
            <seg xml:id="i-Let1J4uXCgkredDbuVpqTK">
              Men nu gör man en jättesak av den här debatten och höjer retoriknivån
              till långt över vad som är sans och balans. Det är det jag reagerar
              mot. Gör alltså inte frågan större och mer dramatisk än den är!
            </seg>
          </u>
          <u xml:id="i-a50145d981624c47-727" prev="i-a50145d981624c47-724" who="Q5573582">
            <seg xml:id="i-PRiAbH88FetNt75p6gKpeA">
              Det här är en angelägen fråga. Jag håller med Örnfjäder, Brandin
              och andra om att vi måste komma till rätta med detta. Polisen
              jobbar effektivt och framsynt. Det gör också Vägverket och branschen.
              I april 2008 träffade vi företrädare för branschen och hade en
              djupgående diskussion med dem om hur man jobbar för att komma
              åt detta. Låt oss gå vidare på den vägen!
            </seg>
          </u>
          <u xml:id="i-a50145d981624c47-728" prev="i-a50145d981624c47-724" who="Q5573582">
            <seg xml:id="i-Fa8oyxGrSbTh361EgETrpA">
              På s. 12 i betänkandet säger vi i vårt ställningstagande att
              vi tycker att det här är en angelägen fråga. Det slits på vårt
              vägkapital, och trafiksäkerheten försämras. Vi är överens om att
              vi måste komma åt detta. Men om vi just nu, våren 2009, ska höja
              böter och avgifter eller om vi ska låta branschen själv jobba
              med detta och försöka trycka ned brottsligheten det är fråga om
              en sådan kan diskuteras. Det är möjligt att man borde göra så,
              men vi har valt att inte gå den vägen. Den socialdemokratiska
              regeringen valde samma metod i tolv år. Så sent som för någon
              månad sedan bemödade man sig inte ens om att motionera i frågan,
              så dramatisera inte mer än nödvändigt!
            </seg>
          </u>
          <note type="speaker" xml:id="i-Vx4Uv5wbM3wYm1EbGGShsz">
            Anf. 92 KRISTER ÖRNFJÄDER (s) replik:
          </note>
          <u xml:id="i-a50145d981624c47-729" next="i-a50145d981624c47-732" who="Q3845415">
            <seg xml:id="i-2uECqYWVuKZchvDcjdLHGw">
              Fru talman! Till att börja med gäller det diskussionen om att
              Socialdemokraterna inte bemödade sig på tolv år. Det är tolv år
              sedan avgifterna höjdes. Sven Bergström vet lika väl som jag att
              vi lät det där verka. Vi hade en diskussion om att vidta fler
              åtgärder. Det var då branschen själv började engagera sig i det
              här för att komma till rätta med situationen internt. Det har
              man under ett antal år hållit på med. Det går, som sagt, åt rätt
              håll. Men vi kan absolut inte vara nöjda med att vart femte tungt
              fordon 20 procent av de här fordonen i dag är fellastat eller
              överlastat. Det är inte en situation som någon kan vara nöjd med.
              Jag tycker att det här är en angelägen fråga.
            </seg>
          </u>
          <u xml:id="i-a50145d981624c47-730" prev="i-a50145d981624c47-729" who="Q3845415">
            <seg xml:id="i-2gR3gFUfD8crR5BUVZMqqr">
              Eftersom det nu är tolv år sedan den förra höjningen gjordes
              vill jag vända på resonemanget och fråga: Kan det inte vara aktuellt
              att se över nivån i dag? Är det rimligt att det ska vara lika
              dyrt att år 2009 begå det medvetna brott som det många gånger
              är fråga om som det var 1994 med tanke på den kostnadsutveckling
              och den inkomstutveckling som varit under den här tiden? Det tycker
              inte jag.
            </seg>
          </u>
          <u xml:id="i-a50145d981624c47-731" prev="i-a50145d981624c47-729" who="Q3845415">
            <seg xml:id="i-JAEWftoNm18DqPNYWFYdK8">
              Jag tycker att vi i stället ska höja så att det blir en kännbar
              ekonomisk förlust i stället för vinst om man medvetet, som jag
              anser att det är fråga om, på olika sätt fellastar sitt fordon.
              Inte minst utgör sådana fordon en trafikfara ute på vägarna. Därtill
              kommer alla andra argument som jag här har framfört.
            </seg>
          </u>
          <u xml:id="i-a50145d981624c47-732" prev="i-a50145d981624c47-729" who="Q3845415">
            <seg xml:id="i-C7ChDEgUgSTTQmBf5spGZT">
              De tolv åren, Sven Bergström, borde i stället vara ett argument
              för dig att titta på om det ändå inte borde vara dags att anpassa
              nivån uppåt eftersom nivån från förra gången är så pass gammal
              som den är.
            </seg>
          </u>
          <note type="speaker" xml:id="i-X6ktCq2jj2iwp6LKFqDQzq">
            Anf. 93 SVEN BERGSTRÖM (c) replik:
          </note>
          <u xml:id="i-a50145d981624c47-733" next="i-a50145d981624c47-736" who="Q5573582">
            <seg xml:id="i-GLv2quYFuk9v19LwDeEkY2">
              Fru talman! Det gläder mig att Krister Örnfjäder har större förväntningar
              på den här regeringen än han hade på den tidigare regeringen,
              som under tolv år inte tyckte att detta var så angeläget. Nu när
              vi har en regering med lite kraft i sig borde man kunna förvänta
              sig någonting bättre. Det är ungefär vad Krister Örnfjäder säger.
              Det är naturligtvis kul för regeringen att det finns stora förväntningar
              på den.
            </seg>
          </u>
          <u xml:id="i-a50145d981624c47-734" prev="i-a50145d981624c47-733" who="Q5573582">
            <seg xml:id="i-9DtnaguFuDUAiFiwRb6bum">
              Möjligen är trovärdigheten i Krister Örnfjäders resonemang hög.
              Men Miljöpartiets, Vänsterpartiets och den socialdemokratiska
              gruppens trovärdighet i argumentationen i trafikutskottet är inte
              hög. Inte ens för en månad sedan bemödade man sig, som sagt, att
              skriva en egen motion. I stället hänger man nu upp hela argumentationen
              på två enskilda motioner från socialdemokrater.
            </seg>
          </u>
          <u xml:id="i-a50145d981624c47-735" prev="i-a50145d981624c47-733" who="Q5573582">
            <seg xml:id="i-WFf8TMwNr4iW47EX1EB8ib">
              Jag har respekt för att ni tycker att frågan är viktig och för
              att ni tycker att den här regeringen med den kompetens den har
              nu borde se att det kanske är dags att höja avgifterna. Men jag
              har också respekt för att regeringen har gjort bedömningen att
              man i och med branschens aktiva jobb ett jobb som verkligen görs
              för att här trycka ned till bättre siffror från år till år samt
              polisens sätt att jobba och Vägverkets sätt att följa frågan kan
              få ett eller två år till på sig för att sedan visa resultat.
            </seg>
          </u>
          <u xml:id="i-a50145d981624c47-736" prev="i-a50145d981624c47-733" who="Q5573582">
            <seg xml:id="i-KngmEQPe52uys1ErtKfWzg">
              Det är precis som Sten Bergheden påpekat. Det är egentligen inte
              den totala överlastningen som är problemet, utan problemet är
              axellasterna ofta vid dellaster av en transport då det blir snedbelastningar.
              Det måste vi komma åt, vilket också de i branschen är djupt medvetna
              om. Låt oss alltså följa det här mycket noga och låt oss vara
              aktiva och offensiva! Men häng inte upp hela argumentationen på
              att man inte just nu höjer avgifterna!
            </seg>
          </u>
          <note xml:id="i-EtMq5BNeEG2R9uzScBgVCR">
            Överläggningen var härmed avslutad.
          </note>
          <note xml:id="i-LrXgUNPhvswi5PfF8tFv6N">
            12 § Tydligare mål och kunskapskrav Nya läroplaner för skolan
          </note>
          <note xml:id="i-DzW3c26SeQrK2G2d46Dqjo">
            Föredrogs
          </note>
          <note type="speaker" xml:id="i-D7qs68kidMuWM1HJYjeZwo">
            Anf. 94 AGNETA LUNDBERG (s):
          </note>
          <u xml:id="i-a50145d981624c47-737" next="i-a50145d981624c47-760" who="Q4693160">
            <seg xml:id="i-CB2VSrQMPe9cYLhTZ5X1tV">
              Fru talman! Vi ska nu debattera UbU9 Tydligare mål och kunskapskrav
              Nya läroplaner för skolan . Jag börjar med att yrka bifall till
              reservation 3.
            </seg>
          </u>
          <u xml:id="i-a50145d981624c47-738" prev="i-a50145d981624c47-737" who="Q4693160">
            <seg xml:id="i-QbBKMD6mWXGkoiqYEDnodC">
              Huvudinriktningen för en ny socialdemokratisk skolpolitik är
              tydlig. Fokus ska ligga på framgångsfaktorer som ger dokumenterat
              resultat. Det handlar om tydliga mål, systematisk uppföljning
              och höga förväntningar, om en ömsesidig respekt för att skapa
              arbetsro och trygghet samt, inte minst, om ett tydligt och professionellt
              ledarskap både i skolan och i klassrummet. Vår politik bygger
              på en benhård övertygelse om att alla vill och kan lära.
            </seg>
          </u>
          <u xml:id="i-a50145d981624c47-739" prev="i-a50145d981624c47-737" who="Q4693160">
            <seg xml:id="i-F59PPp9k8TpjCtfE3Pbmtk">
              Varje barn och ung människa ska nå skolans kunskapsmål men också
              få utvecklas så långt som möjligt utifrån sina förutsättningar.
              Som elev måste man få känna att läraren har förväntningar på en
              och tro på att man kan uppnå de uppsatta målen. Undervisningen
              måste därför bli mer individualiserad och bättre se till den enskilde
              elevens behov och förutsättningar. För elever som lär sig grunderna
              måste fokus ligga på att fortsatt locka till lärande.
            </seg>
          </u>
          <u xml:id="i-a50145d981624c47-740" prev="i-a50145d981624c47-737" who="Q4693160">
            <seg xml:id="i-T8P1SXmzmjF8mzshB5EuS8">
              För elever i behov av särskilt stöd för att uppnå målen måste
              det finnas mer stöd att tillgå. En del behöver extra undervisning.
              Men det kan också handla om fler lärare och om mindre undervisningsgrupper
              i vissa ämnen och vid vissa tillfällen.
            </seg>
          </u>
          <u xml:id="i-a50145d981624c47-741" prev="i-a50145d981624c47-737" who="Q4693160">
            <seg xml:id="i-9GZe8i2Z1zpcNj5EAigqt1">
              För elever som snabbt tillägnar sig kunskap ska undervisningen
              innebära en utmaning, och det ska bli lättare att gå vidare. Den
              som går i grundskolan ska kunna gå kvar i samma klass men ändå
              ha möjlighet att läsa vissa kurser i gymnasieskolan eller att
              på annat sätt höja sin kunskapsnivå.
            </seg>
          </u>
          <u xml:id="i-a50145d981624c47-742" prev="i-a50145d981624c47-737" who="Q4693160">
            <seg xml:id="i-2tKFRff3rdNS5uCfF3Kzw7">
              Svensk skola har mycket att vara stolt över men har också problem.
              Lösningar kan vi inte söka genom att försöka återskapa gårdagens
              skola. Framtidens utmaningar måste mötas med en modern skolpolitik
              som stimulerar eleverna en socialdemokratisk skolpolitik för kunskap,
              respekt och lust att lära som står i tydlig kontrast till en föråldrad
              sorteringsskola.
            </seg>
          </u>
          <u xml:id="i-a50145d981624c47-743" prev="i-a50145d981624c47-737" who="Q4693160">
            <seg xml:id="i-DNhEwW8d62M3t7Y3P4xz98">
              Rätten till kunskap får aldrig bli en klassfråga där föräldrars
              bakgrund eller var du bor avgör dina livschanser. Målet är en
              jämlik skola där alla elever oavsett bakgrund ges förutsättningar
              att växa och att nå resultat i världsklass.
            </seg>
          </u>
          <u xml:id="i-a50145d981624c47-744" prev="i-a50145d981624c47-737" who="Q4693160">
            <seg xml:id="i-2r5TSZM6k69wU3kjBgp37T">
              Lärare måste bli varse sina egna styrkor och svagheter, lära
              sig att utveckla sina undervisningsmetoder, vara motiverade och
              kontinuerligt utveckla sina kunskaper. Arbetssättet inom skolan
              måste vara öppet så att varje skola blir en lärande organisation
              där kolleger lär av varandra och utbyter erfarenheter.
            </seg>
          </u>
          <u xml:id="i-a50145d981624c47-745" prev="i-a50145d981624c47-737" who="Q4693160">
            <seg xml:id="i-U143ndGsZQY52o3BKEGMxP">
              Kunskaper och undervisningsmetoder måste hela tiden uppdateras
              och förfinas. Skolledningen har ett ansvar för att skapa ett öppet
              klimat och för att ge lärarna förutsättningar att utvecklas i
              sin yrkesroll. Skolor måste utvärderas och följas upp. Vi anser
              att ett nationellt utbildningsråd ska skapas med uppgift att utforma
              verktyg för kontinuerlig utveckling av lärarrollen.
            </seg>
          </u>
          <u xml:id="i-a50145d981624c47-746" prev="i-a50145d981624c47-737" who="Q4693160">
            <seg xml:id="i-UhEiQ4W9f6VjUu1rAP98N6">
              Utvärderingar av skolor, lärare och elever ska vara kopplade
              till ett tydligt system för att styra resurser och insatser dit
              där behoven är störst så att alla elever ges lika chanser att
              nå målen.
            </seg>
          </u>
          <u xml:id="i-a50145d981624c47-747" prev="i-a50145d981624c47-737" who="Q4693160">
            <seg xml:id="i-EqmJLXLr1TNUhcFPeVHLA5">
              Varje barn ska i skolan få kunskapsutmaningar, uppleva en trygg
              skolmiljö, utvecklas och stimuleras. Varje barn ska bli sett som
              den individ just det barnet är. Alla barn ska ha samma chans.
              Dessa ambitioner får inte ses som utopiska, utan det är skolans
              uppdrag. Det är därför vi har en skola.
            </seg>
          </u>
          <u xml:id="i-a50145d981624c47-748" prev="i-a50145d981624c47-737" who="Q4693160">
            <seg xml:id="i-DiP6JKE3vJ6bJXkx5nLcQ6">
              Under den socialdemokratiska regeringen ledde jag en arbetsgrupp
              på uppdrag av dåvarande skolminister Ingegerd Wärnersson som hade
              till uppdrag att främja diskussion och utveckling av goda förhållningssätt
              för ökad måluppfyllelse och då särskilt för elever i behov av
              särskilt stöd.
            </seg>
          </u>
          <u xml:id="i-a50145d981624c47-749" prev="i-a50145d981624c47-737" who="Q4693160">
            <seg xml:id="i-oVWWHBgiXZmiir6mrY271">
              Den 8 maj 2001 avlämnade arbetsgruppen rapporten Elevens framgång
              skolans ansvar . Ett förslag i den rapporten var att alla elever
              skulle få en individuell utvecklingsplan, vilket det sedan beslutades
              om här i kammaren. Det var alltså vi socialdemokrater som införde
              de individuella utvecklingsplanerna, och det var inte alls efter
              några som helst påtryckningar från den dåvarande oppositionen.
            </seg>
          </u>
          <u xml:id="i-a50145d981624c47-750" prev="i-a50145d981624c47-737" who="Q4693160">
            <seg xml:id="i-HDEHca4P19HkMq5ou6WmZB">
              Erfarenheterna av dessa individuella utvecklingsplaner är mycket
              goda, och föräldrarna känner sig mycket mer delaktiga. Detta gemensamma
              ansvarstagande mellan elev, föräldrar och lärare har upplevts
              som mycket positivt. Med den individuella utvärderingen som grund
              ska skolan skriftligen precisera vilka insatser som görs för att
              stödja elevens kunskapsutveckling, och eleven och hemmet ska tydliggöra
              vilka insatser de avser att göra för att ta sin del av ansvaret.
              Kontraktet är en del av dialogen mellan elev, hem och skola och
              ska inte betraktas som offentlig handling.
            </seg>
          </u>
          <u xml:id="i-a50145d981624c47-751" prev="i-a50145d981624c47-737" who="Q4693160">
            <seg xml:id="i-838NJwBR6w5UfeG4ESPSka">
              Det går ej att öka måluppfyllelsen utan resursförstärkningar.
              Vi socialdemokrater har föreslagit 3 miljarder de närmaste tre
              åren för att höja kvaliteten i den svenska skolan. Det skulle
              innebära fler specialpedagoger och mindre undervisningsgrupper.
              Det skulle innebära fler behöriga lärare, fler lärare som får
              chans till vidareutbildning och resurser till läxhjälp. Dessutom
              vill vi inrätta ett pedagogiskt utvecklingsteam vid Skolverket.
            </seg>
          </u>
          <u xml:id="i-a50145d981624c47-752" prev="i-a50145d981624c47-737" who="Q4693160">
            <seg xml:id="i-NbW5Y5AZsSAeRdefd3HH8S">
              Skolan har i dagsläget för många mål och dessutom motsägelsefulla
              mål. Det skapar osäkerhet och otydlighet. Den utredning som vi
              i regeringsställning tillsatte har på ett mycket gediget sätt
              belyst och bearbetat detta faktum. Utredningens förslag och rekommendationer
              har mycket starkt bidragit till att det nu går att ta steg vidare
              och skapa nya läroplaner. Steget mot en ny läroplan för var och
              en av skolformerna grundskolan, obligatoriska särskolan, specialskolan
              och sameskolan kommer att gynna skolans utveckling och vara en
              pusselbit som bidrar till barns ökade kunskapsinhämtning och utveckling.
            </seg>
          </u>
          <u xml:id="i-a50145d981624c47-753" prev="i-a50145d981624c47-737" who="Q4693160">
            <seg xml:id="i-Kp7S2fsPeVy5ubCA3E3EgS">
              Vi vill ha en skola som tidigt följer upp varje elev och där
              åtgärder sätts in för att alla ska kunna nå målen. Tydliga kursplaner
              kommer att bidra till att alla elever, var de än bor, kommer att
              kunna ges likvärdig utbildning. När målen för varje ämne och kurs
              är kända kan skolor och lärare utveckla undervisningen så att
              målen nås. Dessutom kommer det att underlätta för elever som flyttar
              att komma in rätt i sin utbildning, och risken att missa något
              kommer att ha minimerats.
            </seg>
          </u>
          <u xml:id="i-a50145d981624c47-754" prev="i-a50145d981624c47-737" who="Q4693160">
            <seg xml:id="i-F5jr1aUgHnxYEeoVite7aW">
              Nationella prov ska användas som ett av flera verktyg för att
              följa upp om eleverna har nått kunskapsmålen så att brister kan
              upptäckas i tid och som grund för att ge varje barn det stöd som
              han eller hon behöver.
            </seg>
          </u>
          <u xml:id="i-a50145d981624c47-755" prev="i-a50145d981624c47-737" who="Q4693160">
            <seg xml:id="i-YJ4i5DADwCGn1Cg64vw4JQ">
              Betyg ska ses som ett kvitto på uppnådda kunskaper och ska användas
              som ett urvalsinstrument för högre studier. Prov och betyg som
              enbart syftar till att gradera och sortera elever inbördes leder
              inte till mer kunskap. Det ger bara ökade klyftor och kväver lusten
              till lärande.
            </seg>
          </u>
          <u xml:id="i-a50145d981624c47-756" prev="i-a50145d981624c47-737" who="Q4693160">
            <seg xml:id="i-DVAF9sQCiTVJoLYU5fBjKF">
              Vi socialdemokrater vill följa elevens kunskapsutveckling. Det
              ska ske systematiskt och kvalitetssäkrat. Vi menar att det förslag
              som den borgerliga regeringen nu levererat kan vara det hjälpmedel
              som behövs, men det handlar som alltid om i vilken kontext nationella
              prov används. Att endast mäta och sortera bort elever är kunskapsfientligt.
              Det utvecklar varken våra elever eller Sverige som nation.
            </seg>
          </u>
          <u xml:id="i-a50145d981624c47-757" prev="i-a50145d981624c47-737" who="Q4693160">
            <seg xml:id="i-uThzr6az6ZAjjbma25r6E">
              Vi vill att svenska elever ska vara i topp när det gäller såväl
              ämneskunskaper som samarbetsförmåga. Dessa färdigheter är avgörande,
              och vi vill investera i utbildning.
            </seg>
          </u>
          <u xml:id="i-a50145d981624c47-758" prev="i-a50145d981624c47-737" who="Q4693160">
            <seg xml:id="i-WSdAQMy3AV6YnjgFmkg85s">
              Det känns väldigt frustrerande att här i dag föreslå åtgärder
              som ska kunna medverka till ökad måluppfyllelse samtidigt som
              vi får besked om att många kommuner säger upp lärare. Lärarna
              är viktiga resurser om vi ska nå de önskade syftena. Staten måste
              hörsamma kommunernas krav om ökade resurser för att kompensera
              den övervältring av kostnaderna som staten gjort. Vi kan annars
              få konstatera att vi på nytt kommer att få uppleva 90-talets kris
              i skolan, och än en gång är det eleverna som kommer att få betala
              priset. Den socialdemokratiska budgeten innehöll förslag om att
              investera ytterligare 3 miljarder kronor i svensk skola. Men fortsätter
              krisen kommer det inte att räcka.
            </seg>
          </u>
          <u xml:id="i-a50145d981624c47-759" prev="i-a50145d981624c47-737" who="Q4693160">
            <seg xml:id="i-E5yaCTAkdRuumaGo3cuiXy">
              Regeringen föreslår att möjligheten att sätta blockbetyg avskaffas.
              Regeringen kommenterar inte förslaget om en översyn av ämnen,
              som utredaren föreslår. Vi socialdemokrater välkomnar ett tydligare
              system men finner det anmärkningsvärt att regeringen lämnar förslag
              om översyn av ämnen utan kommentar.
            </seg>
          </u>
          <u xml:id="i-a50145d981624c47-760" prev="i-a50145d981624c47-737" who="Q4693160">
            <seg xml:id="i-XgHXFz77BJ6ugHqiLanvZ1">
              Block- eller temaläsning skapar ofta helhet, förståelse och sammanhang
              och förtydligar på ett helt annat sätt än ämnena gör var för sig.
              Temaläsning ska alltid värna om ämneskunskaperna men också ge
              en djupare förståelse. Utredarens resonemang om vilka ämnen som
              ska finnas i grundskolan bör därför genomlysas. Det är viktigt
              när vi gör dessa förändringar att vi tänker på att vi ska forma
              en skola för framtiden och inte en skola för dåtiden.
            </seg>
          </u>
          <note type="speaker" xml:id="i-XPeMiQxFTASFTxGcVb7Joi">
            Anf. 95 ROSSANA DINAMARCA (v):
          </note>
          <u xml:id="i-a50145d981624c47-761" next="i-a50145d981624c47-789" who="Q4944866">
            <seg xml:id="i-W8pkcpq7tP93bezeuKwWMd">
              Fru talman! Alla barn har rätt till utbildning, oavsett om det
              är kris eller inte. Därför är det alarmerande att höra att över
              1 000 lärare varslas. I mer än var tredje kommun har lärare varslats
              om uppsägning. Det presenteras i dag i en undersökning gjord av
              Lärarnas Riksförbund.
            </seg>
          </u>
          <u xml:id="i-a50145d981624c47-762" prev="i-a50145d981624c47-761" who="Q4944866">
            <seg xml:id="i-JhtYQd3GksKJXiAfbuovJh">
              Samtidigt håller den borgerliga regeringen inne omkring 6 miljarder
              kronor från kommunsektorn. Det är över tio gånger så mycket som
              för regeringens så uppmärksammade läsa-skriva-räkna-satsning för
              skolan som beräknas omfatta en halv miljard år 2010.
            </seg>
          </u>
          <u xml:id="i-a50145d981624c47-763" prev="i-a50145d981624c47-761" who="Q4944866">
            <seg xml:id="i-AQEGhTuBKRCuVxMLgDxnG2">
              Om de 6 miljarderna fördelas jämnt över kommunernas och landstingens
              verksamhetsuppgifter tappar skolan 1 ½2 miljarder kronor. Det
              är flera gånger mer än för läsa-räkna-skriva-satsningen.
            </seg>
          </u>
          <u xml:id="i-a50145d981624c47-764" prev="i-a50145d981624c47-761" who="Q4944866">
            <seg xml:id="i-8pdCCp9gUSV8UTWV9dhX8Q">
              Det skulle i stället gå att anställa fler i välfärden. Att anställa
              150 000 människor skulle kosta i storleksordningen 30 miljarder
              kronor. Det är att jämföra med regeringens skattesänkningar på
              hittills omkring 70 miljarder kronor.
            </seg>
          </u>
          <u xml:id="i-a50145d981624c47-765" prev="i-a50145d981624c47-761" who="Q4944866">
            <seg xml:id="i-W42v5XL3vXQzJHYitVoH3n">
              Undersökningen från Lärarnas Riksförbund visar att kommunerna
              inte klarar av att prioritera skolan. Över 40 procent av kommunerna
              planerar att varsla lärare längre fram oavsett om kommunen tidigare
              sagt upp eller varslat lärare. Var fjärde kommun återbesätter
              inte lärartjänsterna.
            </seg>
          </u>
          <u xml:id="i-a50145d981624c47-766" prev="i-a50145d981624c47-761" who="Q4944866">
            <seg xml:id="i-2NiafH2EYgNpA51HENaQJf">
              Vänsterpartiet vill räkna upp statsbidragen och dessutom införa
              tillfälliga anställningsstöd till kommuner och landsting för att
              slippa göra avskedanden på grund av finanskrisen. Staten måste
              ta ett större ansvar såväl för ekonomin som för kunskapsuppdraget.
            </seg>
          </u>
          <u xml:id="i-a50145d981624c47-767" prev="i-a50145d981624c47-761" who="Q4944866">
            <seg xml:id="i-4ZLqp3WGJvk5gvz9mkz3zs">
              Vi anser därför att kommunerna måste få sina pengar och att kommunaliseringens
              konsekvenser ska utredas. Det är något som den nu frånvarande
              skolministern lovade i Almedalen, men det är inte något som vi
              ännu har sett röken av.
            </seg>
          </u>
          <u xml:id="i-a50145d981624c47-768" prev="i-a50145d981624c47-761" who="Q4944866">
            <seg xml:id="i-2cCu9vuEaQK6X1QLeHzEBg">
              Det är inte betyg tidigare, nya betygsskalor, fler nationella
              prov eller rätt att beslagta mobiltelefoner som kommer att öka
              kunskaperna. Det behövs lärare.
            </seg>
          </u>
          <u xml:id="i-a50145d981624c47-769" prev="i-a50145d981624c47-761" who="Q4944866">
            <seg xml:id="i-TnM1YsHqAvRnmhgoMBviqQ">
              Att peka på kommunerna och tala om självbestämmande duger inte.
              Vi har skolplikt i det här landet. Den plikten kan inte bara innefatta
              elevers närvaro utan måste omfatta elevens rätt till kunskap.
              Det är ett ansvar som staten och regeringen inte kan svära sig
              fria ifrån.
            </seg>
          </u>
          <u xml:id="i-a50145d981624c47-770" prev="i-a50145d981624c47-761" who="Q4944866">
            <seg xml:id="i-F2ZaqrBQTKuxvrHNiesRB3">
              Det är uppenbart att det finns många problem och oklarheter med
              den nuvarande styrningen och ansvarsfördelningen. Bland annat
              finns det oroväckande tendenser att bristande likvärdighet leder
              till att de sociala skillnaderna i skolan ökar.
            </seg>
          </u>
          <u xml:id="i-a50145d981624c47-771" prev="i-a50145d981624c47-761" who="Q4944866">
            <seg xml:id="i-6N6aAexiaP5NTWhvt6LTnv">
              Den utvecklingen kan inte enbart hänföras till hur styrdokumenten
              är formulerade eller tolkas. Men det utgör en del av problemet.
            </seg>
          </u>
          <u xml:id="i-a50145d981624c47-772" prev="i-a50145d981624c47-761" who="Q4944866">
            <seg xml:id="i-Eknr6S5eUPp84Gkg3oPQFn">
              Därför anser vi i Vänsterpartiet att det behövs en total utvärdering
              av det svenska skolväsendet och föreslår att det tillsätts en
              utredning med uppdrag att analysera och utvärdera skolans styrning
              och finansiering.
            </seg>
          </u>
          <u xml:id="i-a50145d981624c47-773" prev="i-a50145d981624c47-761" who="Q4944866">
            <seg xml:id="i-THzPjWuSrLsecdLNjHGAY9">
              Med det sagt, fru talman, är det inte så att vi inte ser något
              behov av att se över de enskilda målen i läroplaner och kursplaner
              och genomföra förändringar till exempel om det finns oklarheter
              eller onödiga upprepningar. Bland den kritik som finns mot det
              nuvarande målsystemet är att läroplanerna och kursplanerna inte
              används i undervisningen eller kanske att man använder flera samtidigt.
              Anledningen sägs vara att de uppfattas som otydliga.
            </seg>
          </u>
          <u xml:id="i-a50145d981624c47-774" prev="i-a50145d981624c47-761" who="Q4944866">
            <seg xml:id="i-JoSCPoXcnEgqVGcQG3ErL2">
              I betänkandet Tydligare mål och kunskapskrav i grundskolan som
              ligger till grund för den föreliggande propositionen finns en
              beskrivning och en analys av reformen. Ett problem som framkommer
              är att det aldrig har utarbetats något kommentar- och referensmaterial
              till läro- och kursplanerna trots att det i alla förarbeten anses
              som en förutsättning för att lärarna skulle kunna utforma mål
              i sin undervisning.
            </seg>
          </u>
          <u xml:id="i-a50145d981624c47-775" prev="i-a50145d981624c47-761" who="Q4944866">
            <seg xml:id="i-M1Vnnra8KHEMZAR1q9Fzk8">
              Detta arbete skulle ingå i Skolverkets uppdrag. Det stödmaterial
              som har tagits fram av Skolverket innebär enligt utredarens bedömning
              ingen hjälp för lärarna hur de ska konkretisera målen i sin undervisning.
              Behovet av ett kommentar- och referensmaterial kommer att finnas
              även med de förändringar av läro- och kursplaner som regeringen
              nu vill genomföra.
            </seg>
          </u>
          <u xml:id="i-a50145d981624c47-776" prev="i-a50145d981624c47-761" who="Q4944866">
            <seg xml:id="i-7SqTFTUUUkWDEi3WvHiCpe">
              Ytterligare ett problem är att det material som Skolverket har
              producerat är relativt okänt ute på skolorna. En viktig förklaring
              är att det satsas för lite resurser på kompetensutveckling i skolan
              och att det också var fallet vid införandet av den nuvarande läroplanen.
              Regeringen har inte lärt sig av historien utan lägger hela ansvaret
              på skolhuvudmännen att se till att kunskaper om de nya skoldokumenten
              når ut på skolorna, vilket innebär att det kommer att uppstå liknande
              problem med den nya läroplanen som med den gamla.
            </seg>
          </u>
          <u xml:id="i-a50145d981624c47-777" prev="i-a50145d981624c47-761" who="Q4944866">
            <seg xml:id="i-MMoZM4zSXpVg8VLrB9xh2s">
              Fru talman! När nu regeringen vill frångå principen om uppnåendemål
              och strävansmål och i stället införa nationella kunskapskrav innebär
              det i princip att eleverna själva tvingas överta ansvaret för
              att de får den kunskap som de tidigare hade rätt till. Det innebär
              också minskade krav på skolan som institution och att ambitionerna
              för elevernas kunskapsutveckling sänks. De sänkta ambitionerna
              gör att betygen kommer att styra undervisningen i ännu högre grad
              och att betygshetsen det avslutande året i grundskolan kommer
              att öka.
            </seg>
          </u>
          <u xml:id="i-a50145d981624c47-778" prev="i-a50145d981624c47-761" who="Q4944866">
            <seg xml:id="i-MHXneyH7oJ75fv3FVM8TU8">
              Kunskapskraven ska även omfatta elever i årskurs 3. Regeringen
              menar att syftet är att lärarna på så sätt lättare ska kunna upptäcka
              elever med behov av stöd och att dessa elever därmed kan få den
              hjälp de behöver. Det kan tyckas vällovligt, men regeringens politik
              bygger dessvärre på den felaktiga och illa underbyggda tesen att
              lärare saknar tillräcklig information och kännedom om elevernas
              kunskaper och att det är därför eleverna inte når målen.
            </seg>
          </u>
          <u xml:id="i-a50145d981624c47-779" prev="i-a50145d981624c47-761" who="Q4944866">
            <seg xml:id="i-Bs1AJh4pRXJL6WV3u4nNM8">
              I själva verket har de flesta lärare som undervisar i skolan
              god insikt i sina elevers kunskapsutveckling och vet vilka elever
              som behöver mer stöd och hur det stödet behöver utformas. Trots
              detta hävdar regeringen att lärarna saknar dessa kunskaper och
              underkänner med andra ord en hel yrkeskår.
            </seg>
          </u>
          <u xml:id="i-a50145d981624c47-780" prev="i-a50145d981624c47-761" who="Q4944866">
            <seg xml:id="i-RKDFScqXCzUWDZyVMGf76a">
              Orsaken till att eleverna inte når målen är att de inte får den
              hjälp och stimulans som de har behov av och rätt till. Trots att
              lärarna vet vilka åtgärder som behövs har de ingen möjlighet att
              fatta beslut på enbart pedagogiska grunder eftersom de inte har
              tillräckliga resurser till sitt förfogande.
            </seg>
          </u>
          <u xml:id="i-a50145d981624c47-781" prev="i-a50145d981624c47-761" who="Q4944866">
            <seg xml:id="i-K4NyWGFoTpbSg2UMQpnNsQ">
              Vänsterpartiet har även invändningar mot en ökad användning av
              nationella prov. Nationella prov förutsätter att alla elever lär
              sig samma saker och riskerar att styra undervisningen med dess
              innehåll på samma sätt som betygen gör. Detta motverkar utvecklingen
              mot pedagogiskt nytänkande och mångfald som i dag sker ute på
              skolorna. Det blir mycket svårare för lärarna att ta hänsyn till
              elevernas individuella kunskapsutveckling som kan skilja oerhört
              mycket i tidiga år. Undervisningen styrs mot några få mål, vilket
              ger eleverna färre kunskaper och sämre bildning.
            </seg>
          </u>
          <u xml:id="i-a50145d981624c47-782" prev="i-a50145d981624c47-761" who="Q4944866">
            <seg xml:id="i-3ZFhZCtb6FqmbCZUswxm3e">
              Naturligtvis måste det finnas redskap för att bedöma elevernas
              kunskaper, eftersom det är det bästa sättet att utvärdera skolans
              undervisning. Bedömningarna behöver dock samtidigt vara ett stöd
              i lärandet och ska därför vara framåtsyftande eller formativa.
              Betyg och nationella prov är summativa bedömningar, det vill säga
              de mäter bara gjorda prestationer och ger ingen information om
              hur lärandet ska utvecklas.
            </seg>
          </u>
          <u xml:id="i-a50145d981624c47-783" prev="i-a50145d981624c47-761" who="Q4944866">
            <seg xml:id="i-NkosQ7DFFic444AyzYAjAw">
              Möjligen kan de nationella proven göra mer nytta som ett redskap
              för att utvärdera undervisningen. De enskilda elevernas prestationer
              behöver därigenom inte uppmärksammas i så stor utsträckning, och
              proven skulle därför kunna avpersonifieras eller anonymiseras.
            </seg>
          </u>
          <u xml:id="i-a50145d981624c47-784" prev="i-a50145d981624c47-761" who="Q4944866">
            <seg xml:id="i-6uPqbyHJPymZtEEjXapt4o">
              Vår slutsats är därför att de nationella proven måste användas
              mycket sparsamt.
            </seg>
          </u>
          <u xml:id="i-a50145d981624c47-785" prev="i-a50145d981624c47-761" who="Q4944866">
            <seg xml:id="i-GS9HzCKCjfnVVho8A7B7ix">
              Slutligen, fru talman, vill jag lyfta fram två kortare men inte
              obetydliga frågor.
            </seg>
          </u>
          <u xml:id="i-a50145d981624c47-786" prev="i-a50145d981624c47-761" who="Q4944866">
            <seg xml:id="i-82ayLHsthHGDezRwRD91TW">
              Den första handlar om skolans värdegrund som regeringen anser
              bör vara oförändrad i den nya läroplanen. Vänsterpartiet anser
              dock att skrivningarna om kristen tradition och västerländsk humanism
              utgör tydliga avsteg från den anda som i övrigt präglar läroplanens
              värdegrund. De andra värden som hävdas är lätta att ställa upp
              på för alla demokrater, från höger till vänster, oavsett kulturell
              och religiös hemvist. Dessa andra värden är konkreta och lätta
              för lärare och elever att diskutera i anslutning till vardagliga
              situationer och aktuella samhällsdebatter. Det betyder inte att
              de här värdena är oomtvistade eller att tolkningen av deras innebörd
              inte kan skilja sig åt, men värdegrundens övriga formuleringar
              är ändå klart mer konkreta och tydliga än den om kristen tradition
              och västerländsk humanism.
            </seg>
          </u>
          <u xml:id="i-a50145d981624c47-787" prev="i-a50145d981624c47-761" who="Q4944866">
            <seg xml:id="i-4Dh8FmfE6VZtAopRYP1dkY">
              Vänsterpartiet menar att det är dags att samordna de tre läroplanernas
              skrivning om värdegrunden. Det är svårt att se rationella skäl
              till att kristen tradition och västerländsk humanism ska vara
              vägledande i grund- och gymnasieskolan men inte i förskolan. Vårt
              konkreta förslag är att samtliga läroplaner får en gemensam skrivning
              enligt följande: Detta sker genom individens fostran till rättskänsla,
              generositet, tolerans och ansvarstagande.
            </seg>
          </u>
          <u xml:id="i-a50145d981624c47-788" prev="i-a50145d981624c47-761" who="Q4944866">
            <seg xml:id="i-9xWnWXstZMGR5RejaNur8f">
              Det andra och sista handlar om förslaget att det i de nyaste
              styrdokumenten ska anges vad undervisningen ska handla om, vilket
              ska bestämmas som vad som kallas centralt innehåll i kursplanerna.
              Förutom att det är oklart vad det innebär ser vi det som ytterst
              allvarligt om staten föreskriver att ett visst innehåll i undervisningen
              ska vara obligatoriskt. Till det har vi lärare. Detta statskontrollerande
              förminskar betydelsen av lärarnas ämneskunskaper. Den kunskap
              som har förvärvats under utbildningen till lärare, genom kompetensutveckling
              och genom att följa med i ämnesområdet blir underordnad det som
              staten ålägger läraren att lära ut.
            </seg>
          </u>
          <u xml:id="i-a50145d981624c47-789" prev="i-a50145d981624c47-761" who="Q4944866">
            <seg xml:id="i-9ia3DQrDD6U8WkpBcahYpT">
              Vänsterpartiet anser därför att regeringens förslag om så kallat
              centralt innehåll i kursplanerna inte ska genomföras.
            </seg>
          </u>
          <note xml:id="i-N9MKyggcWkHJz1vHEvkfPo">
            Därmed vill jag yrka bifall till reservationerna 1, 2 och 4.
          </note>
          <note type="speaker" xml:id="i-UAeQLSMhdB6Y4zKniZcxex">
            Anf. 96 MATS PERTOFT (mp):
          </note>
          <u xml:id="i-a50145d981624c47-790" next="i-a50145d981624c47-803" who="Q6043976">
            <seg xml:id="i-3dieHTNcaLkDbMKN2SNubt">
              Fru talman! När jag förberedde mig för den här debatten funderade
              jag lite grann på om det har gått troll i historien, för som de
              båda föregående talarna har påpekat är vi mitt uppe i en ekonomisk
              krissituation. Om man läser Davidssons utredning som ligger till
              grund för dagens proposition när det gäller kursplaner och läroplaner
              får man en bra och ganska nedslående beskrivning av hur implementering
              av de nuvarande kurs- och läroplanerna misslyckades ute i skolorna,
              vilket bland annat Rossana Dinamarca redogjorde för. Jag kan helt
              hålla med utredningen, som var väldigt lärorik att ta till sig.
            </seg>
          </u>
          <u xml:id="i-a50145d981624c47-791" prev="i-a50145d981624c47-790" who="Q6043976">
            <seg xml:id="i-39Y7G3fnUyNLzkhiUp8egU">
              Utredaren beskriver också att detta skedde mitt i en ekonomisk
              kris, mitt i nedskärningar ute i kommunerna där resurserna tröt.
              Jag kan tänka mig att en del av försummelsen även på Skolverket
              hade sin grund i den ekonomiska krisen. Är det så att vi i Sverige
              antar nya läroplaner och kursplaner när vi står mitt i en ekonomisk
              kris? Man kan fråga sig om detta är något lagbundet. Jag hoppas
              att det inte är så.
            </seg>
          </u>
          <u xml:id="i-a50145d981624c47-792" prev="i-a50145d981624c47-790" who="Q6043976">
            <seg xml:id="i-QugKuRTAXbSbUUpAhqUvu9">
              Eftersom alliansen verkar har tagit till sig Davidssons utredning
              borde man också ha känt behov av att hjälpa och stötta de kommuner
              som i dag har problem vi kunde höra i Ekot i dag att de är tvungna
              att avskeda lärare på grund av den ekonomiska krisen och inte
              vänta tills vårpropositionen och hålla på sekinerna så att folk
              hinner bli avskedade.
            </seg>
          </u>
          <u xml:id="i-a50145d981624c47-793" prev="i-a50145d981624c47-790" who="Q6043976">
            <seg xml:id="i-NJ9mS7Aqu8ieGp3gphpSST">
              Man borde även ge tydligt besked, helst i dag här i kammaren,
              om vilka ekonomiska resurser man tänker avsätta för att implementera
              de nya kursplanerna och läroplanerna, precis som vi i Miljöpartiet
              har tagit upp i vår motion.
            </seg>
          </u>
          <u xml:id="i-a50145d981624c47-794" prev="i-a50145d981624c47-790" who="Q6043976">
            <seg xml:id="i-2L3pRgdtNKD4Hn3r7ASxzw">
              Tyvärr ska vi återigen bestämma om nya kurs- och läroplaner när
              kommunerna ute i landet står i kris. Hälften av kommunernas verksamhet
              består av skola. Det är tungt ekonomiskt, och det är svårt att
              klara detta utan att avskeda lärare. Om ni tar ansvar för landet
              bör ni också ta ansvar för att kommunerna får en rimlig chans
              att utföra sitt uppdrag.
            </seg>
          </u>
          <u xml:id="i-a50145d981624c47-795" prev="i-a50145d981624c47-790" who="Q6043976">
            <seg xml:id="i-HQcktLDYE2dm54rRjAKhc4">
              Herr talman! Jag vill passa på att yrka bifall till reservation
              nr 5. Vi står bakom resterande reservationer, men vi kommer att
              kräva votering på den punkten.
            </seg>
          </u>
          <u xml:id="i-a50145d981624c47-796" prev="i-a50145d981624c47-790" who="Q6043976">
            <seg xml:id="i-8fXxTnGJ1e4rBmj19M5Bvp">
              Tittar man på själva propositionen kan man fråga sig: Vad vill
              Miljöpartiet? Varför är vi kritiska? Vi är inte bara kritiska.
              Vi är positiva till tydliggörandet av målen. Precis som jag beskrev
              tycker jag att Davidssons utredning var utmärkt. Han redogjorde
              tydligt för att det behövs ett förtydligande av målen. Det är
              bra.
            </seg>
          </u>
          <u xml:id="i-a50145d981624c47-797" prev="i-a50145d981624c47-790" who="Q6043976">
            <seg xml:id="i-SocYLmAzX8ND9jDhhgYg5X">
              Men vi respekterar också professionens, lärarnas, kunskaper och
              kompetens. Det är här alliansen, som vanligt tyvärr, bryter mot
              sina egna ledord som handlar om mångfald, valfrihet, respekt för
              professionen och så vidare som vi har hört utbildningsministern
              tala om gång på gång och detaljreglerar. Ta till exempel förslaget
              att göra nationella prov i årskurs 3 obligatoriskt. Lärarförbundets
              invändning är utomordentligt bra och konsekvent, nämligen att
              om man gör nationella prov obligatoriskt likriktar man undervisningen
              i de lägre åldrarna alltför mycket.
            </seg>
          </u>
          <u xml:id="i-a50145d981624c47-798" prev="i-a50145d981624c47-790" who="Q6043976">
            <seg xml:id="i-EMFspgP3t9sbrr9hHpqXU1">
              Miljöpartiet står nu bakom att nationella prov i årskurs 5 blir
              obligatoriskt; i dag är det frivilligt. Men att gå så långt som
              att även göra det i trean menar vi är fel av respekt för Sveriges
              lärarkår och deras kunskap.
            </seg>
          </u>
          <u xml:id="i-a50145d981624c47-799" prev="i-a50145d981624c47-790" who="Q6043976">
            <seg xml:id="i-7JrfUH3sHAw3kEYBDjyL2s">
              På samma grund efterlyser vi en större vetenskaplighet i dessa
              propositioner. Det får inte bli valrörelsepamfletter som man omvandlar
              till propositioner.
            </seg>
          </u>
          <u xml:id="i-a50145d981624c47-800" prev="i-a50145d981624c47-790" who="Q6043976">
            <seg xml:id="i-3sUiqhmhPAzwBg1VmjRTbX">
              Vi menar också, som jag var inne på nyss, att mångfalden tar
              stryk i alliansens Sverige. Jag har varit inne på det många gånger
              här i kammaren: Alternativ pedagogik kan leta efter andra länder.
              Vi har i Sverige haft en unik möjlighet att i den offentligt finansierade
              skolan få in alla möjliga olika pedagogiska alternativ. Det slår
              den nuvarande regeringen sönder. Jag som har ganska mycket kontakter
              på den sidan hör bittra människor som känner sig svikna av den
              borgerliga regeringen. De har nämligen trott att alliansregeringen
              stod för mångfald. Därför är de besvikna i dag.
            </seg>
          </u>
          <u xml:id="i-a50145d981624c47-801" prev="i-a50145d981624c47-790" who="Q6043976">
            <seg xml:id="i-TGVv16kjdSDxHL3KEBXgwH">
              Jag efterlyser långsiktigheten och resurserna för att genomföra
              den. När jag letar efter detta i propositionen blir jag förskräckt,
              för det finns inget om det. Trots att vi i utredningen tydligt
              kunde se att implementering av läroplaner och kursplaner kräver
              resurser skrivs det inget om det. I stället skrivs det uttryckligen
              att man förutsätter att kommunerna klarar detta inom ram. Då har
              man inte fattat vad som skrevs i utredningen.
            </seg>
          </u>
          <u xml:id="i-a50145d981624c47-802" prev="i-a50145d981624c47-790" who="Q6043976">
            <seg xml:id="i-5vz554JHyspBg3Yxz5vugZ">
              Det krävs långsiktighet. Det är inget parti eller block som kan
              räkna med en evighet vid regeringsmakten. Trots det finns det
              ingen som helst dialog i frågorna för att hitta blocköverskridande
              överenskommelser i denna fråga. Det förskräcker också.
            </seg>
          </u>
          <u xml:id="i-a50145d981624c47-803" prev="i-a50145d981624c47-790" who="Q6043976">
            <seg xml:id="i-EqHi8m6FbhPuEVUJi9mhF8">
              Därför reserverar Miljöpartiet sig mot detta förslag. Jag yrkar
              som sagt bifall till reservation nr 5. Jag hoppas att alliansen
              kan svara på hur kommunerna ska finansiera detta. Hur ska de klara
              både krisen och nya läro- och kursplaner?
            </seg>
          </u>
          <note type="speaker" xml:id="i-MWHrEUxBYKNw5axdn78QSK">
            Anf. 97 MARGARETA PÅLSSON (m):
          </note>
          <u xml:id="i-a50145d981624c47-804" next="i-a50145d981624c47-815" who="Q4973713">
            <seg xml:id="i-Kt2JU4Tzha1eQvMaxmgQDd">
              Herr talman! Första gången jag lyssnade på Leif Davidsson berättade
              han om hur det var att komma ut på skolorna och lyssna på lärarna.
              De berättade att de ofta hade problem med att förklara vilka mål
              de hade att rätta sig efter. Det skulle kunna vara fel på lärarna,
              men eftersom budskapet kom från så många lärare får man nog söka
              felet någon annanstans.
            </seg>
          </u>
          <u xml:id="i-a50145d981624c47-805" prev="i-a50145d981624c47-804" who="Q4973713">
            <seg xml:id="i-PhUAgCGNuzjfyy5C1Bo8NE">
              Leif Davidsson är departementsråd och den person som den förra
              regeringen gav uppdraget att utreda grundskolans mål- och uppföljningssystem
              till. Han konstaterade att målsystemet har haft problem hela tiden
              och att ett stort problem är att just varken skolledare eller
              lärare har förstått det. Till exempel har mål att sträva mot och
              mål att uppnå inneburit alldeles för många mål i läroplan och
              kursplaner. När man inte förstår, herr talman, tyder man. Därmed
              har en massa lokala tolkningar uppstått. Läroplanen och kursplanerna
              är för abstrakta.
            </seg>
          </u>
          <u xml:id="i-a50145d981624c47-806" prev="i-a50145d981624c47-804" who="Q4973713">
            <seg xml:id="i-DDnGKJyJVhTcG79PEq5nrS">
              Dessutom satsade staten för lite på implementering. Det har lett
              till en betydande rättsosäkerhet för eleverna. Kom ihåg att det
              är den samlade oppositionen som bär ansvar för detta! När de senaste
              kursplanerna började gälla år 2000 gjordes inga implementeringsinsatser
              alls och det var inte i en tid när kommunerna skar ned, Mats Pertoft
              utan då skickade Skolverket bara i väg några trycksaker.
            </seg>
          </u>
          <u xml:id="i-a50145d981624c47-807" prev="i-a50145d981624c47-804" who="Q4973713">
            <seg xml:id="i-8N9JT1CCjWbNSj5YTFxj5c">
              Med förslagen i detta betänkande rättar alliansen till de felaktigheter
              som funnits. Vi får nya läroplaner och nya kursplaner. Kursplanerna
              ska på ett tydligt sätt ange ämnets syfte och vad eleverna ska
              kunna i slutet av årskurserna 3, 6 och 9. Det är bra. När kursplanerna
              kompletteras med föreskrifter om nationella kunskapskrav blir
              det ännu bättre. Lärarna får tydligare verktyg och stöd både i
              planeringen av undervisningen och i uppföljning och utvärdering.
              Det blir mer tydligt med övergripande mål i läroplanen och mer
              ämnesspecifika mål i kursplanerna.
            </seg>
          </u>
          <u xml:id="i-a50145d981624c47-808" prev="i-a50145d981624c47-804" who="Q4973713">
            <seg xml:id="i-hGbp7JStz6po5GRU9Edsw">
              Herr talman! Genom detta kommer Sveriges elever att få en mer
              rättvis skola och lättare att nå högre kunskapsmål.
            </seg>
          </u>
          <u xml:id="i-a50145d981624c47-809" prev="i-a50145d981624c47-804" who="Q4973713">
            <seg xml:id="i-Du7xBpRkgPCRtN5XJxs1FU">
              Oppositionen spretar som vanligt. Det finns 13 reservationer
              på sju punkter i betänkandet, men inte en enda gemensam reservation.
              De höga skall som ständigt ljuder om att regeringen ska ha överläggningar
              med oppositionen om skolan ter sig lika verklighetsfrämmande som
              någonsin förr.
            </seg>
          </u>
          <u xml:id="i-a50145d981624c47-810" prev="i-a50145d981624c47-804" who="Q4973713">
            <seg xml:id="i-XyJmDq9xLresxf6THphjpo">
              Vänstern yrkar avslag på hela propositionen. De tycker väl att
              det mesta är bra som det är. När det kommer till nya läroplaner
              och kursplaner tycker inget av de tre oppositionspartierna att
              våra förslag är bra. De är alla emot, men på olika sätt. Jag påpekar
              därför ännu en gång att utredningsuppdraget kom från oppositionen
              och att betänkandet i mångt och mycket utgår från utredningen.
            </seg>
          </u>
          <u xml:id="i-a50145d981624c47-811" prev="i-a50145d981624c47-804" who="Q4973713">
            <seg xml:id="i-CyfyeRHe7T28VKT4TGkoEM">
              När det gäller avskaffandet av blockbetyg är det bara Socialdemokraterna
              som är emot. Själv ropar jag närmast hurra inför åtgärden. Möjligheten
              att sätta blockbetyg, metoden att sammanföra sinsemellan olika
              ämnen till ett betyg, hör hemma i papperskorgen. Bara tanken att
              skicklighet i biologi automatiskt skulle innebära skicklighet
              i fysik är en befängd tanke. Många elever har härigenom fått för
              låga meritvärden, många har fått för höga meritvärden och alldeles
              för många har fått orättvisa betyg genom blockbetygen.
            </seg>
          </u>
          <u xml:id="i-a50145d981624c47-812" prev="i-a50145d981624c47-804" who="Q4973713">
            <seg xml:id="i-66wzdjePhzYks23sm6sJkx">
              Kom ihåg att detta inte innebär att vi ogillar temaläsning eller
              att vi tycker att integrerad undervisning är av ondo. Det är endast
              betygsättning i block som vi ogillar och som vi tycker ska bort.
            </seg>
          </u>
          <u xml:id="i-a50145d981624c47-813" prev="i-a50145d981624c47-804" who="Q4973713">
            <seg xml:id="i-BfLvwGRB5ZY7p5WSAcccJH">
              Skolan behöver ordning och reda. Skolan behöver betyg tidigare
              och i fler steg. Skolan behöver lärare som ständigt kompetensutvecklas,
              och skolan behöver bra skolledare. Skolan behöver också nya läroplaner,
              nya kursplaner och kunskapskrav.
            </seg>
          </u>
          <u xml:id="i-a50145d981624c47-814" prev="i-a50145d981624c47-804" who="Q4973713">
            <seg xml:id="i-AZ2qRfoa4Aq9h1iVR8i5LC">
              Med detta betänkande kommer vi ytterligare ett steg på vägen
              till den skola vi i alliansen vill ha.
            </seg>
          </u>
          <u xml:id="i-a50145d981624c47-815" prev="i-a50145d981624c47-804" who="Q4973713">
            <seg xml:id="i-QuSZWXBwCtG2Yd5N9PHtTm">
              Herr talman! Jag yrkar bifall till förslagen i betänkandet.
            </seg>
          </u>
          <note type="speaker" xml:id="i-TBszRHtJhLRQ3HHwt8fzHM">
            Anf. 98 ROSSANA DINAMARCA (v) replik:
          </note>
          <u xml:id="i-a50145d981624c47-816" next="i-a50145d981624c47-820" who="Q4944866">
            <seg xml:id="i-H23qJmHACrfUv9WbYdFYUh">
              Herr talman! För några veckor, kanske någon månad, sedan tog
              jag i ett replikskifte med Margareta Pålsson upp frågan om att
              SKL av regeringen begärde mer pengar till kommunerna. Man stod
              redan då inför varsel. Då svarade Margareta Pålsson med orden:
              Mycket vill ha mer.
            </seg>
          </u>
          <u xml:id="i-a50145d981624c47-817" prev="i-a50145d981624c47-816" who="Q4944866">
            <seg xml:id="i-ES7C5G6EaWwBzSjWCLV8eW">
              I dag har vi en nyhet, svart på vitt, att tusen lärare är varslade.
              Fler kan komma till. I mer än var tredje kommun har lärare varslats
              om uppsägning.
            </seg>
          </u>
          <u xml:id="i-a50145d981624c47-818" prev="i-a50145d981624c47-816" who="Q4944866">
            <seg xml:id="i-A8jJA8jSUAQpv2NbeAdxv9">
              Hur tänker regeringen agera nu? Det handlar inte om betygen,
              fler nationella prov eller tidigare nationella prov. De åtgärderna
              kommer inte att förändra någonting om vi inte har fler lärare
              i skolan. Det är den enskilt viktigaste åtgärden.
            </seg>
          </u>
          <note xml:id="i-VyioERTpLjhj6jtYFCV6MT">
            Vad tänker Margareta Pålsson göra åt det?
          </note>
          <u xml:id="i-a50145d981624c47-819" prev="i-a50145d981624c47-816" who="Q4944866">
            <seg xml:id="i-WYXjESMenQjS2JKvFrxb3U">
              Vi hade en hearing i riksdagens utbildningsutskott i november
              2007 där bland andra utredaren Leif Davidsson var med. Vi pratade
              om likvärdig skola. Han pekar fortfarande på att det problem som
              finns i dag, att lärare agerar från olika läro- och kursplaner,
              inte kommer att avhjälpas om man inte har ett kommentar- och referensmaterial.
            </seg>
          </u>
          <u xml:id="i-a50145d981624c47-820" prev="i-a50145d981624c47-816" who="Q4944866">
            <seg xml:id="i-LhbnZteCGTm7UvpS49dDH7">
              Det är ingenting som ni föreslår nu heller. Hur tror ni att det
              kommer att förändra någonting? Det blir ytterligare en läroplan
              som läggs på.
            </seg>
          </u>
          <note type="speaker" xml:id="i-FxkuH1naew9k8j1UnHo5M4">
            Anf. 99 MARGARETA PÅLSSON (m) replik:
          </note>
          <u xml:id="i-a50145d981624c47-821" next="i-a50145d981624c47-825" who="Q4973713">
            <seg xml:id="i-Gb13fLntCBaepLUcqa9kjB">
              Herr talman! Jag skulle vilja fråga Rossana Dinamarca hur det
              kan komma sig att ni yrkar avslag på hela propositionen trots
              att ni tidigare ställde er bakom den utredning som propositionen
              lutar sig mot.
            </seg>
          </u>
          <u xml:id="i-a50145d981624c47-822" prev="i-a50145d981624c47-821" who="Q4973713">
            <seg xml:id="i-Kzjgb5p1VwRAp8WQDZpM37">
              I stället begär ni ännu en utredning. Vad skulle den utredningen
              kunna göra som Leif Davidssons utredning inte har gjort?
            </seg>
          </u>
          <u xml:id="i-a50145d981624c47-823" prev="i-a50145d981624c47-821" who="Q4973713">
            <seg xml:id="i-HR3mDgQSq6YsSYiLWcou5k">
              Även om Rossana Dinamarca och Vänsterpartiet tycker att alliansregeringen
              är roten till allt det onda som sker i Sverige just nu, inklusive
              det dåliga vädret, kan inte ens denna regering förhindra att lågkonjunkturer
              följer på högkonjunkturer. Så har det alltid varit och kommer
              att vara i framtiden också, oavsett regering.
            </seg>
          </u>
          <u xml:id="i-a50145d981624c47-824" prev="i-a50145d981624c47-821" who="Q4973713">
            <seg xml:id="i-94a8yNiJ3Wy3jqstc8ZbHX">
              Alliansregeringen kan inte heller hjälpa att det föds olika många
              barn olika år. Det är just det som har hänt när det gäller alla
              lärare som är varslade. En del beror naturligtvis på kommunernas
              dåliga ekonomi. Med min insikt om planering i kommunerna tror
              jag tyvärr att det kommer fler varsel av lärare. De flesta beror
              på att det inte finns så många elever i den kommande gymnasieskolan
              eftersom det inte har fötts så många barn som tidigare.
            </seg>
          </u>
          <u xml:id="i-a50145d981624c47-825" prev="i-a50145d981624c47-821" who="Q4973713">
            <seg xml:id="i-YTkbqcoYujpdymnkCytLmT">
              Kanske inte ens Vänstern tycker att vi ska låta lärare vara kvar
              när det inte finns tillräckligt elevunderlag.
            </seg>
          </u>
          <note type="speaker" xml:id="i-G5pTWhdtGmSN9JQz8kr4m8">
            Anf. 100 ROSSANA DINAMARCA (v) replik:
          </note>
          <u xml:id="i-a50145d981624c47-826" next="i-a50145d981624c47-832" who="Q4944866">
            <seg xml:id="i-LN2aRgzrQn8y1HyDwV5pER">
              Herr talman! Margareta Pålsson svarar att man som politiker inte
              kan göra någonting. Det som händer sker av något slags naturlag.
            </seg>
          </u>
          <u xml:id="i-a50145d981624c47-827" prev="i-a50145d981624c47-826" who="Q4944866">
            <seg xml:id="i-KU6TWq3h37EfRBnHRTmiE6">
              Ekonomi är inte detsamma som att det snöar ute det kan jag förstå
              att Margareta Pålsson inte kan göra så mycket åt. Men det ekonomiska
              läge vi befinner oss i kan vi politiker förändra. Nu är det ni
              som sitter vid makten. Det är ni som har redskapen att förändra.
            </seg>
          </u>
          <u xml:id="i-a50145d981624c47-828" prev="i-a50145d981624c47-826" who="Q4944866">
            <seg xml:id="i-P9XVcWse4iLPcYtMBQZArC">
              Vad väljer ni att göra? Ni väljer att sänka skatter med mer än
              70 miljarder i stället för att se till att 11 000 lärare kan vara
              kvar i skolan och undervisa.
            </seg>
          </u>
          <u xml:id="i-a50145d981624c47-829" prev="i-a50145d981624c47-826" who="Q4944866">
            <seg xml:id="i-JCbbXbj9Gt8iRT1MWcdR6c">
              Det handlar om att ta vara på läget. Under lång tid har vi haft
              stora elevgrupper i skolorna. Ta chansen och se till att de elever
              som går i skolan slipper gå i så stora grupper. Utnyttja de lärare
              som finns i stället för att avskeda dem.
            </seg>
          </u>
          <u xml:id="i-a50145d981624c47-830" prev="i-a50145d981624c47-826" who="Q4944866">
            <seg xml:id="i-6bgZBuSu8UXv4s6DnSDLF9">
              Ännu mer alarmerande är att det är möjligt att många av de här
              lärartjänsterna inte kommer att återbesättas. Inom inte alltför
              lång tid kommer den stora babyboomens barn att börja skolan.
            </seg>
          </u>
          <u xml:id="i-a50145d981624c47-831" prev="i-a50145d981624c47-826" who="Q4944866">
            <seg xml:id="i-BBpgSNXmEv4hjtNxdUtoow">
              Margareta Pålssons bagatelliserande gör mig mycket beklämd över
              att hon tillhör majoriteten.
            </seg>
          </u>
          <u xml:id="i-a50145d981624c47-832" prev="i-a50145d981624c47-826" who="Q4944866">
            <seg xml:id="i-K8sM7WvKE9m3YfJW8pwvcz">
              Det verkar som om Margareta Pålsson inte har lyssnat tillräckligt.
              Det som vi kräver utredning om är skolans styrning och finansiering.
              Vi kan inte låta krisen gå ut över barns rätt till kunskap. Alla
              barn ska ha rätt till bra utbildning oavsett konjunkturläge. Det
              är skillnaden mellan högerns och Vänsterns skolpolitik och syn
              på kunskap.
            </seg>
          </u>
          <note type="speaker" xml:id="i-M57WYsmzWMPkSuMixryeqN">
            Anf. 101 MARGARETA PÅLSSON (m) replik:
          </note>
          <u xml:id="i-a50145d981624c47-833" next="i-a50145d981624c47-838" who="Q4973713">
            <seg xml:id="i-B2HzXDGTTQzR1efmZc9XXQ">
              Herr talman! Vi har en situation i detta land där alldeles för
              många elever kan alldeles för lite. Det har varit tolv års socialdemokratiskt
              regeringsinnehav då deras kunskaper ständigt har sjunkit. Vänstern
              har hela tiden varit en del av detta.
            </seg>
          </u>
          <u xml:id="i-a50145d981624c47-834" prev="i-a50145d981624c47-833" who="Q4973713">
            <seg xml:id="i-2RUd1dXPbMATWRU6pqrKXP">
              Vi har en situation i skolan där elevernas resultat mer och mer
              beror på förhållandena i hemmen om föräldrarna är välutbildade
              och om det är en tillräcklig ekonomisk standard. Det har Vänstern,
              Socialdemokraterna och Miljöpartiet tillsammans åstadkommit. Förr
              hade vi en situation där skolan förmådde kompensera. Det förmår
              den inte längre.
            </seg>
          </u>
          <u xml:id="i-a50145d981624c47-835" prev="i-a50145d981624c47-833" who="Q4973713">
            <seg xml:id="i-3e15xL4pyQG9T9Z2acD1cd">
              För att ändra på detta behövs en mängd åtgärder. Vi behöver bland
              annat en bättre läroplan och tydligare kursplaner. Vi behöver
              bättre lärarutbildning. Vi behöver betyg det är många överens
              om.
            </seg>
          </u>
          <u xml:id="i-a50145d981624c47-836" prev="i-a50145d981624c47-833" who="Q4973713">
            <seg xml:id="i-MQBpwRYDw3k3fa2PCSij3A">
              Vi behöver en mängd åtgärder för att människor ska komma i arbete.
              Trots att ni hade en högkonjunktur hade vi en gigantisk arbetslöshet.
              Våra skattesänkningar har gjort att en hel del har fått arbete
              som annars inte hade fått det.
            </seg>
          </u>
          <u xml:id="i-a50145d981624c47-837" prev="i-a50145d981624c47-833" who="Q4973713">
            <seg xml:id="i-LuakF5KKyz1D88xWatFhFZ">
              Socialdemokraterna säger ja tack till de flesta skattesänkningarna.
              Av våra tre jobbskatteavdrag säger Socialdemokraterna ja tack
              till de två första. Vänsterpartiet får kanske prata med Socialdemokraterna
              i stället för med mig om det. Om ni ska bli överens får ni kanske
              bli överens om dessa skattesänkningar också.
            </seg>
          </u>
          <u xml:id="i-a50145d981624c47-838" prev="i-a50145d981624c47-833" who="Q4973713">
            <seg xml:id="i-U97BSZNAew9hpsmtYo1cj3">
              Rossana Dinamarca vet säkert precis som jag att kommunerna kommer
              att få pengar i den vårbudget som kommer.
            </seg>
          </u>
          <note type="speaker" xml:id="i-3GUu1JDunthwV2vAu3rrhU">
            Anf. 102 AGNETA LUNDBERG (s) replik:
          </note>
          <u xml:id="i-a50145d981624c47-839" next="i-a50145d981624c47-840" who="Q4693160">
            <seg xml:id="i-CowcFaRU3uX5NbsWjFe3gP">
              Herr talman! Först vill jag göra ett förtydligande. Margareta
              Pålsson påstod att vi sade ja till blockbetyg. Det har vi inte
              sagt. Vi påpekade att det är viktigt att understödja undervisning
              i block eller teman. Men det är viktigt att man markerar varje
              enskilt ämne och ser till att eleverna har tillräckliga kunskaper
              i de enskilda ämnena och att det inte blir som Margareta Pålsson
              talade om.
            </seg>
          </u>
          <u xml:id="i-a50145d981624c47-840" prev="i-a50145d981624c47-839" who="Q4693160">
            <seg xml:id="i-tvRw8MMqRCNFX5SAUVU8v">
              Jag tänkte också ta upp utredarens resonemang om vilka ämnen
              som ska finnas i den framtida grundskolan och att det behöver
              genomlysas. Det lämnar regeringen utan kommentar. Hur ser ni inom
              Moderaterna på detta faktum, Margareta Pålsson? Behövs det eller
              behövs det inte?
            </seg>
          </u>
          <note type="speaker" xml:id="i-BBDgfRpSzfTm8bhMk7PJRM">
            Anf. 103 MARGARETA PÅLSSON (m) replik:
          </note>
          <u xml:id="i-a50145d981624c47-841" next="i-a50145d981624c47-843" who="Q4973713">
            <seg xml:id="i-2JUgM5qvfkKLxpvvFyh5Ks">
              Herr talman! Jag ber om ursäkt om jag har missuppfattat er reservation.
              Jag har läst att det finns en punkt som heter: Möjligheten att
              sätta blockbetyg avskaffas. När jag då har läst att ni har en
              reservation med den rubriken har jag uppfattat det som att ni
              vill ha kvar möjligheten att sätta blockbetyg. Jag ber Agneta
              Lundberg så mycket om ursäkt. Det var inte min avsikt att framställa
              något som inte var fakta.
            </seg>
          </u>
          <u xml:id="i-a50145d981624c47-842" prev="i-a50145d981624c47-841" who="Q4973713">
            <seg xml:id="i-Xm6z4PDKyYRVvDLZgMZzxp">
              Jag skulle vilja ställa en fråga till Agneta Lundberg: Hur ser
              hon på detta med enigheten i oppositionen? Vi hörde återigen Mats
              Pertoft framställa kravet att det måste ske blocköverskridande
              samtal och överenskommelser.
            </seg>
          </u>
          <u xml:id="i-a50145d981624c47-843" prev="i-a50145d981624c47-841" who="Q4973713">
            <seg xml:id="i-Rfc35d2mDrsH8Lwc22ndHX">
              Om man tittar i detta betänkande har ni inte en enda gemensam
              reservation. Om utbildningsministern hade bjudit in till samtal,
              vilken linje skulle ni då förespråka? Skulle ni säga ja till propositionen,
              eller skulle ni säga nej till propositionen? Vad skulle ni säga
              om läroplaner och kursplaner? Vilken ställning skulle ni i oppositionen
              inta?
            </seg>
          </u>
          <note type="speaker" xml:id="i-Bf9iNyHoetjoEb8P4zAisX">
            Anf. 104 AGNETA LUNDBERG (s) replik:
          </note>
          <u xml:id="i-a50145d981624c47-844" next="i-a50145d981624c47-846" who="Q4693160">
            <seg xml:id="i-5PnamJdk8oGANNsJnUWD4u">
              Herr talman! Jag har förstått att det är en strategi från alliansen
              att man i stället för att svara på frågor ställer egna. Det har
              vi förstått.
            </seg>
          </u>
          <u xml:id="i-a50145d981624c47-845" prev="i-a50145d981624c47-844" who="Q4693160">
            <seg xml:id="i-VEXvc2qSoWv6syJKGFozGc">
              Vid samma tidpunkt före valet 2006 var ni i alliansen inte speciellt
              överens. Men jag är helt övertygad om att vi inför valet 2010
              kommer att kunna presentera en bred enighet.
            </seg>
          </u>
          <u xml:id="i-a50145d981624c47-846" prev="i-a50145d981624c47-844" who="Q4693160">
            <seg xml:id="i-DdnGZZxqq8SPLEJbrmUroj">
              Jag skulle vilja ställa ytterligare en fråga: Kommer alliansen
              att tillföra resurser för implementering av detta arbete när det
              gäller läroplanerna och de nya målen?
            </seg>
          </u>
          <note type="speaker" xml:id="i-DKkm5PBi6WxWjtra6KNoda">
            Anf. 105 MARGARETA PÅLSSON (m) replik:
          </note>
          <u xml:id="i-a50145d981624c47-847" next="i-a50145d981624c47-849" who="Q4973713">
            <seg xml:id="i-6zAzGcczkhpcuJcxNk4y1E">
              Herr talman! Vi har redan infört betydande resurser inom skolans
              värld, inte minst genom Lärarlyftet, där vi ger statliga pengar
              för att utbilda lärare. Det har kommunerna inte riktigt orkat
              med.
            </seg>
          </u>
          <u xml:id="i-a50145d981624c47-848" prev="i-a50145d981624c47-847" who="Q4973713">
            <seg xml:id="i-Eyh1q4pfcqG7x7JUYLvMUr">
              Implementeringen ska göras på ett bättre sätt. Det är vi överens
              om. Men riktigt hur det ska ske är inte färdigt än.
            </seg>
          </u>
          <u xml:id="i-a50145d981624c47-849" prev="i-a50145d981624c47-847" who="Q4973713">
            <seg xml:id="i-E9hG7LfnK23JJcCJs1TRpf">
              Men det handlar inte bara om implementering ute bland de lärare
              som är verksamma. Man måste ta möjligheten att införa det även
              på lärarutbildningar också, och vi kommer att se till att det
              blir gjort.
            </seg>
          </u>
          <note type="speaker" xml:id="i-7beAQyzQKK2CSMhWDwjjjc">
            Anf. 106 MATS PERTOFT (mp) replik:
          </note>
          <u xml:id="i-a50145d981624c47-850" next="i-a50145d981624c47-852" who="Q6043976">
            <seg xml:id="i-8ewAdSUMzoGazdvECqDtmt">
              Herr talman! När jag lyssnar på Margareta Pålsson undrar jag
              om det finns någon regeringspolitik att debattera eller om det
              bara finns brister i oppositionen att debattera. Jag föredrar
              att debattera och ställa frågor kring regeringens politik.
            </seg>
          </u>
          <u xml:id="i-a50145d981624c47-851" prev="i-a50145d981624c47-850" who="Q6043976">
            <seg xml:id="i-HErPatUpA4QuCR7fzrMSoN">
              Jag häpnar lite grann över hur Margareta Pålsson raljerar över
              kommunernas ekonomiska situation. Det är inte en miljöpartist
              som har gått till regeringen i fråga om kommunernas ekonomiska
              situation. Det är Margareta Pålssons partikamrat Anders Knape,
              ordförande i SKL, som gång på gång har betonat att kommunerna
              behöver ekonomiskt stöd nu. De hinner inte vänta tills vårpropositionen
              kommer.
            </seg>
          </u>
          <u xml:id="i-a50145d981624c47-852" prev="i-a50145d981624c47-850" who="Q6043976">
            <seg xml:id="i-CjUJJNM8YZ1VGdzHfM84zm">
              Vi vet numera, sedan någon vecka tillbaka, att vårpropositionen
              ska innehålla bidrag till kommunerna. Vi hoppas i alla fall att
              man håller det löftet. Men kommunerna måste veta hur mycket det
              handlar om. Hur många personer slipper kommunerna varsla genom
              att de får ökade bidrag från staten? Det är det som vi vill veta.
              Det är det svaret som jag vill ha från Margareta Pålsson. Hur
              många lärare slipper kommunerna avskeda? De får inte besked om
              hur mycket pengar som de kommer att få från regeringen. Är det
              någon sadistisk böjelse att ni inte vill ge besked? Ni borde ju
              veta eftersom ni redan har gett ett löfte om att de ska få pengar.
            </seg>
          </u>
          <note type="speaker" xml:id="i-RrHSy4RCXpJcAgun6TLRhA">
            Anf. 107 MARGARETA PÅLSSON (m) replik:
          </note>
          <u xml:id="i-a50145d981624c47-853" next="i-a50145d981624c47-857" who="Q4973713">
            <seg xml:id="i-9TVFY6seEiTpjivjDqoq2G">
              Herr talman! Mats Pertoft tycker att vi ska debattera regeringens
              politik. Det tycker jag också. Jag tycker i synnerhet att vi ska
              debattera det som berör detta betänkande. Men om vi lägger ihop
              somliga debattinlägg har det mer varit en budgetdebatt i dag än
              en debatt om tydligare mål och kunskapskrav i skolan.
            </seg>
          </u>
          <u xml:id="i-a50145d981624c47-854" prev="i-a50145d981624c47-853" who="Q4973713">
            <seg xml:id="i-QKVWVMh9RqSYAfnQJzTK6J">
              Jag vet mycket väl att Anders Knape har framställt krav till
              regeringen om att kommunerna behöver mer pengar. Både regeringen
              och jag, och även Mats Pertoft, förstår att det är hans uppgift.
              Han är ordförande för Sveriges Kommuner och Landsting. Hade han
              inte gjort det hade han närmast begått tjänstefel.
            </seg>
          </u>
          <u xml:id="i-a50145d981624c47-855" prev="i-a50145d981624c47-853" who="Q4973713">
            <seg xml:id="i-XWEUtneXxs7kEVa62Ts8of">
              Sedan är frågan om någon vet hur mycket pengar som kommunerna
              behöver och hur mycket pengar som staten har råd med. I denna
              globala finanskris har jag i alla fall lärt mig att det som vi
              vet i dag visste vi inte för en månad sedan, och vi vet inte i
              dag vad vi kommer att veta när vårpropositionen kommer.
            </seg>
          </u>
          <u xml:id="i-a50145d981624c47-856" prev="i-a50145d981624c47-853" who="Q4973713">
            <seg xml:id="i-RbQvwM2yVoz33oepYYcW3r">
              Jag tror därför inte att det är alldeles lätt för regeringen
              att räkna fram vilken summa som är rätt med alla de variabler
              som finns när det är dags för vårpropositionen i april. Men jag
              är övertygad om att regeringen kommer att klara detta på bästa
              sätt.
            </seg>
          </u>
          <u xml:id="i-a50145d981624c47-857" prev="i-a50145d981624c47-853" who="Q4973713">
            <seg xml:id="i-UAo5PPfMvybpf32D8TsVZ3">
              Om Mats Pertoft tror att jag skulle kunna säga detta i dag har
              han faktiskt större förtroende för mig än vad jag är värd.
            </seg>
          </u>
          <note type="speaker" xml:id="i-WnhKwpBbVGvVitZkpaGPqQ">
            Anf. 108 MATS PERTOFT (mp) replik:
          </note>
          <u xml:id="i-a50145d981624c47-858" next="i-a50145d981624c47-861" who="Q6043976">
            <seg xml:id="i-4ykhrWwUBNn9Nfy1dj1hrs">
              Herr talman! Jag har stort förtroende för Margareta Pålsson och
              framför allt för hennes parti. Därför kräver jag att ni som regeringsparti
              som också innehar finansministerposten kan svara på sådana frågor,
              särskilt när vi debatterar ett lagförslag som kommer att kräva
              resurser av kommunerna för att detta ska implementeras.
            </seg>
          </u>
          <u xml:id="i-a50145d981624c47-859" prev="i-a50145d981624c47-858" who="Q6043976">
            <seg xml:id="i-NeTMU9tQtbKH184NGQctSY">
              Det finns noll kronor anslagna, trots att det i Davidssons utredning
              mycket tydligt klargjordes att bristen på resurser i kommunerna
              gör att de inte klarar av denna implementering. Det framgick tydligt
              när man läste denna utredning. Jag tycker att utredningen var
              bra. Det fanns många poänger i den, som jag var inne på tidigare
              i mitt anförande.
            </seg>
          </u>
          <u xml:id="i-a50145d981624c47-860" prev="i-a50145d981624c47-858" who="Q6043976">
            <seg xml:id="i-83PHCdJiz2G5cSSrMRfRKF">
              Ni från alliansen överdriver betydligt och drar slutsatser som
              jag inte tycker att Davidsson drog. Det i sin tur kommer att hämma
              mångfalden och valfriheten i våra svenska skolor i framtiden.
              Det beklagar jag. Men om vi är helt konkreta talades det också
              om att man behöver resurser för att implementera nya läroplaner
              i skolan. Det säger ni ingenting om. Ni skriver till och med i
              propositionen att det inte får några ekonomiska konsekvenser,
              vilket helt enkelt inte stämmer.
            </seg>
          </u>
          <u xml:id="i-a50145d981624c47-861" prev="i-a50145d981624c47-858" who="Q6043976">
            <seg xml:id="i-MYBLRzA3MkM2UQ8r7fko3g">
              Om man lägger ihop detta med den nuvarande krissituationen har
              ni en uppgift kvar. Ni måste visa att ni orkar bära ansvaret att
              styra Sverige och Sveriges skolor. När får vi besked om insatserna
              för att implementera detta, för att göra det möjligt att införa
              kursplaner och läroplaner i kommunerna? När får vi besked? Vi
              vill helst ha det i dag.
            </seg>
          </u>
          <note type="speaker" xml:id="i-762AET3JrieE9PmHvhyBVc">
            Anf. 109 MARGARETA PÅLSSON (m) replik:
          </note>
          <u xml:id="i-a50145d981624c47-862" next="i-a50145d981624c47-878" who="Q4973713">
            <seg xml:id="i-YaAujoJirUkURXYjzRJ9ei">
              Herr talman! När det blir dags att implementera detta i skolan
              har vi förhoppningsvis ett annat ekonomiskt läge, både i staten
              och i kommunerna. Att det ska finnas pengar till implementering
              är alldeles självklart. Vi tänker inte upprepa ert misstag och
              skicka ut nya kursplaner och läroplaner när det inte finns någon
              beredskap ute i kommunerna för att ta till sig dem. Men på vilket
              sätt det ska ske och hur mycket det blir måste inte avgöras nu.
              Det kommer tyvärr att ta ett par år innan det är dags för detta.
              Innan dess kommer vi att se till att det finns resurser för implementering.
            </seg>
          </u>
          <u xml:id="i-a50145d981624c47-863" prev="i-a50145d981624c47-862" who="Q4973713">
            <seg xml:id="i-P7isLteFe1iQbBBEZQbtF3">
              Jag läste i betänkandet att Miljöpartiet vill att riksdagen ska
              fatta beslut om läroplanen. Det är synd att vi inte hann ta upp
              det. Jag har aldrig tidigare hört Miljöpartiet säga att riksdagen
              skulle fatta beslut om läroplanerna. Det är synd att inte Miljöpartiet
              drev det under den förra regeringens tid, när det kanske hade
              varit möjligt att få igenom det. Men vi kan kanske ta en diskussion
              om det i nästa replikskifte.
            </seg>
          </u>
          <note xml:id="i-LPev6468gs7dRChg2dEgci" type="speaker">
            Anf. 110 ULRIKA CARLSSON i Skövde (c):
          </note>
          <u xml:id="i-a50145d981624c47-864" prev="i-a50145d981624c47-862" who="Q4973713">
            <seg xml:id="i-XuY31Jn5qkwzSnyumjdR8J">
              Herr talman! Våra barn och deras framtid är det viktigaste vi
              har. Jag tror inte att vi skiljer oss åt mellan partierna i den
              synen, vi som jobbar med utbildningsfrågor gällande förskola,
              grundskola och gymnasieskola.
            </seg>
          </u>
          <u xml:id="i-a50145d981624c47-865" prev="i-a50145d981624c47-862" who="Q4973713">
            <seg xml:id="i-N7dicSVsM2t9CyUVuN4147">
              Alla barn har rätt till kunskap, oavsett var man bor, hur gammal
              man är och vilka förutsättningar man har. Agneta Lundberg talade
              vackert om att man ska se varje elev och att det är oerhört viktigt
              att ha ett individperspektiv. Där skiljer vi oss inte åt. Det
              är en bred syn kopplad till sättet att bemöta elever i Sverige
              och den svenska skolan.
            </seg>
          </u>
          <u xml:id="i-a50145d981624c47-866" prev="i-a50145d981624c47-862" who="Q4973713">
            <seg xml:id="i-VvuJ5xZgeQs43TAQ3kfeym">
              Med en modern skolpolitik med professionella lärare, duktiga
              rektorer och engagerade föräldrar kommer det på många sätt att
              kunna gå bra. Men vi har tyvärr sett i statistik av olika slag
              att de som har sämre förutsättningar redan från början inte får
              det stöd och den hjälp de behöver för att detta ska kompenseras
              i den svenska skolan.
            </seg>
          </u>
          <u xml:id="i-a50145d981624c47-867" prev="i-a50145d981624c47-862" who="Q4973713">
            <seg xml:id="i-JGhbCvMj6xNEUenYDn6Vfh">
              Ibland är det höga tongångar i anföranden och repliker. Man beskyller
              den nya regeringen för att skapa en sorteringsskola. Men om man
              läser statistiken och ser hur de med sämst förutsättningar har
              klarat sig i skolan under de senaste 15 åren ser man väldigt tydligt
              en mycket klar försämring. Det är oerhört allvarligt.
            </seg>
          </u>
          <u xml:id="i-a50145d981624c47-868" prev="i-a50145d981624c47-862" who="Q4973713">
            <seg xml:id="i-WujbMHtjXHMLHM4NVX5425">
              Det är viktigt att ha ett individperspektiv, men det är också
              viktigt för att Sverige ska vara ett framgångsrikt land med utbildning
              och forskning i världsklass att vi har ett utbildningssystem som
              har kapacitet att se potentialen hos varje elev och student. Duktiga
              lärare och rektorer likaväl som föräldrar som engagerar sig i
              sina barns lärande är framgångsfaktorer. För att ytterligare stärka
              skolan och skapa en likvärdig skola i Sverige är tydliga mål och
              kunskapskrav en av förutsättningarna.
            </seg>
          </u>
          <u xml:id="i-a50145d981624c47-869" prev="i-a50145d981624c47-862" who="Q4973713">
            <seg xml:id="i-NqphGzWWKnGZLRzwhnkSmu">
              Den svenska skolan är målstyrd. I debatten så här långt verkar
              det vara en total politisk enighet om att det ska fortsätta att
              vara en målstyrd skola. Endast två år efter att Lpo 94 genomfördes,
              1996, rapporterade Skolverket att tolkningen av mål att sträva
              mot och mål att uppnå utgjorde ett problem. Samma år skrev den
              förra regeringen detta i en regeringsskrivelse. Ändå skulle det
              dröja hela tio år innan man tillkallade en särskild utredare med
              uppdrag att se över mål och uppföljningssystem för grundskolan
              och motsvarande skolformer för att stärka och utveckla dem så
              att kvaliteten i utbildningen skulle förbättras.
            </seg>
          </u>
          <u xml:id="i-a50145d981624c47-870" prev="i-a50145d981624c47-862" who="Q4973713">
            <seg xml:id="i-W3uxC8h85wg672jDPc4jdA">
              Centerpartiet välkomnar att riksdagen nu fattar beslut om att
              förändra målstrukturen för att på så sätt få tydligare och mer
              lättolkade riktlinjer för skolans styrning. Det underlättar för
              lärare och rektorer som ska följa upp verksamhetens resultat,
              men framför allt för alla de elever som med en otydlig målstruktur
              inte fått det stöd de haft rätt till. Det är viktigt att läroplanen
              för samtliga skolformer tar upp skolans värdegrund och har övergripande
              skrivningar om generella kompetenser som eleverna ska ha innan
              de lämnar grundskolan.
            </seg>
          </u>
          <u xml:id="i-a50145d981624c47-871" prev="i-a50145d981624c47-862" who="Q4973713">
            <seg xml:id="i-FZUZbEYVdp2yWuJzckzzbm">
              En annan sak som har stor betydelse är att kursplanerna är utformade
              på ett sådant sätt att de ger lärare stor pedagogisk frihet att
              tillsammans med eleverna planera och genomföra undervisningen
              utifrån lokala förutsättningar och behov. Den nya läroplanen med
              de nya kursplanerna blir nu ett sammanhållet dokument som är en
              av grunderna för att ge eleverna i olika skolor i olika delar
              av landet större likvärdighet. Det ska inte bli mer lika, men
              det ska bli större likvärdighet. Att tidigt följa upp elevernas
              kunskapsutveckling är en viktig faktor för att nå detta och på
              så sätt upptäcka de elever som är i behov av stöd tidigt i sitt
              lärande.
            </seg>
          </u>
          <u xml:id="i-a50145d981624c47-872" prev="i-a50145d981624c47-862" who="Q4973713">
            <seg xml:id="i-RikA8NNFFr8Nj9xpqhiBxu">
              Det här är ett generellt och strukturellt problem, men det betyder
              inte att alla barn i dag har problem på det sättet, utan många
              barn har redan i dag ett gott stöd från professionella lärare
              och får det stöd de behöver för att nå de uppsatta målen. Men
              man måste förstå att det finns olika verkligheter på samma gång.
            </seg>
          </u>
          <u xml:id="i-a50145d981624c47-873" prev="i-a50145d981624c47-862" who="Q4973713">
            <seg xml:id="i-LSXefiWzVYZVsoZLydUZaQ">
              Herr talman! Därför är jag glad att det här förslaget, som jag
              uppfattar det, ändå har ett gott stöd i Sveriges riksdag. Endast
              ett parti ställer sig helt utanför, nämligen Vänsterpartiet. Det
              kan vara en av orsakerna till att det tog så lång tid för den
              förra regeringen att bli överens om att något ändå måste göras.
              Att målstrukturen blir tydligare och därmed enklare att förstå,
              att man följer upp och så vidare verkar inte vara bra. Jag har
              svårt att förstå varför.
            </seg>
          </u>
          <u xml:id="i-a50145d981624c47-874" prev="i-a50145d981624c47-862" who="Q4973713">
            <seg xml:id="i-AKauoNKw7E7DpRaWwH5Jkt">
              I reservationer pratar man om att elever tvingas överta ansvaret
              för att få den kunskap som de tidigare hade rätt till. Men vi
              har sett av utvecklingen att det har gått åt fel håll i den tidigare
              skolan. Det har varit minskade krav på skolan att följa upp och
              se till att barnen når målen. Det är inte alls det som är grunden
              i det förslag som vi debatterar i dag.
            </seg>
          </u>
          <u xml:id="i-a50145d981624c47-875" prev="i-a50145d981624c47-862" who="Q4973713">
            <seg xml:id="i-JkvQn61j94C2EG6pqooJi4">
              När det gäller reservationerna från de övriga två partierna i
              oppositionen känns samsynen med alliansregeringen i stora delar
              klarare. Socialdemokraterna är nog närmast lättade över att det
              nu finns majoritet för att genomföra sådant som inte gick att
              göra i den förra regeringen. Det var synd att man inte satte barnens
              lärande i första rummet i stället för att ta hänsyn till Vänsterpartiets
              säregna politik.
            </seg>
          </u>
          <u xml:id="i-a50145d981624c47-876" prev="i-a50145d981624c47-862" who="Q4973713">
            <seg xml:id="i-UScRKf8k2pxmkimg7QPTTX">
              Miljöpartiet med Mats Pertoft är också relativt nöjt, men betonar
              utrymmet för pedagogisk och lokal frihet. Detta står mycket tydligt
              i propositionen. Men visst jag håller med: Det förtjänar att sägas
              igen. Alla tror att ni har en politik som ligger närmare alliansens,
              med frihet för kommunala skolor och friskolor och synen på mångfald.
            </seg>
          </u>
          <u xml:id="i-a50145d981624c47-877" prev="i-a50145d981624c47-862" who="Q4973713">
            <seg xml:id="i-UgcMZ2PY3KfuiHwrARW461">
              En annan faktor som har tagits upp i debatten är hur kommunerna
              ska få en rimlig chans att genomföra förändringar. Det står också
              tydligt i propositionen att det är ett tydligt uppdrag till Skolverket
              att när de nya läroplanerna och kursplanerna är på plats planera
              för att på ett bra sätt implementera de nya styrdokumenten, så
              att de också får genomslag i verksamheten.
            </seg>
          </u>
          <u xml:id="i-a50145d981624c47-878" prev="i-a50145d981624c47-862" who="Q4973713">
            <seg xml:id="i-GMDgeL31CvDqSmd2yTurFY">
              Också bland remissinstanserna finns en tro på att det nya sättet
              att utforma läroplaner och kursplaner kan främja lärandet. Men
              precis som en del påpekar finns det ingen automatik. Det är därför
              Skolverket, som jag nämnde, har fått uppdraget att implementera
              de nya styrdokumenten.
            </seg>
          </u>
          <note xml:id="i-UE4aS8WithRaXbquJmNizP">
            Herr talman! Jag yrkar bifall till förslaget i betänkande UbU9,
            Tydligare mål och kunskapskrav Nya läroplaner för skolan .
          </note>
          <note type="speaker" xml:id="i-ELtWpWR5CUgJe4JMbRq17p">
            Anf. 111 MATS PERTOFT (mp) replik:
          </note>
          <u xml:id="i-a50145d981624c47-879" next="i-a50145d981624c47-887" who="Q6043976">
            <seg xml:id="i-XKDzsQW6ymTbqeG5Thd44v">
              Herr talman! Jag vill börja med att tacka Ulrika Carlsson för
              ett mycket nyanserat inlägg och en bild av verkligheten.
            </seg>
          </u>
          <u xml:id="i-a50145d981624c47-880" prev="i-a50145d981624c47-879" who="Q6043976">
            <seg xml:id="i-NMU3BATCJdrQYxqUiQAF2Z">
              Jag vill ta upp en fråga som jag också tog upp i mitt inledningsanförande,
              nämligen pedagogisk mångfald och variationsrikedom. Ulrika Carlsson
              säger att Miljöpartiet ligger närmare alliansens politik. Om det
              vore så väl! Tyvärr har alliansen flyttat sig rejält i den frågan,
              kanske i Folkpartiets riktning, får man väl säga.
            </seg>
          </u>
          <u xml:id="i-a50145d981624c47-881" prev="i-a50145d981624c47-879" who="Q6043976">
            <seg xml:id="i-TTJCuFVoaTzeghZdTzcQg8">
              Jag möter många i skolor ute i landet, framför allt i friskolor
              med Waldorfinriktning men även i andra skolor, som säger till
              mig: Vi fick en enorm valfrihet och möjlighet att utveckla oss
              själva under den socialdemokratiska regeringen med stöd av Vänstern
              och Miljöpartiet. Men vi är helt förfärade över det som händer
              under alliansen.
            </seg>
          </u>
          <u xml:id="i-a50145d981624c47-882" prev="i-a50145d981624c47-879" who="Q6043976">
            <seg xml:id="i-5cFpoxMTntFLT4NAjqib1s">
              Även partikamrater och före detta partikamrater till Ulrika Carlsson
              säger detta. Hur kan Centern kan gå med på en sådan politik som
              helt går emot vad den har stått för tidigare? Då menar jag framför
              allt nationella prov i årskurs 3 och att man detaljstyr arbetet
              i skolan. Vi kan vara eniga om målstyrd skola, men den enigheten
              verkar inte vara särskilt genomgående i alliansens skolpolitik.
              Man vill detaljreglera det ena efter det andra, och det är det
              som skolor, framför allt de med pedagogiska alternativ, känner
              sig hotade av i dag. Det är något helt annat än det Centern har
              drivit tidigare. Däremot har Folkpartiet drivit det länge.
            </seg>
          </u>
          <u xml:id="i-a50145d981624c47-883" prev="i-a50145d981624c47-879" who="Q6043976">
            <seg xml:id="i-KjU1rS6PZhrHdKa4evBD6">
              Jag undrar: Hur kan Ulrika Carlsson försvara detta?
            </seg>
          </u>
          <note xml:id="i-Y5PWk5c2zhJTnjdocw11pU" type="speaker">
            Anf. 112 ULRIKA CARLSSON i Skövde (c) replik:
          </note>
          <u xml:id="i-a50145d981624c47-884" prev="i-a50145d981624c47-879" who="Q6043976">
            <seg xml:id="i-8WvBuPtvZvqsxEoHF8gexV">
              Herr talman! Tydliga kunskapskrav och tydliga mål i skolan behöver
              inte betyda att man detaljstyr. Barns lärande går till på mycket
              olika sätt. Jag är också mycket glad för den rikedom av olika
              pedagogiska inriktningar som vi har i den svenska skolan, och
              inte bara i friskolor. Som Mats Pertoft påpekade i sitt inledningsanförande
              har många kommunala skolor haft möjlighet att tillägna sig olika
              pedagogiska arbetssätt.
            </seg>
          </u>
          <u xml:id="i-a50145d981624c47-885" prev="i-a50145d981624c47-879" who="Q6043976">
            <seg xml:id="i-F65tPdVKY13tc1X9iYuXDS">
              Mäta kunskap kan man göra på olika sätt. Jag förutsätter att
              när vi gör den här typen av nationella uppföljningar år 3, år
              6 och år 9 handlar det inte om att mäta detaljkunskaper. Det handlar
              om att mäta hur långt barn har nått i sitt lärande, kopplat till
              att läsa, skriva och räkna. Man behöver inte ha gått igenom ett
              exakt antal olika moment. Barn kan lära på olika sätt med olika
              pedagogik och med hjälp av olika praktisk-estetiska ämnen. Därför
              är jag inte orolig för att det kommer att utformas så att det
              detaljstyrs.
            </seg>
          </u>
          <u xml:id="i-a50145d981624c47-886" prev="i-a50145d981624c47-879" who="Q6043976">
            <seg xml:id="i-NSn8yVpsDh2nuM6WX4QrNg">
              Däremot är det oerhört viktigt att vi sätter upp höga mål och
              har höga positiva förväntningar på barns lärande i skolan och
              bemöter alla barn utifrån deras behov av stöd för att lära.
            </seg>
          </u>
          <u xml:id="i-a50145d981624c47-887" prev="i-a50145d981624c47-879" who="Q6043976">
            <seg xml:id="i-Qn3vYyCoRe2yC6VPoA8sYa">
              Det som Mats Pertoft utmålar som ett sätt att detaljstyra handlar
              enligt propositionen om att lärare fortsatt ska ha goda möjligheter
              att tillsammans med eleverna utforma en god verksamhet som bygger
              på de lokala behoven.
            </seg>
          </u>
          <note type="speaker" xml:id="i-H9Goh3nmtt9U52vqJaFHXq">
            Anf. 113 MATS PERTOFT (mp) replik:
          </note>
          <u xml:id="i-a50145d981624c47-888" next="i-a50145d981624c47-895" who="Q6043976">
            <seg xml:id="i-QA41u6dUp61ZmrGgWz7RDM">
              Herr talman! Jag upplever att Ulrika Carlsson och jag kanske
              har liknande ideal, men när det kommer till verkligheten verkar
              det vara svårt att få igenom dessa i alliansen. Jag upplevde att
              vi hade starkt stöd under förra mandatperioden från Socialdemokraterna
              och Vänstern för en pedagogisk mångfald. Det är det man i skolan
              berättar för mig att man saknar i fråga om den här regeringen.
            </seg>
          </u>
          <u xml:id="i-a50145d981624c47-889" prev="i-a50145d981624c47-888" who="Q6043976">
            <seg xml:id="i-Y4Aja2cvG1puQVnFgcRnMz">
              Mest konkret är det i Waldorfskolor där man med de nya reglerna
              kommer att kontrollera kunskaper hos barnen i årskurs 3 som barnen
              ännu inte har fått. De har inte gått igenom vissa delar än, och
              man vägrar att ge dispens om inte Ulrika Carlsson vet något annat.
              Jag har i alla fall inte hört att man skulle kunna få någon dispens,
              även om en dispensansökan från Waldorfskolan i Umeå var uppe vid
              förra regeringssammanträdet.
            </seg>
          </u>
          <u xml:id="i-a50145d981624c47-890" prev="i-a50145d981624c47-888" who="Q6043976">
            <seg xml:id="i-8qr2Ptw3qD95N9JTrRe7i">
              Men det var totalt avstängt från Centerns politik hitintills
              att man tvingar skolor att kontrollera kunskaper hos barn som
              de inte har fått enligt den läroplan som Skolverket har godkänt
              för dessa skolor. Det här var inte möjligt tidigare, men det är
              utan vidare möjligt under alliansregeringen.
            </seg>
          </u>
          <u xml:id="i-a50145d981624c47-891" prev="i-a50145d981624c47-888" who="Q6043976">
            <seg xml:id="i-P1n3hefwkqx7U1UAKiSYUY">
              Jag är helt positiv, som Ulrika Carlsson också noterade, till
              tydligare mål i skolan. Jag är positiv till målstyrd skola där
              kan vi säkert komma överens. Det är ju synd att vi inte kunde
              komma överens tidigare. Men det är de här detaljstyrningseffekterna
              som inte alls motsvarar den centerpolitik som jag känner igen.
            </seg>
          </u>
          <note xml:id="i-QBiQHrsJ1RdsxW52FvH1zK" type="speaker">
            Anf. 114 ULRIKA CARLSSON i Skövde (c) replik:
          </note>
          <u xml:id="i-a50145d981624c47-892" prev="i-a50145d981624c47-888" who="Q6043976">
            <seg xml:id="i-MzfmA3VRW6NYbYNksmP5k8">
              Herr talman! Man kan uppenbarligen läsa regeringens proposition
              om tydligare mål och kunskapskrav på flera olika sätt. Jag vill
              än en gång betona att man mycket tydligt skriver i propositionen
              att kursplanerna ska vara utformade på det sättet att de ger lärare
              stor pedagogisk frihet att tillsammans med eleverna planera och
              genomföra undervisningen utifrån lokala förutsättningar och behov.
            </seg>
          </u>
          <u xml:id="i-a50145d981624c47-893" prev="i-a50145d981624c47-888" who="Q6043976">
            <seg xml:id="i-YF39uBzu2LyRk8XsiCUZf5">
              Det är viktiga nyckelmeningar för att se till att vi också framöver
              ska kunna möta elever på olika sätt men också främja en god utveckling
              i alla skolor.
            </seg>
          </u>
          <u xml:id="i-a50145d981624c47-894" prev="i-a50145d981624c47-888" who="Q6043976">
            <seg xml:id="i-Vh1GLMLkBcS7517g1xHKG4">
              Vi har lyft fram behovet av kompetenta lärare, där regeringens
              satsning på Lärarlyftet är oerhört central. Vi har betonat ledarskapets
              betydelse med rektorsutbildning och så vidare. Vi kommer nu med
              tydliga mål och kunskapskrav för att förenkla och förtydliga för
              elever, rektorer och lärare men också för föräldrar som på olika
              sätt ska kunna vara delaktiga i sina barns lärande. Det är det
              som finns i den proposition som vi nu lämnar om tydliga mål för
              skolan. Vi vill ha en målstyrd skola.
            </seg>
          </u>
          <u xml:id="i-a50145d981624c47-895" prev="i-a50145d981624c47-888" who="Q6043976">
            <seg xml:id="i-VcjWuufYVKRJDswGUM3evP">
              Beträffande den problematik som Mats Pertoft lyfter fram när
              det gäller Waldorfskolorna och kunskapskraven i årskurs 3 är det
              en fortsatt diskussion i de frågorna. Jag kan inte ge några konkreta
              besked till Mats Pertoft i dag, men jag tycker att det är en viktig
              fråga att fortsatt belysa. Barn i Sverige i dag går oftast nio
              år i den svenska grundskolan. Det är viktigt att man når så högt
              som möjligt, ser varje elevs potential och kan jobba på ett sådant
              sätt som gör att eleverna när de lämnar grundskolan har tillägnat
              sig så goda kunskaper som det absolut är möjligt.
            </seg>
          </u>
          <note type="speaker" xml:id="i-UfKk1hnhm9dhwZw5Vs9Dzb">
            Anf. 115 CHRISTER NYLANDER (fp):
          </note>
          <u xml:id="i-a50145d981624c47-896" next="i-a50145d981624c47-913" who="Q5109199">
            <seg xml:id="i-GCKdDzcTC8LRe6NUiVamvv">
              Herr talman! Debatten har till stor del handlat om något som
              inte har varit aktuellt i det betänkande som ligger till grund
              för debatten, nämligen oron för den ekonomiska situationen. Jag
              vill bara säga att det kanske finns anledning att vara orolig.
              Det kan finnas olika anledningar till att lärare varslas ute i
              kommunerna, dels beroende på att det är minskade elevunderlag,
              dels beroende på att det finns fler skolor med ökad konkurrens
              om de elever som finns. Men en del beror säkert på att kommunerna
              har dålig ekonomi. Därför är det naturligtvis viktigt att följa
              upp detta och fundera på balansreglerna för kommunernas ekonomi,
              fundera på hur staten kan hjälpa till enligt den vårproposition
              som snart ska läggas fram men också fundera hur kommunerna ska
              prioritera skolan i ett läge där ekonomin är kärv.
            </seg>
          </u>
          <u xml:id="i-a50145d981624c47-897" prev="i-a50145d981624c47-896" who="Q5109199">
            <seg xml:id="i-Kkm74X76cpQXL2eeGt9Q3r">
              En av mina slutsatser är den att staten till slut måste ta ett
              ytterligare ansvar för skolan.
            </seg>
          </u>
          <u xml:id="i-a50145d981624c47-898" prev="i-a50145d981624c47-896" who="Q5109199">
            <seg xml:id="i-GmkrT1tYMcMcVGLAcMBqQk">
              Med den proposition som nu diskuteras och debatteras fortsätter
              reformpolitiken på skolområdet, en reformpolitik som har en väldigt
              snabb takt. Det är viktigt för Sverige att vi fortsätter att ha
              en väldigt snabb takt i reformarbetet.
            </seg>
          </u>
          <u xml:id="i-a50145d981624c47-899" prev="i-a50145d981624c47-896" who="Q5109199">
            <seg xml:id="i-2pd9i3Q731b5mg3bBjBjvy">
              Nu tar vi initiativ till en omfattande reform för att förtydliga
              målen i skolan och införa kunskapskrav och nya läroplaner. Och
              det är på tiden, för redan för 13 år sedan slogs det fast att
              det målsystem som fanns var otydligt och förmodligen gjorde att
              resultaten i skolan försämrades.
            </seg>
          </u>
          <u xml:id="i-a50145d981624c47-900" prev="i-a50145d981624c47-896" who="Q5109199">
            <seg xml:id="i-JyYPpNRpj7qgv4FNz7Rpby">
              År 2001 föreslog en arbetsgrupp på det då av Socialdemokraterna
              styrda Utbildningsdepartementet fast att någonting måste göras.
              Det dröjde fem år innan en utredning tillsattes. Nu genomför alliansregeringen
              det som borde ha gjorts och som uppmärksammades för redan 13 år
              sedan.
            </seg>
          </u>
          <u xml:id="i-a50145d981624c47-901" prev="i-a50145d981624c47-896" who="Q5109199">
            <seg xml:id="i-VvukdqF4qzy1B61YyUo8eD">
              Det här är en av flera viktiga reformer som ska sättas in i sitt
              sammanhang. Det vi nu gör är att se till att bygga ett skolsystem
              i Sverige som ger flera chansen att lyckas och som lyfter Sverige
              som kunskapsnation i den globala konkurrensen. Vi gör det tillsammans
              med att vi vill lyfta läraryrket med lärarfortbildning och med
              en ny lärarutbildning. Vi gör det också genom att vi förstärker
              förskolan på många sätt, vi inför ett nytt betygssystem, vi ger
              ytterligare chans för elever att få stöd och vi stärker rektorsrollen.
              Tillsammans ska hela det här paketet göra att fler elever får
              chansen att lyckas, och det är det viktigaste.
            </seg>
          </u>
          <u xml:id="i-a50145d981624c47-902" prev="i-a50145d981624c47-896" who="Q5109199">
            <seg xml:id="i-55a9g6TbJbvf9s9g2QUjUs">
              Herr talman! Låt mig läsa upp tre citat. För det första:
            </seg>
          </u>
          <u xml:id="i-a50145d981624c47-903" prev="i-a50145d981624c47-896" who="Q5109199">
            <seg xml:id="i-L29yYB7kypRK8Xu1r9JYuF">
              Steget mot en ny läroplan kommer att gynna skolans utveckling
              och vara en pusselbit som bidrar till barns ökade kunskapsinhämtning
              och utveckling.
            </seg>
          </u>
          <u xml:id="i-a50145d981624c47-904" prev="i-a50145d981624c47-896" who="Q5109199">
            <seg xml:id="i-QPoBPLdB2Rn8VsXgCgXCNe">
              För det andra: Det är viktigt att målen stramas upp, blir färre,
              mer likartat utformade och tydligare.
            </seg>
          </u>
          <u xml:id="i-a50145d981624c47-905" prev="i-a50145d981624c47-896" who="Q5109199">
            <seg xml:id="i-PgxU9nzY1MTSXNjv6e6zEr">
              För det tredje: Det finns oroväckande tendenser att bristande
              likvärdighet leder till att de sociala skillnaderna i skolan ökar.
              Denna utveckling kan inte enbart hänföras till hur styrdokumenten
              är formulerade eller tolkas, med det utgör en del av problemet.
            </seg>
          </u>
          <u xml:id="i-a50145d981624c47-906" prev="i-a50145d981624c47-896" who="Q5109199">
            <seg xml:id="i-GaCoXHzdSMPurnxxer7DLh">
              Dessa tre citat är inte utdragna ur någon propagandaskrift för
              alliansen utan ur de reservationer som finns i detta ärende.
            </seg>
          </u>
          <u xml:id="i-a50145d981624c47-907" prev="i-a50145d981624c47-896" who="Q5109199">
            <seg xml:id="i-43kdGhQzyfE1yx2mjzxWFE">
              Jag tycker att det är rätt så intressant att läsa de positiva
              skrivningar som faktiskt finns i reservationerna och samtidigt
              fundera på varför det finns 13 reservationer. Vi är trots allt
              ganska nöjda. Varför då denna högljudda och skarpa kritik i debatten?
            </seg>
          </u>
          <u xml:id="i-a50145d981624c47-908" prev="i-a50145d981624c47-896" who="Q5109199">
            <seg xml:id="i-NB9w47xgprReu3p1NPsnYq">
              Allra märkligast måste jag ändå säga att det socialdemokratiska
              agerandet är. Socialdemokraterna har flera reservationer i ärendet,
              men inte en enda avvikande åsikt. Varför skriver man reservationer
              när man inte har någon avvikande åsikt? Ni efterlyser från socialdemokratiskt
              håll ibland breda överenskommelser, men inte ens nu när ni tycker
              exakt likadant som regeringen föreslår i sin proposition instämmer
              ni i det regeringen gör. Ni väljer i stället att lämna reservationer.
            </seg>
          </u>
          <u xml:id="i-a50145d981624c47-909" prev="i-a50145d981624c47-896" who="Q5109199">
            <seg xml:id="i-Sq5XtLTHHXcAVzfTqFqfhG">
              Herr talman! Det finns skiljelinjer i denna fråga; det ska inte
              stickas under stol med det. En del är att man ifrågasätter till
              exempel ordet kunskapskrav. Det väcker tydligen reaktioner. Möjligen
              är detta en del av en ideologisk skillnad i skolpolitiken. Man
              ska inte ställa kraven på eleven utan på skolan, sägs det från
              oppositionen.
            </seg>
          </u>
          <u xml:id="i-a50145d981624c47-910" prev="i-a50145d981624c47-896" who="Q5109199">
            <seg xml:id="i-GCbp3iVbtqWMGfPVDcenq5">
              Jag tycker att det här är intressant, för min bestämda uppfattning
              är att man måste ställa krav på bådeoch. Jag tycker att man ska
              ställa krav på elever. Man har ett eget ansvar som elev att försöka
              lära sig någonting och att nå framgång i skolan. Men om man ska
              lyckas är det också ett gemensamt åtagande. Eleven måste ta i,
              satsa, ta ansvar och sträva, men skolan och samhället måste också
              hjälpa till och se till att det finns möjligheter. Att man ställer
              kunskapskrav på eleven innebär inte att skolan ska dra tillbaka
              sitt stöd. Tvärtom behövs bådeoch; det är ett gemensamt åtagande.
            </seg>
          </u>
          <u xml:id="i-a50145d981624c47-911" prev="i-a50145d981624c47-896" who="Q5109199">
            <seg xml:id="i-R8nqKwPdCK3ApJUbirTaNT">
              Slutligen: För mig som folkpartist är det viktigt att konstatera
              att vi nu ytterligare lyfter fram särskolan. Det är en viktig
              del i svensk skola och i svensk välfärd att vi har en bra och
              fungerande särskola. Därför är det också viktigt för mig att vi
              nu behandlar särskolan på samma sätt som vi behandlar övriga skolformer.
              Vi reformerar grundstrukturerna för grundskolan, men vi gör det
              också för särskolan. Det är viktigt att den finns med så att fler
              elever också där ska få en bra skolgång.
            </seg>
          </u>
          <u xml:id="i-a50145d981624c47-912" prev="i-a50145d981624c47-896" who="Q5109199">
            <seg xml:id="i-HZ57uLCZCiyiMaNVURHaFB">
              Vi bygger nu ett skolsystem med flera olika tegelstenar. Detta
              är en del att få tydligare målstrukturer och kunskapskrav och
              nya läroplaner. Men det behövs naturligtvis mycket mer. Målet
              för hela detta bygge är att fler elever ska lyckas. Därför yrkar
              jag bifall till förslaget i utskottets betänkande.
            </seg>
          </u>
          <note xml:id="i-A5EknwctWVFdqDKKwJj4UP">
            Ajournering
          </note>
          <note xml:id="i-SjVpsTB4ZNRB1owf3GgPJJ">
            Kammaren beslutade kl. 15.52 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u xml:id="i-a50145d981624c47-913" prev="i-a50145d981624c47-896" who="Q5109199">
            <seg xml:id="i-5HGXd2EzbW3DtZMX9mzA9E">
              Återupptagna förhandlingar
            </seg>
          </u>
          <note xml:id="i-Sgr6CaMwyfmRcE5YRLt8rY">
            Förhandlingarna återupptogs kl. 16.00.
          </note>
          <note xml:id="i-L87c8ashq8uCmtVgiENZik">
            13 § Beslut om ärende som slutdebatterats den 26 februari
          </note>
          <note xml:id="i-5Qpu7exa7e33RZJvLNnACw">
            Punkt 1
          </note>
          <note xml:id="i-KKVRS1R5JX9LWrdw9Z9GbN">
            Punkt 8
          </note>
          <note xml:id="i-YVzTFv9Rr3L5c42eRVWst6">
            Punkt 10
          </note>
          <note xml:id="i-CBpajesqtuKJzqhUTJribk">
            Punkt 15
          </note>
          <note xml:id="i-4HcaZHcEdYh5ojzDNb45hv">
            Punkt 23
          </note>
          <note xml:id="i-SqHLGTBFj7giRxeBX2KuUu">
            Punkt 25
          </note>
          <note xml:id="i-J5YFXNiSfC8r4guUNsj6kV">
            Övriga punkter
          </note>
          <note xml:id="i-PGRrgypFjm1y7sa46nbcdz">
            14 § Beslut om ärenden som slutdebatterats vid dagens sammanträde
          </note>
          <note xml:id="i-VPFwRmWbka8Z5wW8i9g2rE">
            Punkt 1
          </note>
          <note xml:id="i-2RB3jqrn1Sm8gNhpEe2v8N">
            Punkt 2
          </note>
          <note xml:id="i-Rk1C7TFERVMfWGaPLNvYrP">
            Punkt 1
          </note>
          <note xml:id="i-34kr7X6DMGpKu6WCi8anFk">
            Punkt 2
          </note>
          <note xml:id="i-94RKn38yaXaoKQT3wGZ58y">
            Punkt 6
          </note>
          <note xml:id="i-DzwS1xmgp6v8SpZjEX1KEt">
            Övriga punkter
          </note>
          <note xml:id="i-4ZnH6h7kVQqi4B1dUVHT55">
            Punkt 1
          </note>
          <note xml:id="i-DJcoCYFfGjhJWydg6Pv2ed">
            Punkt 2
          </note>
          <note xml:id="i-JDw1x6RW1zYK7QP8Yw43pP">
            15 § (forts. från 12 §) Tydligare mål och kunskapskrav Nya läroplaner
            för skolan (forts. UbU9)
          </note>
          <note type="speaker" xml:id="i-A55nidyDS8ye87JwCScMDJ">
            Anf. 116 ROSSANA DINAMARCA (v) replik:
          </note>
          <u xml:id="i-a50145d981624c47-914" next="i-a50145d981624c47-916" who="Q4944866">
            <seg xml:id="i-NDSnmEQ4yLv6nBeKSdFx1N">
              Herr talman! Jag vill börja med att poängtera att man i betänkandet
              tar upp frågan om skolans styrning och finansiering. När vi nu
              står inför den nyhet som kom i dag om att tusen lärare varslas
              blir det än mer aktuellt att diskutera den frågan här i dag.
            </seg>
          </u>
          <u xml:id="i-a50145d981624c47-915" prev="i-a50145d981624c47-914" who="Q4944866">
            <seg xml:id="i-KyTEa5bWAsxWden1kT2Tna">
              Jag vill fråga Christer Nylander om han delar Margareta Pålssons
              uppfattning om att SKL:s begäran om mer pengar till kommunerna
              saknar grund. Är det okej att tusen lärare riskerar att förlora
              jobbet och att det inte får någon som helst effekt för eleverna?
              Jag skulle vilja lägga till där att jag inte kan förstå hur man
              kan se på det ekonomiska läget som något slags årstid det bara
              skiftar lite per automatik utan att man gör någonting åt det.
            </seg>
          </u>
          <u xml:id="i-a50145d981624c47-916" prev="i-a50145d981624c47-914" who="Q4944866">
            <seg xml:id="i-BZXKTdBJSwXxmqZMCVcRjb">
              Jag vet att Christer Nylander och Folkpartiet, och även partiledaren
              och sedermera skolministern, har öppnat för att man ska utreda
              mer om skolans styrning därför att man också ser ett problem.
            </seg>
          </u>
          <note type="speaker" xml:id="i-FQGber5r7SU7x8iYXHL3vj">
            Anf. 117 CHRISTER NYLANDER (fp) replik:
          </note>
          <u xml:id="i-a50145d981624c47-917" next="i-a50145d981624c47-922" who="Q5109199">
            <seg xml:id="i-DpYhQNMmFTCsvBpYANSPbJ">
              Herr talman! Delvis lät det som en replik till Margareta Pålsson,
              och den får väl hon svara på. Jag tror inte att hon sade på det
              sätt som det återgavs av Rossana Dinamarca.
            </seg>
          </u>
          <u xml:id="i-a50145d981624c47-918" prev="i-a50145d981624c47-917" who="Q5109199">
            <seg xml:id="i-W1EVuZNqkdBXarYSPDHgSk">
              Det är väl känt för alla tror jag att många kommuner ser att
              de har en dålig ekonomi framför sig. Jag tycker att ett av problemen
              i Sverige är att vi har många kommuner som har en svag ekonomisk
              ställning. Flera kommuner, om jag minns rätt, hade inte ens stora
              överskott när konjunkturen var som allra starkast. Det där är
              ett bekymmer, och det får mig också att fundera på skolans framtida
              finansiering eftersom det på något sätt är orimligt att konjunkturer
              och vilken kommun man är född i ska påverka vilken start man får
              i livet när det gäller skolgången. Därför tycker Folkpartiet att
              vi bör fundera på att ytterligare stärka statens ansvar för skolan.
            </seg>
          </u>
          <u xml:id="i-a50145d981624c47-919" prev="i-a50145d981624c47-917" who="Q5109199">
            <seg xml:id="i-ELt49JkL6WhDFq9YZRwVSU">
              Sedan är det väl också känt att regeringen just nu diskuterar
              vårpropositionens sammansättning. Att vi inte ger några besked
              nu beror på att vi är av den bestämda uppfattningen att svensk
              ekonomi måste skötas på ett mycket allvarsamt sätt.
            </seg>
          </u>
          <u xml:id="i-a50145d981624c47-920" prev="i-a50145d981624c47-917" who="Q5109199">
            <seg xml:id="i-P3PYkKPpXesjTBXJ8NHd5x">
              Det finns många som under lång tid har krävt nya besked, nya
              miljarder, nya miljoner och nya insatser. Hade de kraven tillgodosetts
              hade vi i dag inte haft en chans att möta de krav som nu ställs
              på oss när det gäller de allvarliga situationer som flera kommuner
              förmodligen kommer att hamna i.
            </seg>
          </u>
          <u xml:id="i-a50145d981624c47-921" prev="i-a50145d981624c47-917" who="Q5109199">
            <seg xml:id="i-7uzfpE4Cb7Trjc41SwVxPq">
              Så jag tror att Rossana Dinamarca ska vara väldigt glad att vi
              har en ansvarsfull regering i det här landet som inte har sagt
              ja alla de gånger då kraven på nya miljarder har kommit.
            </seg>
          </u>
          <u xml:id="i-a50145d981624c47-922" prev="i-a50145d981624c47-917" who="Q5109199">
            <seg xml:id="i-GrUDcLo9dm7uqW6b1385pa">
              Nu analyserar vi läget och kommer att lägga fram en tilläggsproposition
              om fyra veckor, och i den kommer vi också att hantera situationen
              för Sveriges kommuner.
            </seg>
          </u>
          <note type="speaker" xml:id="i-FHiYoHcpgzDfv9UdZAMB4y">
            Anf. 118 ROSSANA DINAMARCA (v) replik:
          </note>
          <u xml:id="i-a50145d981624c47-923" next="i-a50145d981624c47-927" who="Q4944866">
            <seg xml:id="i-FPWfrLkJXrmu1XExBMRvK2">
              Herr talman! Jag frågade Christer Nylander eftersom det inte
              blir en replik till för Margareta Pålsson. Det jag frågade var
              om han delade hennes uppfattning om att SKL:s begäran saknar grund,
              för det var ändå det som sades härifrån.
            </seg>
          </u>
          <u xml:id="i-a50145d981624c47-924" prev="i-a50145d981624c47-923" who="Q4944866">
            <seg xml:id="i-EXrBA7RbWonLcSjEf7c2ER">
              Det blir lite svårt att ta det hela riktigt på allvar när man
              talar om att man tar det ekonomiska ansvaret när man samtidigt
              vet att vi har haft skattesänkningar på över 70 miljarder kronor.
              Det som vi står inför i dag är att se till att barns rätt till
              utbildning och kunskap inte ska vara något slags budgetregulator.
            </seg>
          </u>
          <u xml:id="i-a50145d981624c47-925" prev="i-a50145d981624c47-923" who="Q4944866">
            <seg xml:id="i-4fyrarXxAQCJnyJRZGoevr">
              Visst är det väl så, Christer Nylander, att vi ändå måste se
              till att barnen oavsett ekonomiskt läge alltid har rätt till en
              bra utbildning! Det kan ju inte vara så att vi sedan säger om
              20 år: Synd att du föddes på 1990-talet, och synd att du föddes
              i början på 2000-talet, för då hade vi kriser. Det kan ju inte
              vara så vi ska hantera detta.
            </seg>
          </u>
          <u xml:id="i-a50145d981624c47-926" prev="i-a50145d981624c47-923" who="Q4944866">
            <seg xml:id="i-HYeBcLe2w2YWPVQn1MZC3Q">
              Jag delar Christer Nylanders uppfattning om att vi måste se över
              skolans styrning, och jag beklagar att det inte har kommit någonting
              om det och att man också avfärdar det i detta betänkande.
            </seg>
          </u>
          <u xml:id="i-a50145d981624c47-927" prev="i-a50145d981624c47-923" who="Q4944866">
            <seg xml:id="i-R8SDenEDKiZxxNrjN4ELPF">
              Sedan vill jag slutligen lyfta fram detta med kunskapskrav. Det
              är en ytterligare fokusering på att det är eleven som har ansvar
              för hur det går i skolan. Vi menar att det är fel fokusering.
              Man ska inte lasta skolans misslyckanden på eleverna. När regeringen
              inte tar sitt ansvar och ser till att det finns lärare, bra lokaler
              och resurser i skolan kan man inte klandra eleverna för det.
            </seg>
          </u>
          <note type="speaker" xml:id="i-hhvYGzj2iuesRXbrV17Eg">
            Anf. 119 CHRISTER NYLANDER (fp) replik:
          </note>
          <u xml:id="i-a50145d981624c47-928" next="i-a50145d981624c47-932" who="Q5109199">
            <seg xml:id="i-GfTKUcgANaMKE3oBrfYz4G">
              Herr talman! Jag tycker att det är en intressant ideologisk diskussion
              som Rossana Dinamarca tar fram här på slutet. Jag är av den bestämda
              uppfattningen att varje människa också har ett eget ansvar. En
              elev kan inte bara skylla på alla andra om det är så att man inte
              tar i i skolan. Vi har ett gemensamt ansvar skolan och övriga
              samhället men också eleverna för att nå de krav och de kunskapsförhoppningar
              som finns i skolan. Vi ska vara tydliga med att eleven ska få
              stöd och hjälp, men vi måste också ha ett system där eleven själv
              tar ansvar.
            </seg>
          </u>
          <u xml:id="i-a50145d981624c47-929" prev="i-a50145d981624c47-928" who="Q5109199">
            <seg xml:id="i-NLo7tKYi9agC7F1Y6kXyiJ">
              Jag tror inte att Margareta Pålsson sade att SKL:s beräkningar
              saknar grund. Därför tycker jag inte att det är någonting för
              mig att kommentera.
            </seg>
          </u>
          <u xml:id="i-a50145d981624c47-930" prev="i-a50145d981624c47-928" who="Q5109199">
            <seg xml:id="i-PWCjJ4Xh5pspsyYaXAQAJj">
              Däremot tycker jag att man kan fundera en del på strukturförändringarna
              när det gäller till exempel kommunernas ekonomi, dels vilka delar
              som ska vara ett kommunalt ansvar, dels det kommunala balanskravet
              och om man inte kan mjuka upp det så att de inte behöver gå i
              balans varje år utan kan använda det precis som staten över en
              konjunkturcykel. Dessutom måste man naturligtvis fundera på skolans
              finansiering, anser jag.
            </seg>
          </u>
          <u xml:id="i-a50145d981624c47-931" prev="i-a50145d981624c47-928" who="Q5109199">
            <seg xml:id="i-6dCQvKQCoF2bEtXMhfL4Kg">
              Till sist vill jag kommentera detta som gäller skattesänkningar.
              Jag tror att det var rätt och viktigt att göra strategiska skattesänkningar
              för att få fart på Sverige. Det visar sig också att vi har fått
              fler jobb, fler i sysselsättning och därmed starkare statsfinanser.
              Vi hade haft mindre pengar i statens finanser nu om vi inte hade
              gjort jobbreformer för ett par år sedan.
            </seg>
          </u>
          <u xml:id="i-a50145d981624c47-932" prev="i-a50145d981624c47-928" who="Q5109199">
            <seg xml:id="i-TdmDYJcye31bUmMZ2uhSqo">
              Det är som när man ska baka bröd. Om man ställs inför frågan
              vad man ska använda de ytterligare kronor man har till, att köpa
              jäst eller att köpa mjöl, är det ibland bättre att köpa jäst för
              att få den totala kakan att växa. Det är exakt så som skattesänkningar
              ibland fungerar. För att få den totala ekonomin att bli större
              måste man sänka strategiskt viktiga skatter. Det gör att fler
              människor får jobb, och därmed får också staten och kommunerna
              bättre ekonomi.
            </seg>
          </u>
          <note type="speaker" xml:id="i-42Yf5a16g4ik7YvA4ULLZz">
            Anf. 120 AGNETA LUNDBERG (s) replik:
          </note>
          <u xml:id="i-a50145d981624c47-933" next="i-a50145d981624c47-934" who="Q4693160">
            <seg xml:id="i-NoqWuNgdFAVt9tCenjX4qV">
              Herr talman! Jag nämnde i mitt anförande att vi nu behandlar
              åtgärder som ska kunna öka måluppfyllelsen, och jag sade också
              att det känns väldigt frustrerande när vi nu ser att man gör stora
              neddragningar inom skolan. Christer Nylander sade i sitt tidigare
              anförande att det också handlar mycket om kommunernas prioriteringar.
              Ja, jag undrar hur kommunerna ska prioritera när man också drar
              ned på äldreomsorgen. Det sker ju inte enbart inom skolan, utan
              det sker på alla områden. Kommunernas stora kostnader är personalkostnaderna.
              Jag förstår alltså inte riktigt hur de ska prioritera. Det är
              klart att det alltid kan göras justeringar, men det stora problemet
              är att staten har vältrat över kostnader på kommunerna som de
              nu får ta sig an utan att ha några resurser för det.
            </seg>
          </u>
          <u xml:id="i-a50145d981624c47-934" prev="i-a50145d981624c47-933" who="Q4693160">
            <seg xml:id="i-8uTbd6xAQ5u8hxGdNDrwtE">
              Jag skulle vilja veta: Hur ser Christer Nylander på det här,
              och är man beredd att göra någonting åt det?
            </seg>
          </u>
          <note type="speaker" xml:id="i-7YNgAHLULdKW1iDdwbFqFL">
            Anf. 121 CHRISTER NYLANDER (fp) replik:
          </note>
          <u xml:id="i-a50145d981624c47-935" next="i-a50145d981624c47-936" who="Q5109199">
            <seg xml:id="i-6MwDUUMyngCCpwemDxGKFc">
              Herr talman! Jag har flera gånger sagt det har alliansvännerna
              också sagt tidigare att regeringen just nu sitter och förhandlar
              om vårpropositionen för de kommande åren. Det skulle förvåna mig,
              och säkert också Agneta Lundberg, om man inte där tar sig an också
              kommunernas svåra situation.
            </seg>
          </u>
          <u xml:id="i-a50145d981624c47-936" prev="i-a50145d981624c47-935" who="Q5109199">
            <seg xml:id="i-6shknaWuFcswXUCcNDpedB">
              Låt mig bara ställa en motfråga till Agneta Lundberg. Jag tycker
              att det är konstigt att Socialdemokraterna har så många reservationer
              i ett ärende där ni i princip har samma åsikter som regeringen.
              Det var ni som tillsatte utredningen, vi tog emot den och gjorde
              en proposition av den och ni skriver i alla era reservationer
              att ni tycker att regeringen har gjort rätt. Skulle Agneta Lundberg
              med en enda mening per reservation kunna berätta vad dessa reservationer
              står för? I vilken enskild fråga är det som ni avviker från regeringens
              åsikt i den proposition som nu läggs fram?
            </seg>
          </u>
          <note type="speaker" xml:id="i-TkhCA5kFyrYsJBunMDm4aU">
            Anf. 122 AGNETA LUNDBERG (s) replik:
          </note>
          <u xml:id="i-a50145d981624c47-937" next="i-a50145d981624c47-938" who="Q4693160">
            <seg xml:id="i-M9P7DT7qvy91DuGpPfd2pj">
              Herr talman! Det är jag som har repliken, Christer Nylander.
              Återigen ställer ni frågorna och svarar inte på mina frågor.
            </seg>
          </u>
          <u xml:id="i-a50145d981624c47-938" prev="i-a50145d981624c47-937" who="Q4693160">
            <seg xml:id="i-Ggpy7vZCkyxHL74TLNyJvM">
              Jag ställde frågan: Kommer ni att verka för ökade resurser till
              skolan? Kommer det att vara specialdestinerade pengar till skolan,
              eller blir det någonting i påsen? Storleken vet vi ju ingenting
              om. Jag hoppas att det blir någonting. Kommer det också specialdestinerade
              pengar till skolan?
            </seg>
          </u>
          <note type="speaker" xml:id="i-QpwKZwYncTfmy6D92qyZgB">
            Anf. 123 CHRISTER NYLANDER (fp) replik:
          </note>
          <u xml:id="i-a50145d981624c47-939" next="i-a50145d981624c47-941" who="Q5109199">
            <seg xml:id="i-KVGNGqS8VACtKH12BbDhMR">
              Herr talman! Det vore tjänstefel av mig att säga någonting om
              en vårproposition som inte ens är skriven än.
            </seg>
          </u>
          <u xml:id="i-a50145d981624c47-940" prev="i-a50145d981624c47-939" who="Q5109199">
            <seg xml:id="i-QgJ4ARtH4gbQxETGzhDz66">
              Regeringen ser att det finns problem i kommunerna. Regeringen
              ser att det också finns andra problem i det här samhället som
              måste tas om hand. Vi är glada att vi har hållit i pengarna och
              haft en ordentlig ekonomisk politik som gör att vi nu fortfarande
              har möjligheter, bättre möjligheter än de allra flesta länder
              runt om i Europa och i världen som också står inför den kärva
              situation som vi står inför.
            </seg>
          </u>
          <u xml:id="i-a50145d981624c47-941" prev="i-a50145d981624c47-939" who="Q5109199">
            <seg xml:id="i-KhJfuNY3tVRXBPgoNSwVDw">
              Jag har svarat på den här frågan förut, och jag svarar på den
              nu igen och konstaterar att Agneta Lundberg valde att inte svara
              på mina frågor. Men jag tror att jag vet svaret, därför att det
              är ju så att ni faktiskt tycker exakt detsamma som vi i de här
              frågorna. Ändå reserverar ni er.
            </seg>
          </u>
          <note type="speaker" xml:id="i-4DFTsRyAaQu8mDc9GNRD8z">
            Anf. 124 MATS PERTOFT (mp) replik:
          </note>
          <u xml:id="i-a50145d981624c47-942" next="i-a50145d981624c47-945" who="Q6043976">
            <seg xml:id="i-Y7bzhCcCY2GwpkNHkHMBRa">
              Herr talman! Jag vill ställa två frågor till Christer Nylander.
            </seg>
          </u>
          <u xml:id="i-a50145d981624c47-943" prev="i-a50145d981624c47-942" who="Q6043976">
            <seg xml:id="i-vXp7rjUjyWXTQg7CNTZj2">
              Christer Nylander hade ett mycket intressant resonemang i sitt
              anförande om kunskapskraven. Vi i Miljöpartiet har lyft fram frågan
              att det är ett ömsesidigt ansvar, både för eleverna och skolan.
              Därför undrar jag utifrån Christer Nylanders resonemang varför
              det finns så lite i propositionen om skolans ansvar. Varför är
              det så att vi från oppositionen tvingas påpeka detta i våra reservationer,
              när Christer Nylander verkar ha åsikten att det handlar om ett
              ömsesidigt ansvarstagande? Det är min ena fråga.
            </seg>
          </u>
          <u xml:id="i-a50145d981624c47-944" prev="i-a50145d981624c47-942" who="Q6043976">
            <seg xml:id="i-QM3c5x3bxzAGw9DnF57pfL">
              I min andra fråga vill jag återgå till ekonomifrågan, som ju
              har varit uppe och dominerat debatten. Redan nu har kommunerna
              en chans att variera balanskravet under en treårsperiod. Men stöder
              Folkpartiet kravet på ett ökat stöd till kommunerna? Nu hänvisar
              Christer Nylander hela tiden till förhandlingar och så vidare,
              men vad säger Christer Nylanders eget parti? Era företrädare i
              SKL:s styrelse har väldigt kraftfullt gått ut och sagt att man
              måste få mer resurser till kommunerna. Är det så att Folkpartiet
              är splittrat i den här frågan och inte vill ställa upp?
            </seg>
          </u>
          <u xml:id="i-a50145d981624c47-945" prev="i-a50145d981624c47-942" who="Q6043976">
            <seg xml:id="i-HCFzBTar5iJNcFb3Spaj7h">
              Problemet är ju att vi inte får några besked eftersom alliansen
              vill förhandla det här internt. Det skapar en otrygghet i landets
              kommuner, och framför allt i skolorna. Jag uppfattar ju ändå att
              Folkpartiet försöker låtsas värna om skolorna. Hur ser det ut
              i verkligheten? Värnar ni skolorna, och även deras resurser ute
              i kommunerna?
            </seg>
          </u>
          <note type="speaker" xml:id="i-WGSNphvtmnewkJ8MKnUxQ7">
            Anf. 125 CHRISTER NYLANDER (fp) replik:
          </note>
          <u xml:id="i-a50145d981624c47-946" next="i-a50145d981624c47-949" who="Q5109199">
            <seg xml:id="i-2WAaGcNKhKGsS54hanqXCY">
              Herr talman! Jag tror att det hade skapat ännu mer otrygghet
              i det svenska samhället om vi hade haft en regeringsbildning i
              det här landet där det ena partiet skriker si och det andra partiet
              skriker så. Jag tror att det hade skapat ännu mer frustration
              i kommunerna om vi hade haft den situation i dag som vi hade för
              några år sedan, då budgetförhandlingarna faktiskt skedde i öppen
              dager och då man kom ut från sena nattmanglingar och gav kommentarer
              om hur elaka de andra partierna var. Jag tror att det hade varit
              allvarligare för Sveriges ekonomi och för planeringsförutsättningarna
              i kommunerna.
            </seg>
          </u>
          <u xml:id="i-a50145d981624c47-947" prev="i-a50145d981624c47-946" who="Q5109199">
            <seg xml:id="i-Pz1BpaP6aAJSiJZWQxtnxr">
              Nu har vi en alliansregering som tar ansvar för svensk ekonomi
              och som kommer att presentera en vårproposition om fyra veckor.
              Mats Pertoft får liksom alla andra avvakta vad resultatet blir,
              men jag kan garantera att det blir en vårproposition som är väl
              avvägd där man både tar hänsyn till de problem som finns i samhället
              och tar ansvar för svensk ekonomi.
            </seg>
          </u>
          <u xml:id="i-a50145d981624c47-948" prev="i-a50145d981624c47-946" who="Q5109199">
            <seg xml:id="i-Dj5BvkjRxgetsyxm66iCBD">
              Låt mig sedan också svara på den andra frågan om balansen när
              det gäller kunskapskraven i skolan. Jag tycker att det är rätt
              att ställa krav på att elever tar ansvar för sitt lärande. Men
              vi genomför också en hel del andra reformer som stärker skolans
              förmåga att hjälpa eleverna att nå målen. Jag pratade i mitt inlägg
              om att vi nu lyfter förskolan. Vi gör en kraftfull satsning på
              lärarnas fortbildning. Vi gör om lärarutbildningen, vilket på
              sikt kommer att vara en av de viktigaste reformer som kan göras
              för att förbättra skolan. Vi har en ny rektorsutbildning på gång
              som kommer att stärka ledarskapet i skolan, vilket är extremt
              viktigt för framgång. Det vet vi från forskningen. Vi gör också
              en tydlig satsning på de tidiga åren när det gäller att läsa,
              skriva och räkna, kombinerat med speciallärarkompetens, som nu
              återigen byggs upp.
            </seg>
          </u>
          <u xml:id="i-a50145d981624c47-949" prev="i-a50145d981624c47-946" who="Q5109199">
            <seg xml:id="i-D78PYwpbzwyMjjK6x6tGYz">
              Det är där vi har balansen mellan att våga ställa krav på att
              eleven tar ansvar för sitt lärande och att bygga upp kring eleven
              ett sätt att öka stödet. Det är det som kommer att göra att fler
              elever får chansen att lyckas i skolan framöver.
            </seg>
          </u>
          <note type="speaker" xml:id="i-JFYDHKw1Nn5oV1tQDMq8Mx">
            Anf. 126 MATS PERTOFT (mp) replik:
          </note>
          <u xml:id="i-a50145d981624c47-950" next="i-a50145d981624c47-953" who="Q6043976">
            <seg xml:id="i-PiJPVT7DVz3S2FgzAafqH8">
              Herr talman! Jag noterar att Christer Nylander i sitt svar till
              mig när det gäller kunskapskraven väljer att inte svara på frågan.
              Min fråga var: Varför sägs det ingenting i propositionen om det
              ömsesidiga ansvaret, både hos eleven och hos skolan, när det gäller
              kunskapskraven?
            </seg>
          </u>
          <u xml:id="i-a50145d981624c47-951" prev="i-a50145d981624c47-950" who="Q6043976">
            <seg xml:id="i-DjJzDXG9nTW5Za7y7bB3vL">
              Christer Nylander kommer dragande med alla möjliga andra bra
              och mindre bra saker som alliansen gör. Men när Christer Nylander
              nu har denna åsikt, som jag faktiskt delar: Varför nämns det inte
              tydligare i propositionen att det finns ett ömsesidigt ansvar
              i denna fråga?
            </seg>
          </u>
          <u xml:id="i-a50145d981624c47-952" prev="i-a50145d981624c47-950" who="Q6043976">
            <seg xml:id="i-K4J1DHoD3CWBTaN7rVzQ6R">
              När det gäller min andra fråga kan jag bara konstatera följande
              när det gäller ekonomin: Ni har ett ansvar. Allianspartierna väljer
              att vara tysta. Det innebär att ni tar ansvar. Det är ni som tar
              ansvar för de varsel som kommunerna är tvungna att lägga ute i
              Sverige i dag eftersom de inte får besked om vilka bidrag de kommer
              att få. Det är ett tungt ansvar ni tar, särskilt när det gäller
              skolan, som står för ungefär hälften av kommunernas utgifter.
              Det är ganska beklämmande att en regering faktiskt tar ansvar
              för varslen ute i kommunerna.
            </seg>
          </u>
          <u xml:id="i-a50145d981624c47-953" prev="i-a50145d981624c47-950" who="Q6043976">
            <seg xml:id="i-32KERu3r1ZxzbCrvvw6dgD">
              Min fråga är fortfarande obesvarad från Christer Nylanders sida.
              Tar ni ansvar för detta genom att vara tysta? Ni kunde ju säga
              någonting från Folkpartiet. I andra frågor brukar allianspartierna
              vara rätt frispråkiga med sina olika inställningar, och det kan
              vara upplyftande ibland. Vad gäller frågan om varslen, människornas
              liv och den allmänna servicen i skolan väljer de dock att vara
              tysta. Det är ganska anmärkningsvärt.
            </seg>
          </u>
          <note type="speaker" xml:id="i-GhrzzVktugFAz8UdsmHMQN">
            Anf. 127 CHRISTER NYLANDER (fp) replik:
          </note>
          <u xml:id="i-a50145d981624c47-954" next="i-a50145d981624c47-956" who="Q5109199">
            <seg xml:id="i-5ZFcEkG2r8hGuxBgV4u3qA">
              Herr talman! Jag tror inte att något av allianspartierna varit
              tyst i den här frågan. Alla fyra säger att vi ser de problem som
              finns ute i samhället. Vi kommer nu att analysera dem och möta
              dem i vårpropositionen.
            </seg>
          </u>
          <u xml:id="i-a50145d981624c47-955" prev="i-a50145d981624c47-954" who="Q5109199">
            <seg xml:id="i-UEHGZAcKewLweDoAqY9qbJ">
              Man kan välja att ta ansvar genom att prata eller genom att handla.
              Vi kommer att ta ansvar genom att handla när vi lägger fram vårpropositionen.
              Vi tar ansvar även när det gäller balansen och kunskapskraven
              genom att handla, genom att lägga fram propositioner, genom att
              genomföra reformer som stöttar upp elever så att fler ska få chansen
              att lyckas. Samtidigt vågar vi ställa krav på eleverna, att de
              också har ett eget ansvar för att lyckas.
            </seg>
          </u>
          <u xml:id="i-a50145d981624c47-956" prev="i-a50145d981624c47-954" who="Q5109199">
            <seg xml:id="i-3nz9yGAjM7vFPT64e8wHhK">
              Mats Pertoft må föredra att prata. Jag föredrar att handla. Det
              tror jag är viktigare för verksamheterna.
            </seg>
          </u>
          <note type="speaker" xml:id="i-B86yCPVheQBHeHfyT6XxJw">
            Anf. 128 GUNILLA TJERNBERG (kd):
          </note>
          <u xml:id="i-a50145d981624c47-957" next="i-a50145d981624c47-971" who="Q4982955">
            <seg xml:id="i-BHbm5qf74kLxsP231Jtw7B">
              Herr talman! Dagens debatt gäller en kort och kärnfull proposition.
              På 38 sidor tas ett antal viktiga frågor upp, frågor som är centrala
              för att förbättra kunskapsuppföljningen i skolan. I propositionen
              föreslås bland annat riktlinjer för utformningen av läroplaner
              för grundskolan, obligatoriska särskolan, specialskolan och sameskolan.
              Läroplanerna för respektive skolform ska innehålla övergripande
              mål och riktlinjer samt kursplaner. Kursplanerna ska kompletteras
              med särskilda föreskrifter om kunskapskrav. Nationella kunskapskrav
              och obligatoriska nationella ämnesprov ska finnas i årskurserna
              3, 6 och 9 i grundskolan. Möjligheten att sätta betyg i ämnesblock
              i grundskolan ska avskaffas.
            </seg>
          </u>
          <u xml:id="i-a50145d981624c47-958" prev="i-a50145d981624c47-957" who="Q4982955">
            <seg xml:id="i-59GPJ9BN9yh6ktzgVRQr77">
              Det kan vid första ögonkastet möjligen tyckas vara en proposition
              som är lite teknisk, lite torr, lite tråkig. I själva verket är
              det en proposition som är oerhört viktig eftersom den ger ett
              nytt ramverk för skolans verksamhet. Genom detta ramverk kan sedan
              skolans lärare fylla skolan med ett innehåll som kan möta varje
              elev där just den eleven befinner sig.
            </seg>
          </u>
          <u xml:id="i-a50145d981624c47-959" prev="i-a50145d981624c47-957" who="Q4982955">
            <seg xml:id="i-UnCVDQBd3NaEZKS7DwPont">
              När vi nu debatterar ramarna gör vi det nämligen utifrån att
              skolan ska ge en unik möjlighet för varje barn att tillägna sig
              de kunskaper och utveckla de färdigheter som han eller hon behöver
              som grund för att klara sig i det fortsatta livet i vårt samhälle.
              De som är allra mest beroende av en bra skola är de barn och elever
              som i stor utsträckning slås ut från skolan i dag, barn och ungdomar
              som av olika skäl inte kan räkna med det stöd de har rätt till
              hemifrån.
            </seg>
          </u>
          <u xml:id="i-a50145d981624c47-960" prev="i-a50145d981624c47-957" who="Q4982955">
            <seg xml:id="i-XFg58s7FVDMXcXiy2jPj4y">
              Herr talman! En av fyra elever tar sig inte genom grundskolan
              med de kunskaper som alla ska nå. En av fyra klarar inte gymnasieskolan
              inom fyra år, trots att all utbildning är avsedd att ta tre år.
              Så är det tyvärr varje år. Varje skola ska utvecklas till en skola
              som lärare och elever kan känna stolthet över, en skola där alla
              kan känna sig trygga och respekterade och där varje elev får möjlighet
              att utvecklas till toppen av sin förmåga. För oss kristdemokrater
              och för alliansregeringen är det oerhört viktigt att skolans måldokument
              ges möjlighet att fungera på ett bättre sätt än i dag.
            </seg>
          </u>
          <u xml:id="i-a50145d981624c47-961" prev="i-a50145d981624c47-957" who="Q4982955">
            <seg xml:id="i-2Pth5oiLAoPFBKjTXoRm3W">
              Alltför många och alltför otydliga mål har pålastats skolan.
              Konsekvensen av den bristande målstyrningen av skolan är försämrad
              skolkvalitet och bristande likvärdighet i utbildningen. Den likvärdiga
              skolan finns i dag bara på papperet. Elevernas resultat beror
              i ökande grad på kön och familjebakgrund. Det är oacceptabelt.
              Rädslan för utvärderingar av elevers resultat har också bidragit
              till att skolan inte har styrts mot kunskapsmålen. Men om vi inte
              vet vad som är otillräckligt, vad som behöver stagas upp, hur
              ska vi då kunna förbättra skolans verksamhet och göra det bästa
              för våra elever?
            </seg>
          </u>
          <u xml:id="i-a50145d981624c47-962" prev="i-a50145d981624c47-957" who="Q4982955">
            <seg xml:id="i-36VdoMP2SAQwPaeEksCM5i">
              Skolans uppdrag ska vara att alla elever når åtminstone de grundläggande
              kunskapsmålen i alla ämnen. För att stärka skolans kvalitet och
              uppnå en verkligt likvärdig skola för alla elever krävs att skolan
              styrs mot tydliga kunskapsmål. De nationella målen i läro- och
              kursplanerna förtydligas i och med det beslut vi ska fatta, och
              antalet mål ses över. Det tycker vi kristdemokrater är bra.
            </seg>
          </u>
          <u xml:id="i-a50145d981624c47-963" prev="i-a50145d981624c47-957" who="Q4982955">
            <seg xml:id="i-SEbKUkEjhTCamde7PPgM7P">
              Herr talman! Vänsterpartiet yrkar avslag på propositionen i dess
              helhet. De stöder inte ens delar i den för att ge stöd åt de elever
              som behöver det. Samtidigt säger Vänsterpartiet att dagens system
              inte är bra. Det tolkar jag som att de möjligen ser vissa problem
              men icke vill göra någonting åt det. Det är att inte ta ansvar.
            </seg>
          </u>
          <u xml:id="i-a50145d981624c47-964" prev="i-a50145d981624c47-957" who="Q4982955">
            <seg xml:id="i-DcXk7PVqMRscrv7vimzASL">
              Vad säger Vänsterpartiet? Jo, att ytterligare en utredning ska
              tillsättas. Man ska värka fram förslag i en avlägsen framtid.
              Något ansvar för dagens och morgondagens elever tar icke Vänsterpartiet.
              De säger också att slopade strävansmål leder till ett scenario
              där målen kan bli tak och inte golv. De hävdar att mål, innehåll
              och kunskapskrav inte matchar varandra till hundra procent. Det
              tolkar jag som ett gigantiskt underkännande av lärarkåren. Vi
              kristdemokrater, tillsammans med våra kamrater i alliansregeringen,
              tilltror lärarnas professionella kompetens, och vi vet att lärare
              väldigt bra klarar av att verka i en målstyrd skola.
            </seg>
          </u>
          <u xml:id="i-a50145d981624c47-965" prev="i-a50145d981624c47-957" who="Q4982955">
            <seg xml:id="i-TzRFoG5nF4odaueNptZ6iN">
              Ibland kan man uppfatta det så att Västerpartiet nästan anser
              att kunskapsuppföljning är bra, men samtidigt underkänner de regeringens
              förslag eftersom lärarna, säger de, redan vet vilka som behöver
              extra stöd. Det är resurserna som saknas, sägs det. Vänsterpartiet
              förstår inte, eller vill inte inse, att just en tydlig kunskapsuppföljning
              som införs från statsmaktens sida stärker elevers, lärares och
              föräldrars möjligheter att gentemot skolan, kommunerna och statsmakten
              argumentera för sin sak.
            </seg>
          </u>
          <u xml:id="i-a50145d981624c47-966" prev="i-a50145d981624c47-957" who="Q4982955">
            <seg xml:id="i-VuKmwJqG9Jwt6w5wu5buyn">
              Vänsterpartiet vill även ta bort nationella prov och ersätta
              dem med lokala utvärderingar som ska sammanställas nationellt.
              Förslaget innebär ett dråpslag mot hela skolforskningen. Hur ska
              vi i så fall kunna få ett underlag som av skolmyndigheter och
              skolforskare är möjligt att rationellt analysera för att säkerställa
              att skolan är nationellt likvärdig och att fler elever än i dag
              kan gå ut grundskolan med godkända betyg? Jag hittar inga förslag
              i Vänsterpartiets reservationer som beskriver hur Vänsterpartiet
              vill stärka elevernas rätt till kunskap.
            </seg>
          </u>
          <u xml:id="i-a50145d981624c47-967" prev="i-a50145d981624c47-957" who="Q4982955">
            <seg xml:id="i-UW6PjkMBG6rTe6qBLDwkxQ">
              Också Miljöpartiet har några reservationer, men eftersom åsikterna
              från Miljöpartiet ganska väl stämmer överens med regeringens,
              inte skiljer sig så starkt från alliansens, får jag välkomna Miljöpartiet
              att ansluta sig till regeringens uppfattning, trots att de väljer
              att reservera sig.
            </seg>
          </u>
          <u xml:id="i-a50145d981624c47-968" prev="i-a50145d981624c47-957" who="Q4982955">
            <seg xml:id="i-YbKadA3GsPEwTLnULFS4BF">
              Herr talman! Vad vilja Socialdemokraterna? Så skrev August Palm,
              en ideolog inom socialdemokratin i slutet av 1800-talet. Frågan
              är fortfarande aktuell. Reservationerna är en upprepning av fakta.
              Man beskriver regeringens politik och underlaget till den, men
              man har inga egna förslag. De lyser med sin frånvaro. Om det är
              så, vilket jag uppfattar av dagens debatt, att Socialdemokraterna
              stöder alliansregeringens förslag kan man tycka att det vore lämpligt
              och rimligt att Socialdemokraterna också stod för det. Om man
              däremot inte stöder alliansregeringens förslag borde det rimligen
              finnas alternativa förslag. Det skulle vara intressant att få
              se och också diskutera dem. I dag är det dock tomt i Socialdemokraternas
              utbildningspolitiska skafferi.
            </seg>
          </u>
          <u xml:id="i-a50145d981624c47-969" prev="i-a50145d981624c47-957" who="Q4982955">
            <seg xml:id="i-QShR7LJHdhpLoWqcNjBpYQ">
              Frågan kvarstår därför, herr talman: Vad vill den samlade oppositionen?
              Vänsterpartiet säger nej. Socialdemokraterna och Miljöpartiet
              säger nja. Tydligt är dock att spretigheten inom oppositionens
              politik fortsätter.
            </seg>
          </u>
          <u xml:id="i-a50145d981624c47-970" prev="i-a50145d981624c47-957" who="Q4982955">
            <seg xml:id="i-LZqmxjFJWdcpc2525fcySE">
              Sedan vill jag uppmärksamma kammaren på något. Det har varit
              ganska många replikskiften här som har tagit upp den mycket besvärliga
              situation som kommunerna befinner sig i. Vi delar det bekymret
              och den oron. Det är en fråga som alliansregeringen tar på mycket
              stort allvar. Därför arbetar vi med frågan hur kommunerna framgent
              ska få det stöd som de också behöver.
            </seg>
          </u>
          <u xml:id="i-a50145d981624c47-971" prev="i-a50145d981624c47-957" who="Q4982955">
            <seg xml:id="i-8JkiMRn986Z7NfKN3Ah4ES">
              Det är också intressant att notera att Luleå kommun, som är en
              socialdemokratiskt styrd kommun, nu har valt att varsla ett stort
              antal lärare. Vad har Luleå kommun då valt att satsa pengarna
              på? Jo, man investerar i bollhall, idrottshall och Norrbottensteatern.
              Man gör en prioritering, och det är Socialdemokraterna som gör
              den. Jag tror att det är viktigt att Socialdemokraterna för en
              viktig ideologisk debatt också internt i partiet om att skolan,
              omsorgen och vården ska vara det som ska prioriteras.
            </seg>
          </u>
          <note xml:id="i-A4jcuGWWbcPz1X17Xf3Doe">
            Jag yrkar bifall till utskottets förslag.
          </note>
          <note xml:id="i-E56vPcgJkzXCSDmUfqPei9">
            Överläggningen var härmed avslutad.
          </note>
          <note xml:id="i-52FWE7SNVq3n23TjSk7Hoj">
            16 § Svenskt deltagande i EU:s marina insats utanför Somalias
            kust
          </note>
          <note xml:id="i-L9qi5JfUc6PaRfPSCTZL7V">
            Föredrogs
          </note>
          <note type="speaker" xml:id="i-MaD9Lonyttr23narie1RUe">
            Anf. 129 ROLF GUNNARSSON (m):
          </note>
          <u xml:id="i-a50145d981624c47-972" next="i-a50145d981624c47-988" who="Q5776913">
            <seg xml:id="i-K7bJtM8VsWysEucoqM3rao">
              Herr talman! Som ordförande i det sammansatta försvars- och utrikesutskottet
              är jag glad över att ett enigt utskott står bakom det betänkande
              vi i dag ska behandla här i kammaren. Det är en försvarsfråga
              som måste betraktas som aningen annorlunda. Om någon när jag kom
              till riksdagen 1994 skulle ha sagt att jag skulle komma att vara
              med om ett ärende om sjöröverier och pirater skulle det förstås
              ha tagits som ett skämt. Men nu står vi här.
            </seg>
          </u>
          <u xml:id="i-a50145d981624c47-973" prev="i-a50145d981624c47-972" who="Q5776913">
            <seg xml:id="i-J5njZjiinsL4tf9CvxhDG9">
              Vi föreslår alltså att vi skickar en svensk styrka till EU:s
              marina insats utanför Somalias kust. Det handlar om en insats
              på högst fyra månader, och förslaget gäller en styrka om 450 personer.
              Styrkan som i ett första skede ska användas är dock betydligt
              mindre, ca 160.
            </seg>
          </u>
          <u xml:id="i-a50145d981624c47-974" prev="i-a50145d981624c47-972" who="Q5776913">
            <seg xml:id="i-BWzYbt7ZWRcKZTCZtDy9Fa">
              Den svenska väpnade styrkan kommer att bestå av två korvetter
              samt ett stödfartyg. Operation Atalantas uppgift är att avvärja,
              förebygga och bekämpa sjöröveri och väpnade rån utanför Somalias
              kust. Insatsen ska framför allt ge skydd åt FN:s världslivsmedelsprograms
              humanitära hjälpsändningar. Insatsen ska också kunna ge skydd
              till de handelsfartyg som trafikerar området.
            </seg>
          </u>
          <note xml:id="i-Pzgy4MZ86UdFWgtTkfMUxp">
            Anledningen till EU:s insats är alltså de problem med sjöröveri
            och väpnade rån som finns utanför Somalias kust. Det var FN som
            genom resolution 1814 uppmanade stater och regionala organisationer
            att vidta åtgärder för att skydda fartyg som deltar i transport
            och tillhandahållande av humanitära hjälpsändningar till Somalia.
          </note>
          <u xml:id="i-a50145d981624c47-975" prev="i-a50145d981624c47-972" who="Q5776913">
            <seg xml:id="i-16evP4PRFzezymM9Q5s4d3">
              Herr talman! Under de senaste 18 åren har Somalia saknat en fungerande
              centralregering, och landet har präglats av mer eller mindre permanent
              inbördeskrig. Den 26 oktober 2008 enades parterna om att skapa
              en samlingsregering och om ett eldupphör som skulle ha trätt i
              kraft i november i fjol. Avtalets betydelse försvagades av att
              delar av oppositionen inte medverkat i överläggningarna och att
              parterna inte hade full kontroll över alla stridande trupper.
              Tyvärr vet vi att eldupphöravtalet inte följdes, och striderna
              i Mogadishu var i november hårdare än tidigare. Tyvärr visade
              också bombdåden i provinserna Somaliland och Puntland att fredsprocessens
              motkrafter också har drivits in i tidigare relativt stabila områden.
            </seg>
          </u>
          <u xml:id="i-a50145d981624c47-976" prev="i-a50145d981624c47-972" who="Q5776913">
            <seg xml:id="i-EdJahJoRU41chwpaQFJiQn">
              Då vi nu säger ja till en svensk styrka där nere vet vi alltså
              att den humanitära situationen i Somalia i dagsläget bedöms vara
              en av de svåraste i Afrika, och den fortsätter att förvärras på
              grund av säkerhetsläget, torkan och de ökade livsmedelspriserna.
              Omkring 3,2 miljoner människor drygt 40 procent av befolkningen
              är i akut behov av nödhjälp. Den tilltagande fattigdomen har skapat
              ett ökat biståndsberoende och undernäring hos befolkningen. FN
              rapporterar att i södra och centrala Somalia lider vart sjätte
              barn under fem år av akut undernäring. Vart sjätte barn det är
              hemska siffror.
            </seg>
          </u>
          <u xml:id="i-a50145d981624c47-977" prev="i-a50145d981624c47-972" who="Q5776913">
            <seg xml:id="i-LRU9Gk71wQemTUtMx8RRXr">
              Hjälparbetet fortsätter men ett ökande sjöröveri noteras. Sjötransporterna
              är helt avgörande för att få in humanitärt bistånd. Då det gäller
              vårt svenska engagemang på biståndssidan bedriver vi ett långsiktigt
              utvecklingsarbete. År 2008 uppgick biståndet till 60 miljoner.
              Därtill har Sverige bidragit med 140 miljoner i humanitärt stöd
              till Somalia. Det finns också andra svenska insatser, bland annat
              på minröjningsområdet.
            </seg>
          </u>
          <u xml:id="i-a50145d981624c47-978" prev="i-a50145d981624c47-972" who="Q5776913">
            <seg xml:id="i-3UD7CJFcCKRndJ3nZQChTW">
              Tyvärr är alltså Somalia bas för sjöröveri. En orsak bland många
              är nog att det har pågått ett illegalt fiske som i sin tur har
              reducerat inkomstmöjligheterna för de somalier som varit fiskare.
              Under 2008 noterades attacker mot över 80 fartyg i området. Det
              sägs att över tusen personer ägnade sig åt vad man kan kalla sjöröveri.
              Siffran kan självklart ha stigit.
            </seg>
          </u>
          <u xml:id="i-a50145d981624c47-979" prev="i-a50145d981624c47-972" who="Q5776913">
            <seg xml:id="i-KbEHfntxjvpsPSG9EdAJTm">
              I slutet av 2007 inleddes den eskortverksamhet som nu det svenska
              bidraget ska hjälpa till med. Stora svårigheter uppstod då många
              rederier som transporterade bistånd, bland annat mat, snabbt sade
              upp sina kontrakt på grund av bristen på eskort och efter ständiga
              anfall av sjörövare.
            </seg>
          </u>
          <u xml:id="i-a50145d981624c47-980" prev="i-a50145d981624c47-972" who="Q5776913">
            <seg xml:id="i-5q6bRBwk7s7fi7h1faSCmL">
              Det uppdrag vi i dag behandlar är inget lätt eller ofarligt uppdrag
              om nu några uppdrag i Försvarsmaktens regi i internationell tjänst
              kan kallas ofarliga och lätta. Den svenska styrkan ska, är det
              tänkt, ha den så kallade Adenviken som operationsområde. Det är
              ett mycket stort område. Vad jag har förstått är operationsområdet
              500 sjömil långt och 185 sjömil brett. Det motsvarar sträckan
              ÖrnsköldsvikPolen respektive BornholmBaltikum.
            </seg>
          </u>
          <u xml:id="i-a50145d981624c47-981" prev="i-a50145d981624c47-972" who="Q5776913">
            <seg xml:id="i-BRBF5gYEXH4pJZPzxW4GAp">
              En fråga vi diskuterade vid behandlingen i utskottet var vad
              som händer om vi får ombord sjörövare, pirater, på våra korvetter.
              Den frågan hade då vi behandlade den många frågetecken, men de
              har nu delvis blivit utropstecken. Den svenska styrkan har ingen
              egen kapacitet att borda fartyg och genomföra fritagningsoperationer.
              Sannolikheten för ett omhändertagande av pirater är därför låg.
              Det kan dock av naturliga skäl inte helt uteslutas, till exempel
              i en nödsituation.
            </seg>
          </u>
          <u xml:id="i-a50145d981624c47-982" prev="i-a50145d981624c47-972" who="Q5776913">
            <seg xml:id="i-FbxP81JPTbCveZX6eQwk7D">
              Den svenska styrkan har att agera i enlighet med för insatsen
              gällande insatsregler och folkrättens krav, inklusive havsrätten
              och de mänskliga rättigheterna samt svensk rätt. Nu har en överenskommelse
              slutits med Kenya så sent som för några dagar sedan, detta för
              att åstadkomma en effektiv och rättssäker hantering av misstänkta
              pirater i området. Kenya har nu tagit på sig ansvaret att lagföra
              alla misstänkta. I överenskommelsen mellan Kenya och EU framhålls
              respekten för de mänskliga rättigheterna inklusive förbud mot
              dödsstraff och tortyr. Vidare finns möjlighet till extern insyn
              och uppföljning i behandlingen av de överlämnade personerna.
            </seg>
          </u>
          <u xml:id="i-a50145d981624c47-983" prev="i-a50145d981624c47-972" who="Q5776913">
            <seg xml:id="i-PvzrYNX3VufLE9pPJZHPk9">
              Allt detta hur omhändertagandet och överlämnandet av misstänkta
              ska ske finns dokumenterat i ett styrdokument, och det känns bra
              efter den diskussion som vi hade i utskottet med alla de obesvarade
              frågor som då fanns.
            </seg>
          </u>
          <u xml:id="i-a50145d981624c47-984" prev="i-a50145d981624c47-972" who="Q5776913">
            <seg xml:id="i-RDy9vTzmfxTM8buJuwborZ">
              Herr talman! I dag på morgonen fick jag en rapport om att det
              pågår en förhandling med Tanzania om samma typ av avtal som med
              Kenya. Sverige leder enligt mina uppgifter dessa förhandlingar.
              Efter vad jag förstod av dessa rapporter är det inte omöjligt
              att ytterligare länder är beredda att hjälpa till på detta område.
            </seg>
          </u>
          <u xml:id="i-a50145d981624c47-985" prev="i-a50145d981624c47-972" who="Q5776913">
            <seg xml:id="i-VCWbxpXLg39BxhzP6XfwB2">
              Också frågan om möjligheten av att personer begär asyl har tagits
              upp med den svenska insatsledningen. Om den delen kan sägas att
              en ansökan om uppehållstillstånd, asyl, för en utlänning som inte
              befinner sig i Sverige ska inges till och utredas av en svensk
              beskickning eller ett svenskt konsulat i personens hemland, det
              land där personen är stadigvarande bosatt. Den svenska styrkan
              är således inte behörig eller skyldig att ta emot en sådan ansökan
              utan ska hänvisa till svensk beskickning eller svenskt konsulat.
            </seg>
          </u>
          <u xml:id="i-a50145d981624c47-986" prev="i-a50145d981624c47-972" who="Q5776913">
            <seg xml:id="i-E3A1FUAjQcc1DHVTbVyD6">
              Herr talman! En ytterligare mycket viktig fråga: Vi i utskottet
              har, som det står i betänkandet, med skärpa betonat betydelsen
              av att Sverige aktivt ska verka för FN:s säkerhetsresolutioner
              resolution 1325 om kvinnor fred och säkerhet, för resolution 1612
              om barn i väpnade konflikter, och för resolution 1820 om sexuellt
              våld i väpnade konflikter och för att dessa resolutioner ska utgöra
              självklara beståndsdelar i det freds- och säkerhetsfrämjande arbetet
              inom operation Atalanta. Också på dessa viktiga punkter föreligger
              enighet i utskottet.
            </seg>
          </u>
          <u xml:id="i-a50145d981624c47-987" prev="i-a50145d981624c47-972" who="Q5776913">
            <seg xml:id="i-3SrMeapJrUg3jiQiYirt6G">
              Slutligen: Alla beslut i denna kammare som gäller frågor om att
              sända ut kvinnor och män på internationella uppdrag av denna art
              är svåra beslut. Det är, som jag sade tidigare, icke ofarliga
              uppdrag. Det känns självklart att sända ett tack till alla som
              just nu är på internationella uppdrag i landets tjänst, som ska
              ut på uppdrag eller har varit på uppdrag. Tack till alla!
            </seg>
          </u>
          <u xml:id="i-a50145d981624c47-988" prev="i-a50145d981624c47-972" who="Q5776913">
            <seg xml:id="i-2kiwHQ87mBToGTVizV326n">
              Med detta vill jag yrka bifall till utskottets förslag.
            </seg>
          </u>
          <note type="speaker" xml:id="i-KsAxkgP5XkQx9c2u1RfKJC">
            Anf. 130 ÅSA LINDESTAM (s):
          </note>
          <u xml:id="i-a50145d981624c47-989" next="i-a50145d981624c47-1006" who="Q4962686">
            <seg xml:id="i-2kJyYtgSTXqosMoe4zbqGd">
              Herr talman! Ja, vi yrkar bifall till förslaget i betänkandet.
              Och ja, vi är eniga. Vi är eniga om att skicka i väg två korvetter
              och ett stödfartyg i fyra månader.
            </seg>
          </u>
          <u xml:id="i-a50145d981624c47-990" prev="i-a50145d981624c47-989" who="Q4962686">
            <seg xml:id="i-DKX7MCxK2guPBvkqXZc57C">
              Jag har haft förmånen att se både Stockholm och Malmö, som korvetterna
              heter. Jag har även varit ombord på Trossö. De kommer från Karlskrona,
              från Tredje ytstridsflottiljen, och de har byggts om under den
              här tiden. Kockums har gjort ett bra jobb tillsammans med FMV,
              så fartygen känns bra, tycker jag.
            </seg>
          </u>
          <u xml:id="i-a50145d981624c47-991" prev="i-a50145d981624c47-989" who="Q4962686">
            <seg xml:id="i-LMhUegmcFbopTLHyqzZGwS">
              Vi ska alltså skicka högst 540 militärer, som vi sade. Den här
              insatsen ska egentligen i dag bestå av 160. Som vi hörde i ett
              tidigare anförande betyder högst 540 att vi ska sätta in den extra
              styrkan om det händer någonting där nere. Men de här tre fartygen
              ska besättas med 160 soldater.
            </seg>
          </u>
          <u xml:id="i-a50145d981624c47-992" prev="i-a50145d981624c47-989" who="Q4962686">
            <seg xml:id="i-FzqT3Aptia39qHt6BKkGu7">
              Vi har ett FN-mandat i botten, FN-stadgans kapitel VII är verksamt.
              Vi har även den dåvarande, i december 2008, presidentens önskan
              om hjälp från FN. Det här finns.
            </seg>
          </u>
          <u xml:id="i-a50145d981624c47-993" prev="i-a50145d981624c47-989" who="Q4962686">
            <seg xml:id="i-r4JpaEqHdsiauaDdR9wRb">
              Det är otäckt i Somalia. Vi vet att 3,2 miljoner människor lider
              och har ett akut behov av mat och vatten. Det är 43 procent av
              befolkningen. Det är nästan halva befolkningen som har det så
              förfärligt.
            </seg>
          </u>
          <u xml:id="i-a50145d981624c47-994" prev="i-a50145d981624c47-989" who="Q4962686">
            <seg xml:id="i-9NUakCyjCvSymJuv94jPmk">
              Vi kommer väl alla ihåg bilderna från Sirius Star där man blev
              bordad, och sjöröveriet satte i gång i full fart. Vi trodde nästan
              inte att det fanns sjörövare, men i dag finns det. Det är detta
              som våra korvetter ska jobba med. De ska eskortera båtar som har
              mat och vatten, som åker till det här landet för att hjälpa till.
            </seg>
          </u>
          <u xml:id="i-a50145d981624c47-995" prev="i-a50145d981624c47-989" who="Q4962686">
            <seg xml:id="i-UgyAo5ywn5CBTouwEHnFVm">
              Det är FN:s världslivsmedelsprogram, WFP, World Food Programme,
              som ligger bakom det här och som ska leverera maten. Och vi har
              alltså sett ett antal pirater som har bordat de här fartygen.
            </seg>
          </u>
          <u xml:id="i-a50145d981624c47-996" prev="i-a50145d981624c47-989" who="Q4962686">
            <seg xml:id="i-7DfZs3poHRrgWDjm3PpKya">
              Det vi har vänt oss emot i den här propositionen gäller hur man
              hanterar eventuellt tillfångatagna sjörövare, som vi hörde om.
              Men det gäller också flyktingarna. Vad kommer att hända med dem?
              Det andra gäller FN:s resolution 1325, som vi saknade i propositionen
              från regeringen. Den fanns inte nämnd.
            </seg>
          </u>
          <u xml:id="i-a50145d981624c47-997" prev="i-a50145d981624c47-989" who="Q4962686">
            <seg xml:id="i-7d227pkbwuueiKGoxXot7j">
              När det gäller mänskliga rättigheter är vi fortfarande lite oroliga
              för det här. Vi har fått höra i utskottet att man kommer att jobba
              med Kenya och att det finns avtal tillsammans med dem. Och man
              ska ta hand om eventuella fångar och respektera de mänskliga rättigheterna.
              Det ska inte finnas tortyr eller dödsstraff i det här.
            </seg>
          </u>
          <u xml:id="i-a50145d981624c47-998" prev="i-a50145d981624c47-989" who="Q4962686">
            <seg xml:id="i-7EcFE3AbbFKFTeN5cBQbFa">
              Jag hoppas också, tillsammans med mina kolleger, att det kommer
              att finnas någon form av kontrollorgan för det här, internationella
              Röda Korset eller någonting sådant.
            </seg>
          </u>
          <u xml:id="i-a50145d981624c47-999" prev="i-a50145d981624c47-989" who="Q4962686">
            <seg xml:id="i-97YzsSajLQ4zNiowzK21kB">
              Härifrån talarstolen fick vi nyss höra att Tanzania också är
              inblandat. Det är ingenting som vi har behandlat i utskottet.
              Det gör mig lite förvånad. Vi har sagt i utskottet att vi fortlöpande
              ska bli underrättade om vad som händer, men vi har inte blivit
              underrättade om det här. Så fort det händer någonting ska vi ha
              information. Vi ska inte begära information, utan vi ska få den
              redan innan dess, så fort det bara någonsin går. Och det har vi
              inte fått.
            </seg>
          </u>
          <u xml:id="i-a50145d981624c47-1000" prev="i-a50145d981624c47-989" who="Q4962686">
            <seg xml:id="i-2gfcYRnEhFSYduCfpnRMsx">
              När det gäller sjukvård vet vi att Trossö är extra utrustat för
              det här. Det går att göra enklare operationer ombord, så den delen
              känns okej.
            </seg>
          </u>
          <u xml:id="i-a50145d981624c47-1001" prev="i-a50145d981624c47-989" who="Q4962686">
            <seg xml:id="i-ARPDLj1x57GAZEAss8jzZ3">
              Men jag kommer tillbaka till resolution 1325. Det gäller alltså
              kvinnors deltagande för fred och säkerhet i konflikter. När vi
              tog upp det här i utskottet fick vi första gången till svar från
              regeringen att detta inte behövs därför att de ska vara till sjöss,
              så man behöver inte ta hänsyn till det här.
            </seg>
          </u>
          <u xml:id="i-a50145d981624c47-1002" prev="i-a50145d981624c47-989" who="Q4962686">
            <seg xml:id="i-9RgJtKBJwKTK4Rx6g66HYv">
              Det visar på en oerhört stor okunskap. FN:s resolution 1325 bygger
              ju på att alla myndigheter som håller ihop de internationella
              insatserna ska se till att kvinnor finns på alla positioner, i
              den mån det är möjligt. Då spelar det ingen roll om man nu är
              till sjöss hela tiden. De ska finnas.
            </seg>
          </u>
          <u xml:id="i-a50145d981624c47-1003" prev="i-a50145d981624c47-989" who="Q4962686">
            <seg xml:id="i-GLSKhCERS8o4V8nZp14tTc">
              Däremot har jag pratat med besättningen på korvetterna, och jag
              vet att det till och med finns en gender advisor på plats, alltså
              en rådgivare för de här frågorna, och det behöver vi.
            </seg>
          </u>
          <u xml:id="i-a50145d981624c47-1004" prev="i-a50145d981624c47-989" who="Q4962686">
            <seg xml:id="i-Q6Sa8jo1WJsRKnESMaRApf">
              Det gäller också sexuellt våld i väpnade konflikter, den andra
              resolutionen, som Rolf Gunnarsson nämnde. Vad händer om det kommer
              en båt där det finns flyktingar och där det också finns kvinnor
              som har blivit våldtagna? Hur ska vi hantera det? Det här förväntar
              jag mig att besättningen vet hur man ska hantera, precis som när
              det gäller barnsoldater som också kan finnas.
            </seg>
          </u>
          <u xml:id="i-a50145d981624c47-1005" prev="i-a50145d981624c47-989" who="Q4962686">
            <seg xml:id="i-82SbsJd32pHxi8jTDK87xY">
              Dessutom sträcker sig det här mandatet, som vi nu vet, till den
              2 december 2009. En sak är säker: Man kommer inte att komma tillbaka
              med de här uppgifterna till oss igen och be om en förlängning.
              De här båtarna måste nämligen tillbaka till Sverige för att de
              ska få en genomgång. Skulle man komma tillbaka handlar det om
              andra korvetter.
            </seg>
          </u>
          <u xml:id="i-a50145d981624c47-1006" prev="i-a50145d981624c47-989" who="Q4962686">
            <seg xml:id="i-T8gWkPB71uxcuutRYr1PXX">
              Jag skulle från den här talarstolen också vilja säga till er
              killar och tjejer som åker i väg: Lycka till! Jag hoppas att det
              kommer att gå bra för er. Det är ett väldigt farligt uppdrag som
              ni ger er in i, men vi tänker på er. Lycka till!
            </seg>
          </u>
          <note type="speaker" xml:id="i-PZXMcmhiTmMBSqgG5s8shj">
            Anf. 131 ROLF GUNNARSSON (m) replik:
          </note>
          <u xml:id="i-a50145d981624c47-1007" next="i-a50145d981624c47-1015" who="Q5776913">
            <seg xml:id="i-DCNmXziHgmeMANfWtrTJ8y">
              Herr talman! Först ska jag säga att Åsa Lindestam hade fel i
              siffrorna. Det är 450 personer som det handlar om och ca 160 nu.
              Men det var säkert bara en felläsning.
            </seg>
          </u>
          <u xml:id="i-a50145d981624c47-1008" prev="i-a50145d981624c47-1007" who="Q5776913">
            <seg xml:id="i-PowbC51kFk7KGJ9rp26muq">
              Åsa Lindestam var så överraskad över att hon inte hade hört talas
              om Tanzania. Det beror ju på att jag fick uppgiften för ungefär
              två timmar sedan.
            </seg>
          </u>
          <u xml:id="i-a50145d981624c47-1009" prev="i-a50145d981624c47-1007" who="Q5776913">
            <seg xml:id="i-CAkFiPFyPsbEMdiLvkBQaF">
              Jag tycker att Åsa Lindestam borde vara glad för att hon fick
              den uppgiften i stället för att vara ledsen för att hon inte fått
              den på något möte. Vi har inte möte varje timme, och på onsdagar
              har vi inga utskottsmöten alls. Jag trodde att Åsa Lindestam skulle
              bli glad över upplysningen, men hon tog detta som att hon var
              dåligt informerad.
            </seg>
          </u>
          <u xml:id="i-a50145d981624c47-1010" prev="i-a50145d981624c47-1007" who="Q5776913">
            <seg xml:id="i-SWRaej5N5jh4wcLpUZS8zj">
              Det är lite sämre med informationen när man är i opposition.
              Jag vet. Jag har varit i opposition i tolv år. Man är inte lika
              bra informerad när man sitter där som annars.
            </seg>
          </u>
          <u xml:id="i-a50145d981624c47-1011" prev="i-a50145d981624c47-1007" who="Q5776913">
            <seg xml:id="i-Ncqh3bpjLoBNc8L8LQ1Lj9">
              Jag har en genomgående känsla. Det gäller hela den här mandatperioden.
              Även om ni är för och ett plus ett är två vill ni på något sätt
              reservera er, i alla fall lite grann. Så jobbar ni här i Sveriges
              riksdag, även i den här frågan.
            </seg>
          </u>
          <u xml:id="i-a50145d981624c47-1012" prev="i-a50145d981624c47-1007" who="Q5776913">
            <seg xml:id="i-WP7d61DeXGHaN4S5xgM5cj">
              När vi skrev tyckte jag att vi var så samstämmiga som vi kunde
              bli, så jag kan inte tänka mig att det kan bli någon oenighet
              om det här.
            </seg>
          </u>
          <u xml:id="i-a50145d981624c47-1013" prev="i-a50145d981624c47-1007" who="Q5776913">
            <seg xml:id="i-2y1mapCHYydZw8yd18AJK4">
              Jag tror, innerst inne, Åsa Lindestam, att vi är väldigt eniga
              i den här frågan. Vi gör allt nu. Vi försöker att ha hängslen
              och livrem. Och jag tror att det finns en hundraprocentig enighet
              när det gäller hur det här ska gå till.
            </seg>
          </u>
          <u xml:id="i-a50145d981624c47-1014" prev="i-a50145d981624c47-1007" who="Q5776913">
            <seg xml:id="i-QAoX7LzYh5bK4Q1L7VCLim">
              Jag hoppas att vi är hundra procent eniga om att insatsledningen
              har de underlag man har, de styrdokument som man nu hänvisar till.
              Jag har kollat det här med både UD och försvaret, och jag känner
              mig relativt trygg.
            </seg>
          </u>
          <u xml:id="i-a50145d981624c47-1015" prev="i-a50145d981624c47-1007" who="Q5776913">
            <seg xml:id="i-SQ6ioavYrb4PLRboLHLbSp">
              Naturligtvis kan det uppstå situationer i en sådan här operation.
              Det är någonting helt nytt. Men jag tror att vi delar den oron,
              och det kommer vi att göra i alla operationer som gäller försvarets
              insatser utomlands. Men jag tror innerst inne att vi är väldigt
              eniga i den här frågan. Jag hoppas i alla fall att det är så.
            </seg>
          </u>
          <note type="speaker" xml:id="i-BJ9UoCJBZGBfdy9mdnZN5M">
            Anf. 132 ÅSA LINDESTAM (s) replik:
          </note>
          <u xml:id="i-a50145d981624c47-1016" next="i-a50145d981624c47-1019" who="Q4962686">
            <seg xml:id="i-G4F7iSHAxqswVbZ52iuhd3">
              Herr talman! Ja, det var därför jag började mitt anförande med
              att säga: Ja, vi är eniga i det här. Vi ställer oss bakom detta.
              Det gör vi verkligen. Men på varje möte som vi har haft om detta
              ärende har vi tagit upp vår oro för vad som händer med eventuella
              sjörövare och vad som eventuellt händer med de flyktingar som
              kommer, om det är kvinnor som är med. Hur hanterar vi det?
            </seg>
          </u>
          <u xml:id="i-a50145d981624c47-1017" prev="i-a50145d981624c47-1016" who="Q4962686">
            <seg xml:id="i-4Vp2aotCCgFfrWe4xhaCRv">
              På sista mötet poängterade vi också att vi ville ha informationen
              så fort det bara går. Och då skulle jag vilja veta, om det nu
              var ett par timmar sedan, varför man inte använde den nya tekniken
              och skickade ut det här till oss också. Jag vill nämligen inte
              stå i kammaren och få den informationen. Jag vill veta på en gång.
              Och jag tror inte att det här beslutet togs nu, utan jag tror
              att det, som när det gäller allt annat, togs för några dagar sedan.
              Jag vill veta innan jag går upp i en talarstol.
            </seg>
          </u>
          <u xml:id="i-a50145d981624c47-1018" prev="i-a50145d981624c47-1016" who="Q4962686">
            <seg xml:id="i-7D1PdxpMBgD5XRXtHMRMs7">
              Jag vet att vi delar oron. Det är inte bara socialdemokrater
              eller Vänstern som är oroliga, utan det här har alla partier i
              vårt utskott uttryckt. Därför känns det viktigt med informationen,
              och det känns viktigt att vi är trygga tillsammans med dem vi
              skickar iväg, och vi vet att vi ska göra allt för dem som åker.
            </seg>
          </u>
          <u xml:id="i-a50145d981624c47-1019" prev="i-a50145d981624c47-1016" who="Q4962686">
            <seg xml:id="i-EMqpakF19bigznSyvNyaJN">
              Vi är eniga om att de ska åka. Det är ett jätteviktigt uppdrag.
              Det är väldigt viktigt för dem som bor i landet. Men det är också
              viktigt för våra egna handelsfartyg som finns där nere att vi
              gör allt vad vi kan och att det blir en säker plats där nere.
              Då känner jag som politiker att informationen ska ligga i grunden,
              och den ska komma omgående.
            </seg>
          </u>
          <note type="speaker" xml:id="i-9HZcvZyLSnJJe9eLKnmB8U">
            Anf. 133 ROLF GUNNARSSON (m) replik:
          </note>
          <u xml:id="i-a50145d981624c47-1020" next="i-a50145d981624c47-1025" who="Q5776913">
            <seg xml:id="i-T4PkkGB1sSAAGwNzRjg3T3">
              Herr talman! Åsa Lindestam får väl tro eller inte tro att jag
              står här och ljuger om att jag fick de här uppgifterna. Jag fick
              ett papper som jag har sett via UD, som de här uppgifterna kommer
              från, där det stod precis det jag sade. Det stod inget mer än
              att förhandlingar pågår med Tanzania. Det är en svensk representant
              som förhandlar med Tanzania.
            </seg>
          </u>
          <u xml:id="i-a50145d981624c47-1021" prev="i-a50145d981624c47-1020" who="Q5776913">
            <seg xml:id="i-AfqqeGPffcGfovbmXyef83">
              Det var de uppgifterna. Jag vet inte om det är min roll som ordförande
              att sitta och skicka ut något meddelande när jag får den uppgiften
              några timmar före en debatt. Det är jag väl tveksam till.
            </seg>
          </u>
          <u xml:id="i-a50145d981624c47-1022" prev="i-a50145d981624c47-1020" who="Q5776913">
            <seg xml:id="i-2tN465Pko6tEa4LFdk96b1">
              Vi sade att vi skulle följa upp det här i försvarsutskottet senare.
              Det har vi väl möjlighet att göra den kommande veckan när alla
              partier är representerade. Det tycker jag är ett vettigt steg.
            </seg>
          </u>
          <u xml:id="i-a50145d981624c47-1023" prev="i-a50145d981624c47-1020" who="Q5776913">
            <seg xml:id="i-JTUxnpiasujXDLaeUmVYbd">
              Men, som sagt, det skedde i dag, eller om det var i natt. Vi
              har inte haft något utskottssammanträde sedan det här skedde.
            </seg>
          </u>
          <u xml:id="i-a50145d981624c47-1024" prev="i-a50145d981624c47-1020" who="Q5776913">
            <seg xml:id="i-Bv7LjKwcouhVYcYt35Vser">
              Jag tyckte att det var en bra upplysning. Jag kände mig lite
              tryggare mot bakgrund av den oro som i alla fall finns när jag
              fick den här uppgiften. Det stod också, som jag sade, att det
              finns andra länder som man kanske också skulle förhandla fram
              avtal med.
            </seg>
          </u>
          <u xml:id="i-a50145d981624c47-1025" prev="i-a50145d981624c47-1020" who="Q5776913">
            <seg xml:id="i-6hTF2xJTZLNB4nSUfAoLJX">
              Jag känner mig lite tryggare. Jag hade hoppats att Åsa Lindestam
              skulle bli lite gladare för det här. I stället blev hon lite ledsnare
              för att hon inte hade fått uppgiften. Allt är relativt.
            </seg>
          </u>
          <note type="speaker" xml:id="i-GGu1bvCGVuBWpZBtgzYaeu">
            Anf. 134 ÅSA LINDESTAM (s) replik:
          </note>
          <u xml:id="i-a50145d981624c47-1026" next="i-a50145d981624c47-1028" who="Q4962686">
            <seg xml:id="i-WBnKi2fKhYYMz8qTm3Bz2u">
              Herr talman! Vi sade till att vi skulle ha informationen så fort
              det bara gick. UD har fått veta det här tidigare. Man har till
              och med hunnit utse en svensk förhandlare. Då måste man ha vetat
              det här.
            </seg>
          </u>
          <u xml:id="i-a50145d981624c47-1027" prev="i-a50145d981624c47-1026" who="Q4962686">
            <seg xml:id="i-QYkwJvUcpQa1ZfKrLtd9e5">
              Det kanske inte är Rolf Gunnarssons sak att skicka ut ett meddelande,
              men någon borde göra det till oss också, för det här är ett beslut
              som vi vill känna säkerhet i och enighet i. Då vill vi veta det
              här.
            </seg>
          </u>
          <u xml:id="i-a50145d981624c47-1028" prev="i-a50145d981624c47-1026" who="Q4962686">
            <seg xml:id="i-VcXiVmQHbViTv3H4mV346x">
              Kan vi ta upp det till veckan är det bra, för vi behöver all
              information för att ge trygghet till dem som vi skickar i väg.
            </seg>
          </u>
          <note type="speaker" xml:id="i-YUg6Xh1HPmwUtRYeHdoWH">
            Anf. 135 HANS LINDE (v):
          </note>
          <u xml:id="i-a50145d981624c47-1029" next="i-a50145d981624c47-1046" who="Q1581082">
            <seg xml:id="i-SaN7xCn8ru88oLthWAUJh">
              Fru talman! I 18 år har Somalias folk härjats av kanske en av
              vår tids vidrigaste och mest förödande krig. Det har skapat ett
              lidande som vi som i dag sitter i den här kammaren har svårt att
              förstå omfattningen av.
            </seg>
          </u>
          <u xml:id="i-a50145d981624c47-1030" prev="i-a50145d981624c47-1029" who="Q1581082">
            <seg xml:id="i-57zt6ezii1pkxD2JdbB9Jt">
              Miljoner människor har drivits på flykt. Bara i huvudstaden Mogadishu
              levde i maj över 850 000 internflyktingar under vidriga förhållanden.
              Vi vet att drygt 25 000 av alla dessa miljoner flyktingar har
              fått en fristad här i Sverige.
            </seg>
          </u>
          <u xml:id="i-a50145d981624c47-1031" prev="i-a50145d981624c47-1029" who="Q1581082">
            <seg xml:id="i-K7v3LQMqY58nLfyWCzDdY1">
              Vi har ett ansvar som världsmedborgare att göra vad vi kan för
              att Somalia ska ta steg mot fred och för att det somaliska folkets
              nöd ska lindras. Den nu pågående Djiboutiprocessen och att Etiopien
              har valt att inleda ett trupptillbakadragande inger en gnutta
              hopp om en framtid av fred och demokrati för Somalias befolkning.
            </seg>
          </u>
          <u xml:id="i-a50145d981624c47-1032" prev="i-a50145d981624c47-1029" who="Q1581082">
            <seg xml:id="i-BFDm87CUV5bnsTsnZceUf5">
              Men miljoner somalier har inte möjlighet att invänta en eventuell
              freds- och försoningsprocess. Vi vet att drygt 3,2 miljoner somalier,
              43 procent av landets befolkning, är i akut behov av nödhjälp.
              Det är en kraftig ökning sedan förra året. Att den humanitära
              hjälpen kommer fram är centralt för att dessa miljoner män, kvinnor,
              gamla och barn ska kunna överleva.
            </seg>
          </u>
          <u xml:id="i-a50145d981624c47-1033" prev="i-a50145d981624c47-1029" who="Q1581082">
            <seg xml:id="i-NrpxFNdLHSZ4AzGa6S8Wwd">
              Vi har i dag att ta ställning till ett svenskt deltagande i EU:s
              marina insats utanför Somalias kust. Det är ett deltagande som
              vi i Vänsterpartiet stöder. Insatsen har ett tydligt FN-mandat,
              och vi ser att Sverige kan bidra till att säkra att den humanitära
              hjälpen når fram och att det somaliska folkets nöd kan lindras
              något.
            </seg>
          </u>
          <u xml:id="i-a50145d981624c47-1034" prev="i-a50145d981624c47-1029" who="Q1581082">
            <seg xml:id="i-HwvPXHtZjsh9XzTrdHmSuS">
              Men vi har också från en enig opposition lyft fram två frågor
              under den här behandlingen där vi inte har varit nöjda med den
              ursprungliga proposition som kom från regeringen. Det var fråga
              om FN:s resolution 1325 om kvinnors säkerhet i konflikt, en resolution
              som över huvud taget inte nämndes i den proposition som vi fick
              på riksdagens bord.
            </seg>
          </u>
          <u xml:id="i-a50145d981624c47-1035" prev="i-a50145d981624c47-1029" who="Q1581082">
            <seg xml:id="i-4JGJtLeH1VqjdW9jKzXCBt">
              För oss i den rödgröna oppositionen är detta en avgörande fråga.
              Vi vet att om Sverige ska kunna bidra till fred och återuppbyggnad
              i någon konflikt måste vår internationella insats ha med sig ett
              tydligt jämställdhetsperspektiv.
            </seg>
          </u>
          <u xml:id="i-a50145d981624c47-1036" prev="i-a50145d981624c47-1029" who="Q1581082">
            <seg xml:id="i-JH8BP1ZTGMLjCBZWT7RHqn">
              Män och kvinnor har olika roller i krig och konflikter. De drabbas
              på olika sätt. Vi vet att i den värld vi lever i, inklusive Sverige,
              är mannen norm. Kvinnan betraktas som undantag. Har vi inte med
              oss ett tydligt genusperspektiv i våra fredsfrämjande insatser
              riskerar vi att utgå från mäns erfarenheter och mäns perspektiv
              och glömma bort kvinnornas roll i en konflikt. Därför är det helt
              avgörande att 1325 alltid finns med när man förbereder internationella
              insatser.
            </seg>
          </u>
          <u xml:id="i-a50145d981624c47-1037" prev="i-a50145d981624c47-1029" who="Q1581082">
            <seg xml:id="i-N3m75sX3hCTkvY8in8u6Qw">
              Tyvärr får vi konstatera att den borgerliga regeringen glömde
              bort 1325 i förberedelsearbetet inför propositionen om den här
              insatsen. Tyvärr är det inte heller första gången som den borgerliga
              regeringen har glömt bort 1325 när man förbereder propositioner
              till riksdagen om internationella insatser. Det beklagar vi från
              oppositionen.
            </seg>
          </u>
          <u xml:id="i-a50145d981624c47-1038" prev="i-a50145d981624c47-1029" who="Q1581082">
            <seg xml:id="i-8kZbhzWRTHbUj25W8ogXXJ">
              Den andra frågan som vi lyfte fram från oppositionen där vi reagerade
              på oklarheter var just oklarheten i propositionen rörande hanteringen
              av eventuellt tillfångatagna sjörövare och pirater. Det fanns
              i propositionen alltför många frågetecken runt hur Sverige skulle
              garantera att sjörövare eller skyddssökande flyktingar som vi
              kan komma att omhänderta ska få en rättssäker behandling och inte
              riskera tortyr, dödsstraff eller kränkning av sina mänskliga rättigheter
              på något annat sätt.
            </seg>
          </u>
          <u xml:id="i-a50145d981624c47-1039" prev="i-a50145d981624c47-1029" who="Q1581082">
            <seg xml:id="i-B1Yu1nMLLtxPkpSAoGo6i4">
              I dag framhåller i betänkandet ett enigt utskott att det måste
              finnas klara riktlinjer och insatsregler på detta område för de
              svenska män och kvinnor vi skickar till Somalias kustområde. Det
              är oerhört positivt. Det är skrivningar som vi enigt ställer oss
              bakom från oppositionens sida. Därför har vi valt att inte reservera
              oss på detta område.
            </seg>
          </u>
          <note xml:id="i-8Jxievzu1aUUsLCdu5s53i">
            Under behandlingen av denna fråga har det framkommit att EU förhandlar
            med stater i regionen om överlämning av eventuellt omhändertagna
            sjörövare och flyktingar. Dagen innan betänkandet skulle justeras
            i det sammansatta utskottet och vi hade vårt sista sammanträde
            i det sammansatta utskottet om den här frågan fick EU-nämndens
            ledamöter information om att EU nu förhandlade med Kenya om ett
            avtal om överlämning av sjörövare.
          </note>
          <u xml:id="i-a50145d981624c47-1040" prev="i-a50145d981624c47-1029" who="Q1581082">
            <seg xml:id="i-JbN3fMCnXBqanJT2PXuSac">
              De diskussionerna mellan EU och Kenya har inte utskottet informerats
              om under resans gång. När vi i idag ska besluta om den här viktiga
              insatsen vet vi fortfarande inte vad detta avtal mellan EU och
              Kenya egentligen i alla delar innebär.
            </seg>
          </u>
          <u xml:id="i-a50145d981624c47-1041" prev="i-a50145d981624c47-1029" who="Q1581082">
            <seg xml:id="i-XSBpJ9uWFD1SdUCdbkcA5h">
              I dag har vi också fått reda på från utskottets ordförande Rolf
              Gunnarsson att diskussioner även förs med Tanzania. Det är självklart
              positivt att vi informeras. Motsatsen skulle vara oerhört negativ.
              Men det känns någonstans olustigt att vi i oppositionen, i morgon
              som det blir, ska rösta ja till förslaget i det här betänkandet
              när vi har fått så viktig och central information i det här sena
              läget direkt från riksdagens talarstol.
            </seg>
          </u>
          <u xml:id="i-a50145d981624c47-1042" prev="i-a50145d981624c47-1029" who="Q1581082">
            <seg xml:id="i-GXMV7WPzHCntA2CcS4UnMW">
              Vad vi däremot vet i dag med säkerhet är att Kenya är ett land
              som har kritiserats gång på gång för bristande rättssäkerhet och
              brott mot de mänskliga rättigheterna. Samma dag som EU-nämndens
              ledamöter informerades, den 25 februari, om detta avtal rapporterades
              också i svenska medier om att FN riktat skarp kritik mot den kenyanska
              polisen för att den hade gjort sig skyldig till omfattande utomrättsliga
              avrättningar. Man lyfte fram ett fall där en enskild kenyansk
              polis under det gångna året har gjort sig skyldig till 58 utomrättsliga
              avrättningar.
            </seg>
          </u>
          <u xml:id="i-a50145d981624c47-1043" prev="i-a50145d981624c47-1029" who="Q1581082">
            <seg xml:id="i-FkXtoonJJ1abQKpbnnRJaU">
              Att sluta ett avtal med Kenya om överlämning av eventuella sjörövare
              skapar många frågetecken. Må vara att Kenya är ett av de mer stabila
              länderna i regionen, men det är långt ifrån en säker och trygg
              rättsstat. Vi måste tyvärr i dag konstatera att en hel del av
              de frågetecken som finns runt avtalet med Kenya kvarstår när vi
              nu ska ta ställning till denna viktiga fråga. Det kan jag säga
              att jag beklagar.
            </seg>
          </u>
          <u xml:id="i-a50145d981624c47-1044" prev="i-a50145d981624c47-1029" who="Q1581082">
            <seg xml:id="i-Ao8iZaJniHeKnacqnd3J8H">
              Vi från oppositionen har trots allt valt att inte reservera oss.
              Vi är nöjda med de skrivningar som har tillkommit i betänkandet
              om 1325 och om eventuellt omhändertagna sjörövare. Det betänkande
              som nu ligger på riksdagens bord är vi helt eniga om. Låt det
              inte finnas någon oklarhet på den punkten.
            </seg>
          </u>
          <u xml:id="i-a50145d981624c47-1045" prev="i-a50145d981624c47-1029" who="Q1581082">
            <seg xml:id="i-6Yq8HixCjzqLxeex8gjhXJ">
              Men det centrala är nu att det vi gemensamt och enigt sagt från
              utskottets sida om 1325 och om omhändertagandet av eventuella
              sjörövare inte bara blir skrivningar i ett betänkande utan att
              det också omsätts i praktiskt agerande. Där vilar ansvaret nu
              på den borgerliga regeringen och Försvarsmakten. Jag förutsätter
              från oppositionens sida att vi fortlöpande kommer att få information
              om utvecklingen av den här insatsen, i riksdagen eller på annat
              sätt.
            </seg>
          </u>
          <u xml:id="i-a50145d981624c47-1046" prev="i-a50145d981624c47-1029" who="Q1581082">
            <seg xml:id="i-7dc2iJJAwhCSDmf8zBT55S">
              Med det sagt vill jag tillsammans med den övriga oppositionen
              yrka bifall till förslaget i betänkandet.
            </seg>
          </u>
          <note type="speaker" xml:id="i-PbTQr3gKzb3AGMCA4GXSxW">
            Anf. 136 PETER RÅDBERG (mp):
          </note>
          <u xml:id="i-a50145d981624c47-1047" next="i-a50145d981624c47-1053" who="Q6086370">
            <seg xml:id="i-4MqGZCg71Hssp2xGpJQmDq">
              Fru talman! Somalia har under de senaste 18 åren saknat en fungerande
              centralregering. Somalia har präglats av ett mer eller mindre
              permanent inbördeskrig under dessa 18 år. Den humanitära situationen
              bedöms vara en av de allra svåraste på kontinenten, och säkerhetsläget
              i landet är en bidragande orsak till att den humanitära situationen
              är så dålig som den är.
            </seg>
          </u>
          <u xml:id="i-a50145d981624c47-1048" prev="i-a50145d981624c47-1047" who="Q6086370">
            <seg xml:id="i-8sVagQBpfJEErB4njS96Vx">
              Torkan i landet är omfattande, och vi ser hur livsmedelspriserna
              ökar i landet vecka för vecka. Till detta är 3,2 miljoner människor,
              eller som har sagts tidigare nästan hälften av befolkningen, i
              akut behov av nödhjälp. Hjälpen till dessa människor är en förutsättning
              för att de ska få ett drägligt liv över huvud taget.
            </seg>
          </u>
          <u xml:id="i-a50145d981624c47-1049" prev="i-a50145d981624c47-1047" who="Q6086370">
            <seg xml:id="i-RV6sGUMgF6DPtFCAc8yiKr">
              Fru talman! Det är till det här landet vi ska skicka väpnad styrka
              för deltagande i Europeiska unionens marina insats utanför Somalias
              kust för att just förhindra sjöröveri. Det är ett av våra farligaste
              uppdrag, och därför är det lite beklagligt att vi får information
              om uppdraget här från talarstolen. Jag tycker att det är beklagligt
              att inte den informationen kunde komma mycket tidigare.
            </seg>
          </u>
          <u xml:id="i-a50145d981624c47-1050" prev="i-a50145d981624c47-1047" who="Q6086370">
            <seg xml:id="i-SUfJmWpP9r7UWDjzaikEqQ">
              Miljöpartiet ställer sig, precis som den övriga oppositionen,
              bakom att vi ska skicka trupp till Somalia. Men den fråga som
              vi ännu inte har fått något tydligt svar på är vad som händer
              med omhändertagande av misstänkta sjörövare liksom flyktingar,
              om de kan utsättas för tortyr eller till och med dödsstraff.
            </seg>
          </u>
          <u xml:id="i-a50145d981624c47-1051" prev="i-a50145d981624c47-1047" who="Q6086370">
            <seg xml:id="i-7vTaHzsGLpQGLBULr8sSJr">
              Jag vet, och det står väldigt tydligt i utskottets betänkande,
              att svensk militär som deltar i insatsen ska få klara riktlinjer
              och insatsregler som ska säkerställa att omhändertagna misstänkta
              sjörövare eller skyddssökande flyktingar får en rättssäker behandling
              i enlighet med folkrätten och de mänskliga rättigheterna.
            </seg>
          </u>
          <u xml:id="i-a50145d981624c47-1052" prev="i-a50145d981624c47-1047" who="Q6086370">
            <seg xml:id="i-M9djNQVYpxX9kFqoX8uLaC">
              Man måste dock vara mycket klar över att svensk personal som
              kommer att vara verksam i insatsen i Somalia kan ställas inför
              situationer där de inte har några klara riktlinjer för hur de
              ska agera i just den aktuella situationen, vilket också kan vara
              helt avgörande för utgången och resultatet.
            </seg>
          </u>
          <u xml:id="i-a50145d981624c47-1053" prev="i-a50145d981624c47-1047" who="Q6086370">
            <seg xml:id="i-DUNo7S8iMsEEzXFdwvj4Cs">
              Därför ligger ett stort ansvar på regeringen och naturligtvis
              på Försvarsmakten att göra en riktig hot- och riskbedömning från
              fall till fall, från dag till dag, vilket jag både hoppas och
              utgår från kommer att ske.
            </seg>
          </u>
          <note xml:id="i-Sqgi4Ahq1nvVEUoj93ZEEJ">
            Med dessa ord, fru talman, yrkar jag bifall till förslaget i
            betänkandet.
          </note>
          <note type="speaker" xml:id="i-Gkt2f62jYPjb8fxNUaswUQ">
            Anf. 137 ALLAN WIDMAN (fp):
          </note>
          <u xml:id="i-a50145d981624c47-1054" next="i-a50145d981624c47-1060" who="Q4731041">
            <seg xml:id="i-CEMwDdEuny4i5evB2UAZ6W">
              Fru talman! Som framgått av den hittillsvarande diskussionen
              har utskottet engagerat sig utförligt i de rättsliga aspekterna
              av den operation som riksdagen nu har att fatta beslut om.
            </seg>
          </u>
          <u xml:id="i-a50145d981624c47-1055" prev="i-a50145d981624c47-1054" who="Q4731041">
            <seg xml:id="i-HkUePoHbf99R2cRqTEMMJR">
              Det är naturligtvis viktigt med rättsliga aspekter. Dels handlar
              det om att hela tiden garantera mänskliga rättigheter för de individer
              som kommer i kontakt med svensk personal, dels handlar det om
              att undvika situationer där svensk personal kan få bära ett straffrättsligt
              ansvar vid nationella eller internationella forum för de handlingar
              som kan komma att vidtas.
            </seg>
          </u>
          <u xml:id="i-a50145d981624c47-1056" prev="i-a50145d981624c47-1054" who="Q4731041">
            <seg xml:id="i-G2BPdkFU6BMgGXar53kWfK">
              Det är bra att vi nu har ett avtal med Kenya och att det eventuellt
              blir fler avtal, med Tanzania. I det sammanhanget vill jag gärna
              framhålla att det har varit helt klart för utskottet under hela
              processen att det skulle inträffa ett antal omständigheter som
              låg efter ett riksdagsbeslut. Därför går det inte i det här fallet
              och inte heller i något annat fall att ha allting på plats när
              beslutet fattas. Enligt min erfarenhet har det varit så under
              lång tid när vi har fattat beslut om sådana här insatser. Jag
              tycker att det är bra att informationen kommer så tidigt som möjligt,
              och jag utgår från att regeringen tar sitt ansvar.
            </seg>
          </u>
          <u xml:id="i-a50145d981624c47-1057" prev="i-a50145d981624c47-1054" who="Q4731041">
            <seg xml:id="i-MCMauswdKhVicqHa5rSBQS">
              Men det jag ville säga, fru talman, är att aldrig så goda avtal
              som innebär att man till del delegerar ansvaret för internationell
              rätt till andra länder har sina begränsningar. Det kommer alltid
              att finnas ett kvarstående ansvar också hos nationen Sverige för
              att folkrätt och mänskliga rättigheter fullföljs. Av detta skäl
              är avtal inte tillräckliga. Det är en bra grund, men nu kommer
              det också att krävas en bra uppföljning från svensk sida för de
              personer som eventuellt omhändertas och överlämnas till kenyanska
              myndigheter. Det kommer också att krävas konkreta och mycket tydliga
              handlingsregler för den personal som agerar på svenska statens
              uppdrag i den här operationen.
            </seg>
          </u>
          <u xml:id="i-a50145d981624c47-1058" prev="i-a50145d981624c47-1054" who="Q4731041">
            <seg xml:id="i-7F2J7umTCeKVb3ptGtzrnW">
              Många talar om lidandet i Somalia, och det finns sannerligen
              goda skäl att göra detta. Landet har slitits sönder under decennier,
              och även om man ibland tycker sig se en strimma hopp är nog prognosen
              inte den bästa. Det påstås att det har varit lätt att samla ihop
              bidrag till operation Atalanta, och det är naturligtvis gott så.
            </seg>
          </u>
          <u xml:id="i-a50145d981624c47-1059" prev="i-a50145d981624c47-1054" who="Q4731041">
            <seg xml:id="i-VUwDnJALkcMxjFFNtHtgDR">
              Samtidigt ska vi ha klart för oss att den mat som transporteras
              till Somalias befolkning, den humanitära hjälpen, är inte bara
              hotad ute på sjön. Den är egentligen långt mer hotad när den sedan
              ska transporteras in i landet. Låt oss hoppas att det internationella
              samfundet en dag har modet och kraften att också se till att garantera
              den humanitära hjälpen på landbacken. Jag är inte säker på att
              entusiasmen för sådana operationer är lika stor, men jag hoppas
              som sagt att den inställer sig.
            </seg>
          </u>
          <u xml:id="i-a50145d981624c47-1060" prev="i-a50145d981624c47-1054" who="Q4731041">
            <seg xml:id="i-Rqbu8nTNmTcL3VUK5raa1V">
              Med detta, fru talman, vill jag yrka bifall till utskottets förslag.
            </seg>
          </u>
          <note type="speaker" xml:id="i-W3diLMzc2HCA8faNTKD8ro">
            Anf. 138 KERSTIN LUNDGREN (c):
          </note>
          <u xml:id="i-a50145d981624c47-1061" next="i-a50145d981624c47-1082" who="Q4964100">
            <seg xml:id="i-Tg3f2gy4eNNE4jxiMs6mV8">
              Fru talman! Också jag vill yrka bifall till förslaget i det betänkande
              som vi nu har att diskutera och så småningom ta ställning till.
              Det är ett enigt utskott, som alla tidigare har sagt.
            </seg>
          </u>
          <u xml:id="i-a50145d981624c47-1062" prev="i-a50145d981624c47-1061" who="Q4964100">
            <seg xml:id="i-46XLi6NDTh3WU8x4pbruUX">
              Jag vill bara betona att situationen i Somalia såsom den uttrycks
              också i de resolutioner som är bilagda till detta betänkande är
              ett hot mot freden i regionen och också mot internationell fred
              och säkerhet. Det är verkligen en stor utmaning för oss alla att
              medverka till att förändra situationen för människorna i denna
              del av Afrika Afrikas horn.
            </seg>
          </u>
          <u xml:id="i-a50145d981624c47-1063" prev="i-a50145d981624c47-1061" who="Q4964100">
            <seg xml:id="i-95VRC535e51ModyACxoPJ2">
              Jag noterar också att det är stora svårigheter på land för humanitära
              organisationer att verka och ytterst naturligtvis för människorna
              som bor i detta elände.
            </seg>
          </u>
          <u xml:id="i-a50145d981624c47-1064" prev="i-a50145d981624c47-1061" who="Q4964100">
            <seg xml:id="i-LxzrrovoWfGLNgP7XND7w2">
              Från svensk sida har vi ett tydligt ansvar för långsiktigt arbete,
              inte bara under de här fyra månaderna. Vi ska vara där för att
              åstadkomma utveckling och medverka till fred och försoning. Vi
              ska medverka till en demokratisk utveckling och till att också
              människor i Somalia får möjligheter att drömma om och förverkliga
              sina livsprojekt.
            </seg>
          </u>
          <u xml:id="i-a50145d981624c47-1065" prev="i-a50145d981624c47-1061" who="Q4964100">
            <seg xml:id="i-LKgVYknAuZU5jmrGJjZXdc">
              Vi är långt ifrån detta nu, men jag kan konstatera att den här
              insatsen är ett litet bidrag i det arbetet, och det är naturligt
              för Sverige att delta när FN nu ställer frågan till EU. Det är
              naturligt för Sverige att vara närvarande och göra en insats för
              att rädda den humanitära situationen och för att säkra att förnödenheter
              kommer in till hamnarna och in i landet. Också jag är väl medveten
              om att detta inte räcker. Det krävs att det kommer vidare, och
              det är ett arbete som naturligtvis också behöver göras.
            </seg>
          </u>
          <u xml:id="i-a50145d981624c47-1066" prev="i-a50145d981624c47-1061" who="Q4964100">
            <seg xml:id="i-QyKTVMkSeZyQSbQCbhpdHP">
              Jag delar synpunkterna när det gäller 1325 och 1612, men jag
              konstaterar att man i den basresolution som FN:s säkerhetsråd
              har antagit faktiskt hänvisar mycket tydligt till 1325, 1820 och
              1612. Det är också en bas för vårt svenska deltagande. Jag tycker
              att det är tydligt vad man från FN förväntar sig att vi ska göra.
            </seg>
          </u>
          <u xml:id="i-a50145d981624c47-1067" prev="i-a50145d981624c47-1061" who="Q4964100">
            <seg xml:id="i-6j8YQGjjxACoCwTNb3QBeo">
              Jag vill också likt Allan Widman understryka den del i betänkandet
              som handlar om att, avtal i all ära, det ytterst ligger ett ansvar
              på oss och de som är närvarande i området att säkra att folkrätt
              upprätthålls. Där är skrivningarna mycket tydliga. Det ska vara
              klara riktlinjer och insatsregler som gör att omhändertagna misstänkta
              sjörövare, liksom eventuella skyddssökande flyktingar, får en
              rättssäker behandling i enlighet med folkrätten och de mänskliga
              rättigheterna. Det går inte att avtala bort. Där ligger ansvaret
              tydligt. Där ligger också ett ansvar för uppföljning.
            </seg>
          </u>
          <u xml:id="i-a50145d981624c47-1068" prev="i-a50145d981624c47-1061" who="Q4964100">
            <seg xml:id="i-KzDW3PEJrHZQeCisKn6cAR">
              Låt oss hoppas att vi inte får en diskussion i efterhand om oklarheter
              i den här delen, för vi har från utskottets sida varit mycket
              tydliga med vad vi förväntar oss, och jag hoppas att det därvidlag
              ska bli effektuerat.
            </seg>
          </u>
          <note xml:id="i-SoKARupnbqx7ip1FKXMgb9">
            Överläggningen var härmed avslutad.
          </note>
          <note xml:id="i-Y2eH6EuZV4HdD5Ym8TuZ5k">
            17 § Bordläggning och beslut om motionsrätt
          </note>
          <note xml:id="i-HXwPuUKxU79WxdKgPTUEnG">
            Anmäldes och bordlades
          </note>
          <note xml:id="i-4JgVCtNBgrCrX9Nhv6wbGz">
            Kammaren biföll talmannens förslag att motioner fick väckas på
            denna redogörelse.
          </note>
          <note xml:id="i-VG6xC6ZLnom3AY7tjponKs">
            18 § Anmälan om interpellationer
          </note>
          <note xml:id="i-CGCqV4d71ZwYqCebwjoA38">
            Anmäldes att följande interpellationer framställts
          </note>
          <note xml:id="i-SXzqjZFmYJ1zUmgGxty94i">
            den 11 mars
          </note>
          <u xml:id="i-a50145d981624c47-1069" prev="i-a50145d981624c47-1061" who="Q4964100">
            <seg xml:id="i-KKgamtrX5nv4DDK5QSh8Hn">
              Thomas Bodström
            </seg>
          </u>
          <u xml:id="i-a50145d981624c47-1070" prev="i-a50145d981624c47-1061" who="Q4964100">
            <seg xml:id="i-C8AeTv1iqJWdq7fncwiYhr">
              Thomas Bodström
            </seg>
          </u>
          <u xml:id="i-a50145d981624c47-1071" prev="i-a50145d981624c47-1061" who="Q4964100">
            <seg xml:id="i-QVCeRHGGYuXjAsVmZ8ZhRs">
              Thomas Bodström
            </seg>
          </u>
          <u xml:id="i-a50145d981624c47-1072" prev="i-a50145d981624c47-1061" who="Q4964100">
            <seg xml:id="i-Dxv1ETXrEjEqqkJJV8f7md">
              Thomas Bodström
            </seg>
          </u>
          <note xml:id="i-RHCxPsvMegwpf9g5HaeKCU">
            Alf Eriksson
          </note>
          <u xml:id="i-a50145d981624c47-1073" prev="i-a50145d981624c47-1061" who="Q4964100">
            <seg xml:id="i-ACtt4HodhcgfKPMLd7e7QE">
              Leif Pagrotsky
            </seg>
          </u>
          <u xml:id="i-a50145d981624c47-1074" prev="i-a50145d981624c47-1061" who="Q4964100">
            <seg xml:id="i-A464j4YZcDTZUY6HT7yGq5">
              Bosse Ringholm
            </seg>
          </u>
          <u xml:id="i-a50145d981624c47-1075" prev="i-a50145d981624c47-1061" who="Q4964100">
            <seg xml:id="i-Mc3couAWAmw1f8GEFMyMx3">
              Bosse Ringholm
            </seg>
          </u>
          <u xml:id="i-a50145d981624c47-1076" prev="i-a50145d981624c47-1061" who="Q4964100">
            <seg xml:id="i-XQ6kUyEiV13ooW2Fhee2wc">
              Bosse Ringholm
            </seg>
          </u>
          <u xml:id="i-a50145d981624c47-1077" prev="i-a50145d981624c47-1061" who="Q4964100">
            <seg xml:id="i-8GCkHdW8WnEjBSTyNXeVmH">
              Bosse Ringholm
            </seg>
          </u>
          <u xml:id="i-a50145d981624c47-1078" prev="i-a50145d981624c47-1061" who="Q4964100">
            <seg xml:id="i-FBuoEnNVqaCF4TAwmuXHkk">
              Bosse Ringholm
            </seg>
          </u>
          <note xml:id="i-8h1Tk8HnXiLX7UAQKQeBf3">
            Sylvia Lindgren
          </note>
          <note xml:id="i-Fkj3Eduyk898FqCaUds5Vp">
            Raimo Pärssinen
          </note>
          <note xml:id="i-Vv37d9kcbJ1JwWojQmwS6U">
            Interpellationerna redovisas i bilaga som fogats till riksdagens
            snabbprotokoll tisdagen den 17 mars.
          </note>
          <note xml:id="i-wJy8iUVAiQuMciEbSki79">
            19 § Anmälan om frågor för skriftliga svar
          </note>
          <u xml:id="i-a50145d981624c47-1079" prev="i-a50145d981624c47-1061" who="Q4964100">
            <seg xml:id="i-V7bJWBZusbZa732eCUNkqz">
              Anmäldes att följande frågor för skriftliga svar framställts
            </seg>
          </u>
          <note xml:id="i-D2X6sCLV1YcoY8S41QSLsU">
            den 11 mars
          </note>
          <note xml:id="i-DN6te4o33VEY1c4XEbrvp">
            Krister Örnfjäder
          </note>
          <note xml:id="i-6Lx8ZdKBsk6bTFYuDi8ne1">
            Monica Green
          </note>
          <note xml:id="i-7ipS3MA67PyPHPy5tyBQSK">
            Josefin Brink
          </note>
          <note xml:id="i-CMnK5VvuQedv2G99QGaAme">
            Ameer Sachet
          </note>
          <note xml:id="i-W1rikEAgRAxtrzTcz2ZwG5">
            Ameer Sachet
          </note>
          <note xml:id="i-Q2Ei1zdDphzg3Fbx7fWvqe">
            Ameer Sachet
          </note>
          <note xml:id="i-YQxCMYsxDefhk2o9SPGWyn">
            Anne Marie Brodén
          </note>
          <note xml:id="i-WNp6g3LpXyUDu1ruP1nGM6">
            Berit Andnor
          </note>
          <note xml:id="i-SmRdtZRwf6VqFzifeJnKAT">
            Ulf Holm
          </note>
          <note xml:id="i-FPcY9LLfFzMsqjfs6K5JJn">
            Ulf Holm
          </note>
          <note xml:id="i-6ShLCRmA7yA5N3CCnuVGvn">
            Christin Hagberg
          </note>
          <note xml:id="i-LjbzBrmsao4H9FCBjDegSj">
            Christin Hagberg
          </note>
          <note xml:id="i-Xo9EcKRmTVti5q3ifLMEum">
            Birgitta Eriksson
          </note>
          <note xml:id="i-CFfQLRAhsfx17hq4jF3jft">
            Frågorna redovisas i bilaga som fogats till riksdagens snabbprotokoll
            tisdagen den 17 mars.
          </note>
          <note xml:id="i-ERXmJSPnxWtQKgG8tfoLqf">
            20 § Anmälan om skriftliga svar på frågor
          </note>
          <note xml:id="i-DmErVup7F48rHNFN7GKB5p">
            Anmäldes att skriftliga svar på följande frågor inkommit
          </note>
          <note xml:id="i-EBaWcT1Y39cu56W4SJ2uFf">
            den 11 mars
          </note>
          <note xml:id="i-SZFCAhbEdsTT22uBViuT3b">
            Jan Ertsborn
          </note>
          <u xml:id="i-a50145d981624c47-1080" prev="i-a50145d981624c47-1061" who="Q4964100">
            <seg xml:id="i-5R3NNGncxc51fiyzaRieU9">
              Elina Linna
            </seg>
          </u>
          <note xml:id="i-FfPuz6rsCJGR14xGagyrWf">
            Eva Olofsson
          </note>
          <note xml:id="i-PF1dzjdQVKPuZPtPqDTqRK">
            Ameer Sachet
          </note>
          <u xml:id="i-a50145d981624c47-1081" prev="i-a50145d981624c47-1061" who="Q4964100">
            <seg xml:id="i-SXe8wupMkzAEJLrjm44WwY">
              Elina Linna
            </seg>
          </u>
          <note xml:id="i-42fZxXH9TJAht48PjBpqHd">
            Britta Rådström
          </note>
          <note xml:id="i-UzAkgHyAghV2vvRcUdPE4P">
            Birgitta Eriksson
          </note>
          <note xml:id="i-KkL1o5RvTxFETbMQXWcG89">
            Birgitta Eriksson
          </note>
          <note xml:id="i-ULoTJ6CqtiEJ59w9XCzcov">
            LiseLotte Olsson
          </note>
          <note xml:id="i-DPFB1M8goVL4gtrGvztRtm">
            Mats Gerdau
          </note>
          <note xml:id="i-Suua4XwN5BvLvyCYXqqieY">
            Birgitta Eriksson
          </note>
          <note xml:id="i-XyuafjG5xKQHGrmrdY8KyC">
            Svaren redovisas i bilaga som fogats till riksdagens snabbprotokoll
            tisdagen den 17 mars.
          </note>
          <note xml:id="i-QCc9ESkVrKAKeVqTpuUWm8">
            21 § Kammaren åtskildes kl. 17.20.
          </note>
          <u xml:id="i-a50145d981624c47-1082" prev="i-a50145d981624c47-1061" who="Q4964100">
            <seg xml:id="i-LQ4q9eBHJdoqLbUXZrDUhP">
              Förhandlingarna leddes
            </seg>
          </u>
          <note xml:id="i-XaMsG94xactBBqernTWPeA">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
