<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--42</head>
          <docDate when="2008-12-04">2008-12-04</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2008/09:42
          </note>
          <note>
            Torsdagen den 4 december
          </note>
          <note>
            Kl. 14:00 - 14:49
          </note>
          <note>
            1 § Justering av protokoll
          </note>
          <note>
            Justerades protokollet för den 28 november.
          </note>
          <note>
            2 § Statsministerns frågestund
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <u>
            <seg>
              Jag hälsar statsministern och övriga deltagare välkomna till
              dagens frågestund.
            </seg>
          </u>
          <note>
            Insatser med anledning av varsel
          </note>
          <note type="speaker">
            Anf. 2 MONA SAHLIN (s):
          </note>
          <u>
            <seg>
              Herr talman! I oktober och november har vi sett över 40 000 varslade.
              Till det kommer många visstidsanställda som också har fått gå.
              För två veckor sedan sade du, Fredrik Reinfeldt, mycket avfärdande
              till mig att varsel bara är varsel. Du tyckte att jag oroade folk
              i onödan.
            </seg>
          </u>
          <u>
            <seg>
              Nästan alla 975 som varslades på Volvo Lastvagnar i höstas har
              förlorat jobbet. Bara 40 av de jobben räddades. Så ser det ut
              i många företag runt om i dag.
            </seg>
          </u>
          <u>
            <seg>
              Vad säger du i dag? Är det fortfarande att varsel bara är varsel?
              Eller väntar man in decembersiffrorna för att se om de är lika
              dystra som i oktober och november? Måste det bli ännu värre?
            </seg>
          </u>
          <u>
            <seg>
              Denna tvekan och passivitet från regeringens sida är redan kostsam
              och förödande för många löntagare och företag.
            </seg>
          </u>
          <u>
            <seg>
              Varför dröjer man så länge? Riksbanken reagerar. När inser regeringen
              att det är dags att sätta jobben främst och sätta in insatser
              och det nu?
            </seg>
          </u>
          <note type="speaker">
            Anf. 3 Statsminister FREDRIK REINFELDT (m):
          </note>
          <u>
            <seg>
              Herr talman! Nu har också OECD konstaterat att Sverige har Europas
              mest expansiva finanspolitik. Vi är så att säga i Europatoppen
              bland dem som gör allra mest med det som stimulerar till arbete.
              Vi säger nej till Socialdemokraternas och andra vänsterpartiers
              förslag om skattechock som kraftigt höjer priset för att anställa
              inte minst den del som är riktad mot dem som är under 26 år och
              som i princip fördubblar arbetsgivarnas kostnad. Det är fel väg;
              det leder till färre jobb.
            </seg>
          </u>
          <u>
            <seg>
              Det går inte att lösa detta med mindre än att islossningen kommer
              i gång när det gäller det finansiella systemet. Trots våra finanspolitiska
              stimulanser riskerar det att inte nå fram med mindre än att vi
              får i gång kreditsystemet i Europa och i världen. Vi agerar fortsatt
              kraftfullt för att det ska komma på plats. Till det hjälper naturligtvis
              räntesänkningen och den kortsiktiga effekten av att den svenska
              kronan nu är svag. Mycket av detta stimulerar som sagt till att
              rädda så många jobb som det går.
            </seg>
          </u>
          <note type="speaker">
            Anf. 4 MONA SAHLIN (s):
          </note>
          <u>
            <seg>
              Herr talman! Vad var det för svar till dem som är varslade och
              till dem som går ut i arbetslöshet? Vad var det för svar till
              alla dem som vi vet kommer att förlora jobbet under våren? Det
              var ett svar från en statsminister som låter som om han bara ska
              opponera mot oppositionen i stället för att använda regeringsmakten
              till att göra något nu.
            </seg>
          </u>
          <u>
            <seg>
              Din finansminister uttryckte för bara några dagar sedan att det
              är en vargavinter som väntar. Den vargavintern har kommit efter
              ert så kallade superpaket, som budgeten döptes till, som kom i
              september före alla dessa varsel.
            </seg>
          </u>
          <u>
            <seg>
              Min fråga är fortfarande: Menar statsministern på allvar att
              man tänker fortsätta sitta med armarna i kors och se Riksbanken
              och andra agera men inte tänker göra det själv? När kommer insatserna
              som är så välbehövliga för svensk ekonomi och för jobben?
            </seg>
          </u>
          <note type="speaker">
            Anf. 5 Statsminister FREDRIK REINFELDT (m):
          </note>
          <u>
            <seg>
              Herr talman! Det må vara att vi ibland för en diskussion om förslag
              som det fattas beslut om här i riksdagen. Svenska folket har inte
              sett en enda krona av detta ännu. Det kommer från årsskiftet.
              Så fungerar demokratin. Det tar tid att fatta beslut. Europas
              mest expansiva finanspolitik är ännu inte på plats. Då ligger
              vi ändå långt före många andra.
            </seg>
          </u>
          <u>
            <seg>
              Det är i stunder som dessa som politiken ofta går fel. En del
              ägnar sig i stället åt att vilja köpa bilföretag och att spekulera
              med pensionärernas pengar i företag som inte går med vinst. Det
              är lätt att säga fel saker just nu och ta pengarna från välfärden,
              från sjukvården och äldreomsorgen, och säga att det är dags att
              sätta in dem i högriskverksamhet som vi inte riktigt vet hur vi
              ska få på fötter.
            </seg>
          </u>
          <u>
            <seg>
              Mitt besked är att vi har den mest expansiva finanspolitiken
              som är inriktad på att ge stöd till jobb och omställning på en
              arbetsmarknad där det fortsatt går att få jobb. Det är det sätt
              vi möter det mörker som breder ut sig. Sverige kommer att se ökad
              arbetslöshet; det kommer vi att se över hela Europa. Vi gör vad
              vi kan för att stå emot.
            </seg>
          </u>
          <note>
            Statsbidrag till kommuner och landsting
          </note>
          <note type="speaker">
            Anf. 6 LARS OHLY (v):
          </note>
          <u>
            <seg>
              Herr talman! Jag antar att statsministern möter människor med
              samma oro som jag möter när jag är ute. Det finns många som mår
              dåligt över att framtidsutsikterna verkar vara mycket sämre än
              de var för bara ett halvår sedan. Man är orolig för sitt eget
              och andras jobb. Man är rädd för att arbetslösheten kommer att
              bita sig fast. Man är rädd för att de som blir arbetslösa inte
              kommer att klara sig på en låg arbetslöshetsersättning.
            </seg>
          </u>
          <u>
            <seg>
              Mitt i denna jobbkris drabbas vi dessutom av en välfärdskris.
              Sveriges kommuner och landsting får inte ens, enligt regeringens
              förslag, uppräknade statsbidrag som kompenserar för pris och löneökningar.
              Man kompenserar inte ens för kostnadsökningar i kommuner och landsting.
              Det kommer att leda till ytterligare arbetslösa inom sjukvård,
              äldreomsorg, förskola, skola och kultur. Överallt i välfärdens
              kärna kommer fler att sägas upp och späda på de varsel som redan
              finns på den privata sidan. Det är en oansvarig politik, Fredrik
              Reinfeldt.
            </seg>
          </u>
          <note type="speaker">
            Anf. 7 Statsminister FREDRIK REINFELDT (m):
          </note>
          <u>
            <seg>
              Herr talman! Vi skjuter till 6 miljarder till kommun- och landstingssektorn
              i den budget som träder i kraft från den 1 januari. Den mest verkningsfulla
              delen är att vi sänker arbetsgivaravgiften, vilket också lättar
              kostnaderna för offentliga arbetsgivare. Det finns olika sätt
              att förstärka de offentliga kassorna. Vi valde den vägen. Det
              gör ingen skillnad, det är en lättnad så god som en annan. Den
              kommer att hjälpa till att stå emot i ett svårare läge.
            </seg>
          </u>
          <u>
            <seg>
              När vi följer kommunekonomin ser vi att de ännu inte har kommit
              ned i underskott, men visst finns det enskilda kommuner som har
              problem.
            </seg>
          </u>
          <u>
            <seg>
              Det är därför det är så viktigt att vi gör rätt vägval inför
              de många propåer från olika håll vi får att förslösa skattepengar.
              Sätts det i stor omfattning in i riskfyllda projekt för att försöka
              möta en kris i en bransch står vi inför risken att vi har tagit
              bort pengar från välfärdssektorn, från vård och äldreomsorg, och
              därmed inte har resurser över.
            </seg>
          </u>
          <u>
            <seg>
              En av de starkaste utgångspunkterna vi har är att vi har haft
              och fortsatt har starka offentliga finanser. Men vi skjuter som
              sagt till resurser på det sätt jag har beskrivit.
            </seg>
          </u>
          <note type="speaker">
            Anf. 8 LARS OHLY (v):
          </note>
          <u>
            <seg>
              Herr talman! Är det med attityden att regeringen gör tillräckligt
              och inte ska slösa med skattebetalarnas pengar som Fredrik Reinfeldt
              möter människor som känner oro för att arbetslösheten ökar både
              i privat och i offentlig sektor, som känner oro för att de inte
              kommer att klara sig med en låg a-kassa om de blir uppsagda och
              som känner oro för att samhällsekonomin går åt fel håll? Är det
              att slösa att satsa på fler anställda inom sjukvård och äldreomsorg?
              Är det att slösa med skattebetalarnas pengar att bygga ut välfärden
              i en tid då vi behöver höja kvaliteten i välfärden men också möta
              de uppsägningar som riskerar att komma? Är det att slösa att ha
              lite framförhållning och planering och inse att kommuner och landsting
              kommer att få sämre ekonomi de närmaste åren?
            </seg>
          </u>
          <u>
            <seg>
              Enligt uppgifter från Kommunal i morse är det minst 4 500 som
              riskerar att sägas upp inom det närmaste året. Jag tror att det
              är i underkant. Det läggs ovanpå de redan höga varslen inom fordonsindustrin
              och annan privat industri på många andra håll.
            </seg>
          </u>
          <u>
            <seg>
              Det är ansvarslöst att ha den attityd som statsministern har!
            </seg>
          </u>
          <note type="speaker">
            Anf. 9 Statsminister FREDRIK REINFELDT (m):
          </note>
          <u>
            <seg>
              Herr talman! Det handlade inte om med vilket besked jag mötte
              människor som är oroliga. Jag mötte vänsterledaren Lars Ohlys
              påståenden att vi inte har några resurser till offentliga verksamheten
              med vad som är sant och riktigt i vår budget. Det tycker jag ändå
              är ett viktigt besked. Hävdas det att vi inte har tillfört några
              resurser och vi har tillfört 6 miljarder är det en väsentlig skillnad.
              De 6 miljarderna betyder mycket för offentliga verksamheter.
            </seg>
          </u>
          <u>
            <seg>
              Jag har varit tydlig med att det viktigaste vi nu gör är att
              vara aktsamma om de offentliga finanserna. Då behöver vi inte
              hamna där vi hamnat i andra nedgångar, nämligen i behov av nedskärningar
              och direkta besparingar. I många länder runt om som möter denna
              svåra situation talar man om lönesänkningar för offentliganställda
              eller mycket kraftiga skattehöjningar. Det är något som Lars Ohly
              förespråkar oavsett konjunktur men som vi tycker är viktigt att
              försöka undvika.
            </seg>
          </u>
          <u>
            <seg>
              Det är viktiga besked, Lars Ohly. Den som är ansvarsfull med
              offentliga finanser hamnar inte i nedskärningar och skattehöjningar.
              Det är vårt besked.
            </seg>
          </u>
          <u>
            <seg>
              Begreppet utanförskap
            </seg>
          </u>
          <note type="speaker">
            Anf. 10 PETER ERIKSSON (mp):
          </note>
          <u>
            <seg>
              Herr talman! Reinfeldt, som känd amatörpsykolog, kanske har hört
              talas om det akademiska uttrycket: ju mindre abstrakt klarhet
              desto större risk för konkret vilsenhet.
            </seg>
          </u>
          <u>
            <seg>
              Miljöpartiet har tidigare kritiserat regeringen för att använda
              och definiera begreppet utanförskap på ett sätt som gör att politiken
              blir alldeles felriktad. Ni inkluderar till exempel korttidssjuka
              som drabbats av förkylning eller influensa som del av utanförskapet.
            </seg>
          </u>
          <u>
            <seg>
              Nu har Riksrevisionen granskat det så kallade utanförskapet och
              här är några talande citat:
            </seg>
          </u>
          <u>
            <seg>
              Regeringens uppskattningar av utanförskapets omfattning är inte
              rättvisande.
            </seg>
          </u>
          <u>
            <seg>
              Definitionen av begreppet utanförskap uppfyller inte de krav
              på mål som riksdagen ställt upp.
            </seg>
          </u>
          <u>
            <seg>
              Otydligheten kan leda till en mindre effektiv styrning.
            </seg>
          </u>
          <u>
            <seg>
              Genom att använda ett otydligt mål riskerar regeringen felprioriteringar
              inom sysselsättningspolitiken.
            </seg>
          </u>
          <u>
            <seg>
              Är det inte dags att ni försöker se de problem som verkligen
              existerar i stället för att hitta på nya och stämpla människor?
            </seg>
          </u>
          <note type="speaker">
            Anf. 11 Statsminister FREDRIK REINFELDT (m):
          </note>
          <u>
            <seg>
              Herr talman! Min bestämda uppfattning är att Sverige visade upp
              en siffra för arbetslöshet som inte täckte alla dem i Sverige
              som hade arbetsförmåga och inte arbetade.
            </seg>
          </u>
          <u>
            <seg>
              Det var en synvilla framställd för att svenska folket skulle
              få en annan bild av arbetslösheten än vad som var sanningen. Den
              exposerades dessutom runt om i Europa och världen i påståenden
              om att vi hade särskilt låg arbetslöshet i Sverige. Vi kunde ganska
              enkelt visa att det inte stämde.
            </seg>
          </u>
          <u>
            <seg>
              Det var massor av människor i arbetsför ålder med arbetsförmåga
              som inte räknades som arbetslösa.
            </seg>
          </u>
          <u>
            <seg>
              Man kan diskutera hur den exakta gränsen för att definiera ett
              utanförskap ska se ut. Det gjordes i bästa syfte att försöka nå
              alla människor med arbetsförmåga och vilja att komma in på arbetsmarknaden
              och synliggöra dem och utforma en politik som sänkte trösklar
              och gjorde det mer attraktivt att anställa dem och enklare för
              dem att komma in på arbetsmarknaden. Det är det vi har gjort.
            </seg>
          </u>
          <u>
            <seg>
              Utanförskapet har fallit mycket kraftigt sedan regeringen tillträdde.
              Mycket av vår politik är fortsatt inriktad på att underlätta människors
              väg in på arbetsmarknaden människor som tidigare var osynliggjorda.
            </seg>
          </u>
          <note type="speaker">
            Anf. 12 PETER ERIKSSON (mp):
          </note>
          <u>
            <seg>
              Herr talman! Jag tycker att det är alldeles uppenbart att ni
              i förra valrörelsen medvetet försökte räkna upp siffrorna och
              skapa en illusion av något som i stor utsträckning inte existerade.
            </seg>
          </u>
          <u>
            <seg>
              Jag är ganska rädd för att ni är på väg att försöka göra något
              liknande den här gången genom att skapa en vi-och-de-känsla med
              nya motsättningar som ni hittar på, till exempel i de formuleringar
              som ni har visat upp i samband med det så kallade Sverigekontraktet.
            </seg>
          </u>
          <u>
            <seg>
              Den moderata PR-byrå som arbetar vidare med att skapa begrepp
              och motsättningar och någonting som inte existerar i särskilt
              stor utsträckning som reella problem i verkligheten, men som ni
              kan försöka profitera på därför att det finns de som tror att
              de gör det.
            </seg>
          </u>
          <note type="speaker">
            Anf. 13 Statsminister FREDRIK REINFELDT (m):
          </note>
          <u>
            <seg>
              Herr talman! Min bestämda uppfattning är att vi har betydande
              integrationsproblem i Sverige. Många som är utrikes födda upplever
              att det är svårt att komma in i det svenska samhället både i arbete
              och i förståelse för det nya hemlandet.
            </seg>
          </u>
          <u>
            <seg>
              Man kan göra som Peter Eriksson och stå och raljera över det.
              Jag tycker att det är viktigare att säga att vi har allvarliga
              problem och att vi försöker göra något åt dem.
            </seg>
          </u>
          <u>
            <seg>
              Påståendet att det inte skulle ha funnits ett bredare utanförskap
              är också märkligt.
            </seg>
          </u>
          <u>
            <seg>
              Låt oss titta på den största enskilda gruppen. Vi är en befolkning
              på bara 9 miljoner. Av dem är 1,6 miljoner över 65 år. I befolkningen
              på drygt 7 miljoner under 65 år är 550 000 förtidspensionärer.
              Det är en så förfärande siffra att vi bestämde oss för att döpa
              om dem och i stället säga att de lever med sjuk- och aktivitetsersättning.
            </seg>
          </u>
          <u>
            <seg>
              Hela definitionen är att denna jättegrupp av människor skulle
              ha jobbat klart och helt sakna arbetsförmåga. De syntes inte i
              arbetslöshetsstatistiken. Jag skulle vilja säga att vi har synliggjort
              dessa människor. Våra ansträngningar för att försöka få dem att
              återkomma till arbetsmarknaden var en viktig del i hur vi utformade
              vår politik för att möta utanförskapet.
            </seg>
          </u>
          <u>
            <seg>
              Man kan ha Peter Erikssons attityd och inte låtsas om det. Jag
              tycker inte att det är bra.
            </seg>
          </u>
          <u>
            <seg>
              Diskriminering på grund av ålder
            </seg>
          </u>
          <note type="speaker">
            Anf. 14 CURT LINDEROTH (m):
          </note>
          <u>
            <seg>
              Herr talman! Min fråga gäller diskriminering på grund av ålder.
              Efter den 1 januari nästa år har vi ju en lag mot diskriminering
              i arbetslivet på grund av ålder. EU-kommissionen lade den 2 juli
              i år fram ett förslag om kommande direktiv att införa principen
              om likabehandling även utanför arbetslivet.
            </seg>
          </u>
          <u>
            <seg>
              I den svenska valmanskåren är ca 24 procent äldre än 65 år. Dessa
              personer, som sedan år 2000 väntar på en lag mot diskriminering
              gladde sig visserligen över att alliansregeringen införde en sådan
              lag i våras, men var besvikna över att lagen bara gäller i arbetslivet.
            </seg>
          </u>
          <u>
            <seg>
              Min fråga är: Kommer herr statsministern som EU-ordförande hösten
              2009 att arbeta kraftfullt för att direktiven stadfästs och för
              att Sverige skyndsamt inför en lag mot diskriminering på grund
              av ålder?
            </seg>
          </u>
          <note type="speaker">
            Anf. 15 Statsminister FREDRIK REINFELDT (m):
          </note>
          <u>
            <seg>
              Herr talman! Jag kan inte lova att jag i egenskap av ordförande
              för Europeiska unionen från den 1 juli ska agera för det. Däremot
              har det varit viktigt att synliggöra det faktum att vi upplever
              att framför allt äldre i Sverige tycker att de blir diskriminerade
              på arbetsmarknaden.
            </seg>
          </u>
          <u>
            <seg>
              Vi har vidtagit aktiva politiska åtgärder för att få en ändring
              till stånd vad gäller just detta. Vi har bland annat riktade lättnader
              för den som anställer någon som är över 65 år. Vi har också fördubblat
              det särskilda jobbskatteavdraget för den gruppen, vilket gör att
              vi faktiskt har sett en ökning på arbetsmarknaden i gruppen 65
              år fyllda. Av de 1,6 miljoner som är 65 år fyllda är nära 100
              000 fortsatt förvärvsarbetande. Det är en glädjande och viktig
              utveckling. Jag tror att det kommer att sända signalen att vi
              får en riktig och bra syn på enskilda individers förmåga även
              efter fyllda 65 år.
            </seg>
          </u>
          <u>
            <seg>
              Jag tycker att vi i aktiv handling har visat hur vi försöker
              rätta till den här situationen.
            </seg>
          </u>
          <u>
            <seg>
              Men jag törs inte lova mer än så när det gäller vad jag ska göra
              i min kommande roll som ordförande i Europeiska unionen.
            </seg>
          </u>
          <u>
            <seg>
              Statistikunderlag i jobbkrisen
            </seg>
          </u>
          <note type="speaker">
            Anf. 16 SVEN-ERIK ÖSTERBERG (s):
          </note>
          <u>
            <seg>
              Herr talman! Att ha rätt faktaunderlag i statistiken är en av
              grundförutsättningarna för att kunna möta problemen på rätt sätt.
            </seg>
          </u>
          <u>
            <seg>
              Vi har tidigare i höst sett att drygt 40 000 har blivit varslade
              på den svenska arbetsmarknaden. Samtidigt vet vi att många som
              har varit korttidsanställda eller jobbat på bemanningsföretag
              har förlorat sina jobb. Ibland har det lite nonchalant sagts i
              medier att man har löst detta genom att korttidsanställda eller
              de som har jobbat på bemanningsföretag har fått lämna.
            </seg>
          </u>
          <u>
            <seg>
              Det här är ju också människor av kött och blod som ska fira jul
              och som ska ha sin försörjning.
            </seg>
          </u>
          <u>
            <seg>
              Arbetsförmedlingen ser att av dem som nu kommer som arbetssökande
              kommer 40 procent från korttidsanställningar.
            </seg>
          </u>
          <u>
            <seg>
              Jag menar att det är en brist i uppgifterna. Det finns ett mörkertal
              i jobbkrisen i Sverige just nu.
            </seg>
          </u>
          <u>
            <seg>
              Är statsministern beredd att göra något för att vi ska få ett
              bättre statistikunderlag med anledning av att arbetsmarknaden
              har förändrats i riktning mot fler korttidsanställda? På vilket
              sätt i så fall?
            </seg>
          </u>
          <note type="speaker">
            Anf. 17 Statsminister FREDRIK REINFELDT (m):
          </note>
          <u>
            <seg>
              Herr talman! Om det är viktigt med statistik så låt oss börja
              från rätt utgångspunkt.
            </seg>
          </u>
          <u>
            <seg>
              Innan dessa varsel kommer jobbar vi mer än någonsin både i antal
              personer och i antal timmar. Det är riktigt att vi redan kan se
              i statistiken att det faller tydligare när det gäller antalet
              arbetade timmar, vilket återspeglar det som Sven-Erik Österberg
              säger. Det är ett fenomen som naturligtvis uppträder.
            </seg>
          </u>
          <u>
            <seg>
              Låt oss vara tydliga med vad som sker.
            </seg>
          </u>
          <u>
            <seg>
              Det är en global efterfrågenedgång som är den starkaste vi har
              sett på 30 år. Ett litet öppet exportberoende land som Sverige
              som har sina huvudmarknader i Storbritannien, Tyskland och USA
              får naturligtvis, till följd av att efterfrågan faller kraftigt
              i dessa länder, se att en hel del produkter inte går att sälja.
            </seg>
          </u>
          <u>
            <seg>
              Det är självklart att det leder till ökad arbetslöshet och till
              att de som står längst från arbetsmarknaden eller är timanställda
              är mest hotade.
            </seg>
          </u>
          <u>
            <seg>
              Låt oss vara överens om det. Arbetslösheten kommer att växa.
              Frågan är vad vi gör åt det.
            </seg>
          </u>
          <u>
            <seg>
              Det behövs stöd till omställning och inriktning mot finanspolitiska
              stimulanser. Därför är det viktigt att konstatera att vi har den
              mest expansiva finanspolitiken i hela Europa och att vi agerar
              från överskott i offentliga finanser. Det är precis det jag beskriver.
            </seg>
          </u>
          <u>
            <seg>
              Vi kan nog vara överens om hur problemet ser ut, men vi är inte
              överens om hur vi ska lösa det.
            </seg>
          </u>
          <u>
            <seg>
              Räntesänkningar
            </seg>
          </u>
          <note type="speaker">
            Anf. 18 CARL B HAMILTON (fp):
          </note>
          <u>
            <seg>
              Herr talman! Den ekonomiska situationen är ju allvarlig. Därför
              är det mycket välkommet att Riksbanken har kommit med en otippat
              stor räntesänkning i dag. Det kommer förhoppningsvis att hålla
              huspriserna uppe och det kommer att ha en kraftig expansiv effekt
              på ekonomin, kanske 30 miljarder på lång sikt och 1015 miljarder
              i ett kortare perspektiv.
            </seg>
          </u>
          <u>
            <seg>
              Det är ju mycket. Det är lika mycket som den budget som regeringen
              lade fram i september. Det är alltså en mycket kraftfull åtgärd.
            </seg>
          </u>
          <u>
            <seg>
              Den här åtgärden blir ju särskilt viktig om den koordineras med
              vad man gör i andra länder, i ECB, Bank of England och andra.
              Det är ju till nytta för dem som arbetar i vår exportindustri.
            </seg>
          </u>
          <u>
            <seg>
              Räntesänkningen i Sverige och på andra ställen får ju full effekt
              först om kreditkrisen proppen i systemet på europeisk nivå löses
              upp. Hur förbereder sig statsministern för att lösa denna fråga
              inför det toppmöte där den här frågan ska upp?
            </seg>
          </u>
          <note type="speaker">
            Anf. 19 Statsminister FREDRIK REINFELDT (m):
          </note>
          <u>
            <seg>
              Herr talman! Det första räntesänkningssteget togs koordinerat
              tidigare i höst den första halvprocenten. I dag har Riksbanken
              gjort en exceptionell räntesänkning. Vi kan också notera att till
              detta kommer, om vi nu diskuterar hur detta påverkar exportindustrin,
              att vi har en dollar som nu noteras till 8:40 och en euro till
              10:50. Det är alltså en enorm försvagning av den svenska kronan
              som tynger en del, men det är väldigt välkommet för den som bedriver
              exportverksamhet.
            </seg>
          </u>
          <u>
            <seg>
              Min uppfattning är att det som Ekofin, alltså finansministrarnas
              möte, gjorde häromdagen, nämligen att sätta tryck på att få lägre
              garantiavgifter som ett stöd för att snabbare få på plats alla
              delar i bankpaketet som förhandlades fram tidigare i höst, är
              någonting som jag ämnar agera för att försöka få på plats fullt
              ut efter Europeiska rådet. Det har satts ett tryck på kommissionen
              att förbereda det. Jag delar helt Carl B Hamiltons uppfattning
              att man kan göra nära nog vad som helst nu. Men om inte islossningen
              kommer i det finansiella systemet kommer inte åtgärderna att nå
              fram. Därför måste också det arbetet fortsätta.
            </seg>
          </u>
          <u>
            <seg>
              Stimulansåtgärder för arbetsmarknaden
            </seg>
          </u>
          <note type="speaker">
            Anf. 20 SONIA KARLSSON (s):
          </note>
          <u>
            <seg>
              Herr talman! Som det sades alldeles nyss har Riksbanken i dag
              sänkt räntan till 2 procent för att dämpa fallet i produktion
              och sysselsättning och klara inflationsmålet på 2 procent. Riksbanken
              tar det ansvar för svensk ekonomi som regeringen inte förmår att
              ta. Nu krävs det verkligen aktivitet från regeringen.
            </seg>
          </u>
          <u>
            <seg>
              Vi socialdemokrater har lagt fram förslag om breda stimulansåtgärder
              med till exempel satsningar på ombyggnad av miljonprogrammet,
              ROT-avdrag, mer resurser till kommunerna, förlängning av miljöbilspremie
              och förstärkningar av ekonomin för barnfamiljer och pensionärer.
              Men regeringen är helt passiv.
            </seg>
          </u>
          <u>
            <seg>
              Tänker regeringen fortsätta att vara passiv och bara titta på
              när arbetslösheten växer?
            </seg>
          </u>
          <note type="speaker">
            Anf. 21 Statsminister FREDRIK REINFELDT (m):
          </note>
          <u>
            <seg>
              Herr talman! Det var väl en del saker som Sonia Karlsson glömde
              på den där listan? Hur var det i fråga om att köpa Volvo och Saab?
              Det är en mycket lång lista. Skattebetalarna kan fundera över
              hur mycket oppositionen egentligen har råd med. Finns det så att
              säga inget slut på hur mycket man kan vrida på kranarna?
            </seg>
          </u>
          <u>
            <seg>
              Då kan jag säga att vi kommer att få underskott under 2009. Det
              finns en gräns för hur långt man kan gå. Sedan syns det också
              i förväntan på nedskärningar eller höjda skatter. Folk är inte
              dummare än att de förstår att om man driver ned statsfinanserna
              till de underskott som socialdemokratin nu önskar kommer det att
              få långtgående konsekvenser för förmågan att upprätthålla välfärd
              eller att riskera att leda till höjda skatter.
            </seg>
          </u>
          <u>
            <seg>
              Därför är det väldigt viktigt att vi i regeringen gör vad vi
              kan för att se till att det ges stöd för omställning, att riktiga
              investeringar görs i infrastruktur och forskning och att vi fullföljer
              vår arbetslinje så att det ska löna sig att arbeta. Allt detta
              är resurser som är på väg fram. Det sammanfattas av utomstående
              betraktare som den mest expansiva finanspolitiken i hela Europa
              med precis den inriktning som man faktiskt förespråkar när man
              går igenom det.
            </seg>
          </u>
          <u>
            <seg>
              Det som vi inte ska göra är att tappa greppet om statsfinanserna.
              Jag är förvånad över med vilken iver Socialdemokraterna ropar
              på det.
            </seg>
          </u>
          <note>
            Åtgärder för personer utanför arbetsmarknaden
          </note>
          <note type="speaker">
            Anf. 22 DÉSIRÉE PETHRUS ENGSTRÖM (kd):
          </note>
          <u>
            <seg>
              Herr talman! Sverige är, som flera har varit inne på, i en svår
              ekonomisk kris, och nya varsel kommer varje dag. Risken för höga
              arbetslöshetstal är naturligtvis stor.
            </seg>
          </u>
          <u>
            <seg>
              När alliansregeringen kom till makten 2006 var ett av huvudmålen
              att göra någonting för alla som står väldigt långt från arbetsmarknaden.
              Det var oerhört välkommet för personer som var förtidspensionerade,
              långtidsarbetslösa, hade en funktionsnedsättning och så vidare.
            </seg>
          </u>
          <u>
            <seg>
              Alliansregeringen har nu försökt att bryta denna trend. Det tycker
              jag är bra. Man har sänkt trösklarna för dessa grupper att komma
              in på arbetsmarknaden. Men nu när varslen duggar tätt är risken
              att vi bara tittar på de varslade. Det är naturligtvis bra, och
              vi ska vidta åtgärder för dem. Men vilken beredskap har regeringen
              för att också se till att fortsätta på den linjen som man har
              påbörjat, och vad avser statsministern att göra så att de grupper
              som jag har nämnt inte ska hamna längre bak i kön till jobb?
            </seg>
          </u>
          <note type="speaker">
            Anf. 23 Statsminister FREDRIK REINFELDT (m):
          </note>
          <u>
            <seg>
              Herr talman! Det är en alldeles riktigt utgångspunkt. Väldigt
              många av dem som står långt från arbetsmarknaden kommer nu att
              få det ännu kärvare. Det är därför viktigt att fullfölja den omläggning
              av arbetsmarknadspolitiken som har skett och som innebär att vi
              har gett fler instrument till Arbetsförmedlingen att jobba just
              med att sänka trösklarna för de grupper som frågeställaren nämner.
              Vi har gett en kraftig lättnad för den som anställer någon som
              är under 26 år. I realiteten har vi halverat arbetsgivaravgiften.
              Vi har gett en lättnad för den som anställer någon som är äldre
              och ger dessutom en extra skattelättnad. Vi har infört särskilda
              lättnader för den som anställer någon som har varit långtidsarbetslös
              eller via våra särskilda instegsjobb till stöd för den som ansöker
              och som befinner sig i en asylprocess här i Sverige. Det har också
              gett resultatet att vi har fler utrikes födda, fler äldre och
              fler yngre som har kommit in på arbetsmarknaden.
            </seg>
          </u>
          <u>
            <seg>
              Mitt besked är att vi ska fullfölja denna inriktning. Vi ska
              fortsätta att ha ett aktivt coachningsstöd från Arbetsförmedlingen
              för dessa grupper. Seedar vi det, tillsammans med omställningsförsäkringarnas
              resurser, och nu också hjälper varslade vidare på arbetsmarknaden
              men utan att tappa fokus på detta, så får folk fortsatt jobb och
              byter arbete varje dag och varje vecka i Sverige. Jag har varit
              på fem arbetsförmedlingar under de senaste veckorna och fått detta
              beskrivet för mig.
            </seg>
          </u>
          <note>
            Uppföljning av WHO:s arbete mot fattigdom
          </note>
          <note type="speaker">
            Anf. 24 KENNETH JOHANSSON (c):
          </note>
          <note>
            Herr talman! Centerpartiet har nyligen anordnat ett stort seminarium
            på temat Osund ojämlikhet. Professor Sir Michael Marmot, ordförande
            i WHO:s globala kommission för hälsans sociala bestämningsfaktorer,
            var huvudtalare.
          </note>
          <u>
            <seg>
              Budskapet är: Fattigdom dödar världen över. Stora sociala klyftor
              är skadliga.
            </seg>
          </u>
          <u>
            <seg>
              Vi vet att klyftorna ökade rejält i vårt land med ett socialdemokratiskt
              styre. Nu har alliansens företagarpolitik och arbetslinje ersatt
              bidragslinjen. Vi får fler jobb, utanförskapet minskar, och jämlikheten
              kan öka.
            </seg>
          </u>
          <u>
            <seg>
              Vi centerpartister ser gärna en svensk kommission som en uppföljning
              av WHO:s arbete. Ett exempel är den finska planen.
            </seg>
          </u>
          <u>
            <seg>
              Jag vill fråga statsministern hur han ser på betydelsen av att
              stärka rättvisan i vårt land och hur han ser på möjligheten att
              nationellt följa upp WHO:s arbete och inrätta en nationell kommission
              för ändamålet.
            </seg>
          </u>
          <note type="speaker">
            Anf. 25 Statsminister FREDRIK REINFELDT (m):
          </note>
          <u>
            <seg>
              Herr talman! Det är min fasta övertygelse att fler i arbete är
              en viktig grund för ökad rättvisa. Det är det som vi ser när vi
              använder vårt särskilda jobbskatteavdrag. Det är utformat på ett
              sådant sätt att det minskar inkomstskillnaderna, både därför att
              det ger mest effekt till den som tjänar lite och därför att fler
              i arbete utjämnar den typ av skillnader som Kenneth Johansson
              frågar om.
            </seg>
          </u>
          <u>
            <seg>
              Huruvida detta ska leda vidare till en svensk särskild kommission
              kan jag inte svara på nu på rak arm, utan det få vi naturligtvis
              titta på i särskild ordning. Det är väl statsrådet Maria Larsson
              som i så fall är närmast berörd. I så fall får vi återkomma till
              det.
            </seg>
          </u>
          <note>
            Stöd till fordonsindustrin
          </note>
          <note type="speaker">
            Anf. 26 TOMAS ENEROTH (s):
          </note>
          <u>
            <seg>
              Herr talman! Det är ett allvarligt läge för fordonsindustrin,
              och jag tycker att det är viktigt att regeringen nu agerar för
              att säkra svenska arbetstillfällen och svensk industrikompetens.
              Hittills har regeringen varit väldigt passiv. Medan Merkel, Sarkozy
              och andra har varit synliga i den europeiska debatten har statsministern
              nästan inte uttalat sig alls. Dessutom har regeringen i huvudsak
              fokuserat på vad man inte kan göra och raljerat över om man ska
              köpa Volvo men varit väldigt tystlåten med vad man kan göra.
            </seg>
          </u>
          <u>
            <seg>
              Vi har, precis som företrädare för fordonsindustrin, föreslagit
              att regeringen ska ta initiativ för att hitta möjliga finansieringslösningar,
              tidigarelägga fordonsforskning, inte minst för laddhybrider, fundera
              över en förlängning av miljöbilspremien i stället för att avskaffa
              den och införa en skrotningspremie.
            </seg>
          </u>
          <u>
            <seg>
              Min fråga är: Överväger regeringen över huvud taget dessa förslag?
              Lyssnar ni på fordonsindustrin? Inser inte statsministern att
              passiviteten också sänder signaler såväl till nuvarande ägare
              av fordonsindustri som till eventuella andra ägare?
            </seg>
          </u>
          <note type="speaker">
            Anf. 27 Statsminister FREDRIK REINFELDT (m):
          </note>
          <u>
            <seg>
              Herr talman! Inser Tomas Eneroth och andra socialdemokratiska
              företrädare, som närmast varje dag lovar mycket stora resurser
              av skattepengar, att amerikanska bilföretag och bilägare tycker
              att detta är en intressant utgångspunkt för en förhandling? Det
              tror jag är precis vad de har tänkt sig. Nödlidande amerikanskägda
              företag ska förses med svenska skattepengar för att täcka förlusterna.
              Socialdemokratin vill så gärna hjälpa till genom att ta pengar
              från pensionärer, från välfärden, från sjukvården och från äldreomsorgen.
              Man tror dessutom att det automatiskt leder till att Volvo och
              Saab överlever. Vad har ni för garantier för det?
            </seg>
          </u>
          <u>
            <seg>
              Dessutom tänker ni regera tillsammans med det parti här i riksdagen
              som har den mest tydliga avvecklingsplanen för svensk fordonsindustri,
              nämligen Miljöpartiet, som vill ha en massiv skattechock för bilar
              och lastbilar. Socialdemokratins rop på att hela tiden förslösa
              skattepengar på detta sätt är inte trovärdigt.
            </seg>
          </u>
          <u>
            <seg>
              Dessutom har jag inte förstått hur man ska lösa det grundläggande
              problemet att man bygger för många bilar som är för dyra och som
              vanligt folk inte har råd att köpa. Tala om för mig hur man ska
              lösa den knuten så ska vi diskutera vem som är bäst på att äga
              bilar.
            </seg>
          </u>
          <u>
            <seg>
              Ungdomar som begår brott
            </seg>
          </u>
          <note type="speaker">
            Anf. 28 HELENA BOUVENG (m):
          </note>
          <u>
            <seg>
              Herr talman! Statsministern och jag har ett gemensamt intresse,
              nämligen unga människor som begår brott. Vi talar ofta om tidiga
              och tydliga insatser, inte minst inom vårt eget parti, när unga
              människor i låg ålder av en eller annan anledning begår brott.
            </seg>
          </u>
          <u>
            <seg>
              Jag har själv varit runt i vårt land och träffat dessa unga killar
              som redan i låg ålder har börjat sin kriminella bana. Men det
              är lite som tyder på att det har varit vare sig tidiga eller tydliga
              insatser.
            </seg>
          </u>
          <u>
            <seg>
              Jag vet att statsministern nu själv har varit ute och träffat
              unga på glid. Min fråga till statsministern blir därför vilka
              erfarenheter han har fått och om statsministern redan nu har kunnat
              dra några slutsatser för att man ska kunna förhindra att unga
              människor fortsätter på den kriminella banan.
            </seg>
          </u>
          <note type="speaker">
            Anf. 29 Statsminister FREDRIK REINFELDT (m):
          </note>
          <u>
            <seg>
              Herr talman! Detta är ett allvarligt samhällsproblem. Det är
              alldeles för mycket våld och hot i miljön unga människor emellan.
              Det drabbar såväl tjejer som killar, men våldet är kanske allra
              tydligast mot unga killar.
            </seg>
          </u>
          <u>
            <seg>
              Det är rätt tydligt att begångna brott utreds i alldeles för
              liten utsträckning. De rättsliga reaktionerna är få. Många är
              rädda för att anmäla. Många gånger vill man inte tala om vad som
              har hänt.
            </seg>
          </u>
          <u>
            <seg>
              Hur kan vi då rätta till detta? Ja, till att börja med leder
              det faktum att man är under 15 år till att man inte blir straffad
              för det man gör. Men det behöver inte ursäkta att man inte utreder,
              inte lägger fast vad som skett. Om vi inte gör det, om vi inte
              är tydliga om vem som gjorde vad, tar djungeltrummorna över. Det
              finns gott om djungeltrummor. På chattar på Internet kan man påstå
              vem som har gjort vad, men egentligen är det ingen som vet. Dessutom
              är det så att just genom att utreda synliggör vi brottsoffren.
              Då kan vi tala med dem som är drabbade och visa att det inte var
              deras fel.
            </seg>
          </u>
          <u>
            <seg>
              När det sker en påföljd är det viktigt att den skakar om, att
              någonting händer. Alldeles för ofta ser vi unga lagöverträdare
              som skrattar åt den påföljd de får, det vill säga: I realiteten
              händer väldigt lite. Därför har vi anledning att göra mer.
            </seg>
          </u>
          <note>
            Åtgärder i lågkonjunkturen
          </note>
          <note type="speaker">
            Anf. 30 ULF HOLM (mp):
          </note>
          <u>
            <seg>
              Herr talman! Frågan är väl inte, statsministern, om det finns
              ett slut på kraven på åtgärder utan om det finns en början på
              åtgärder från regeringens sida.
            </seg>
          </u>
          <u>
            <seg>
              Statsministern slår sig för bröstet för att OECD ger oss beröm
              för att vi har den mest expansiva finanspolitiken och en bra statsbudget.
              Men hur tror du att de människor känner sig som nu blir varslade
              eller arbetslösa och som inte känner att regeringen gör någonting?
            </seg>
          </u>
          <u>
            <seg>
              Problemet nu är att företagen inte vågar anställa. Vi måste helt
              enkelt sätta i gång få hjulen att snurra igen. Miljöpartiet har
              föreslagit tidigarelagda järnvägssatsningar och satsningar på
              fordonsutveckling och på miljö-ROT-avdrag och så vidare.
            </seg>
          </u>
          <u>
            <seg>
              Problemet är att regeringen inte gör någonting. Det sänder en
              väldigt allvarlig signal. Är det inte dags, statsministern, att
              göra någonting, framför allt om statens ekonomi nu är så bra?
            </seg>
          </u>
          <note type="speaker">
            Anf. 31 Statsminister FREDRIK REINFELDT (m):
          </note>
          <u>
            <seg>
              Herr talman! Jag förstår om folk som lyssnar på detta blir förvirrade.
              Här påstås det att det inte görs någonting, och sedan får vi en
              liten lista över saker som vi redan gör. Hur kan 450 miljoner
              till fordonsforskning inte vara någonting?
            </seg>
          </u>
          <u>
            <seg>
              Tidigarelagda infrastrukturinvesteringar nämns också. Ja, vi
              lägger 10 miljarder på en närtidssatsning, med början den 1 januari,
              med precis den profil som efterfrågas. Det blir löjligt i politiken
              om vi ska hålla på så här och inte låtsas om det som är föreslaget.
            </seg>
          </u>
          <u>
            <seg>
              Jag kan respektera att ni tycker att ni har mer pengar än vi.
              På något sätt finns alltid den risken med oppositionen. Men påstå
              inte att vi inte kommer med stora resurser! Det finns inte en
              krona där som har börjat verka. Det kommer att betyda väldigt
              mycket, men det kommer inte att lösa alla problem av det enkla
              skälet att vi också har ett bottenfruset finansiellt system. Det
              gör att krediter till företag inte fungerar och att väldigt mycket
              är kopplat till oro i det fallet.
            </seg>
          </u>
          <u>
            <seg>
              Där agerar vi i Europa vi kan ju inte ensamma lösa detta för
              att försöka få på plats ett bankstödssystem som ska göra att förtroendet
              återvänder och att det finansiella systemet börjar fungera i större
              utsträckning. Det till stöd tillsammans med våra finanspolitiska
              åtgärder och, tror jag, den kraftiga räntesänkningen kan börja
              få fart på ekonomin på ett bra sätt igen.
            </seg>
          </u>
          <note>
            Omprövning av budgeten
          </note>
          <note type="speaker">
            Anf. 32 EVA-LENA JANSSON (s):
          </note>
          <u>
            <seg>
              Herr talman! Min fråga är om statsministern har förstått att
              han precis som näringsministern sänder signaler. När man står
              och säger att Saab och Volvo är nedläggningshotade, att de inte
              har produkter som det går att sälja och att de inte är välskötta
              företag är också det signaler som man skickar ut till omvärlden.
              Man talar om att Sverige inte har någonting att komma med. Det
              är precis det som vi socialdemokrater tycker är helt felaktigt.
              Naturligtvis måste man tala om att vi har någonting att komma
              med.
            </seg>
          </u>
          <u>
            <seg>
              Vi har tidigare satsat på branschprogram, och regeringen är beredd
              att gå vidare där men inte i samma omfattning som vi. Vi har också
              lagt fram en helt annan budget än den regeringen har lagt fram.
              Vi har faktiskt tagit hänsyn till det som har skett på finansmarknaden,
              vilket regeringen inte har gjort.
            </seg>
          </u>
          <u>
            <seg>
              Man talar om att man har den mest expansiva budgeten. Ja, det
              beror naturligtvis på att OECD och EU inte har fått ta ställning
              till Socialdemokraternas budget.
            </seg>
          </u>
          <u>
            <seg>
              Det vore lite klädsamt om man kunde säga: Vi som regering är
              beredda att ompröva om vi verkligen fattat rätt beslut när vi
              lade fram en budget den 22 september.
            </seg>
          </u>
          <u>
            <seg>
              Jag skulle alltså önska att vi hade en lite mer ödmjuk statsminister.
            </seg>
          </u>
          <note type="speaker">
            Anf. 33 Statsminister FREDRIK REINFELDT (m):
          </note>
          <u>
            <seg>
              Herr talman! Jag kan möjligen ta lärdom av alla ödmjuka frågeställare.
            </seg>
          </u>
          <u>
            <seg>
              På tre år höjer Socialdemokraterna skatterna med 70 miljarder
              och då riktat till företag, dem som ska anställa, och till dem
              som arbetar. Det innebär en enorm undanträngningseffekt som naturligtvis
              kommer att göra att vi förlorar väldigt många jobb.
            </seg>
          </u>
          <u>
            <seg>
              Jag tycker att vi ska vara ärliga i vår beskrivning. Att Saab
              och Volvo inte är svenskägda är jag inte säker på att alla har
              uppfattat. Saab är en integrerad del av General Motors, ett stort
              förlustbringande amerikanskt företag som inte ens längre är ett
              självständigt bolag. Det görs inte ens egna Saabbilar, utan de
              görs på plattformar där bilarna har andra skal än andra bilar
              som finns inom General Motors-koncernen. Det är viktigt att vi
              förstår vad det är vi talar om.
            </seg>
          </u>
          <u>
            <seg>
              Volvo är inte svenskägt utan ägs av det amerikanska bilföretaget
              Ford. Företaget har förvisso satts upp på en försäljningslista.
              Men attityden att ständigt utlova stora resurser från skattebetalarnas
              pengar kommer att efterhöras av direktörerna i Detroit. De ser
              gärna att svenska skattepengar kommer in till nödlidande amerikanska
              bilföretag. Jag tycker inte att det är rätt utgångspunkt.
            </seg>
          </u>
          <u>
            <seg>
              Vi måste naturligtvis ställa oss frågan om vad som långsiktigt
              har överlevnadsförmåga i den delen i de här två amerikanska bilföretagen.
            </seg>
          </u>
          <u>
            <seg>
              Den regionala utvecklingen
            </seg>
          </u>
          <note type="speaker">
            Anf. 34 ÅKE SANDSTRÖM (c):
          </note>
          <u>
            <seg>
              Herr talman! Trots många positiva insatser från regeringens sida
              när det gäller satsningen på det finmaskiga vägnätet, på landsbygdsutvecklingsprogram,
              på en skogspolitik i takt med tiden, på stimulanser för utveckling
              av alternativ energi och på småföretagande och trots det faktum
              att bruttoregionprodukten under de två senaste helåren vuxit starkast
              i de två nordligaste länen står vi inför betydande utmaningar
              när det gäller att hålla ihop landet, inte minst befolkningsmässigt.
            </seg>
          </u>
          <u>
            <seg>
              Förutsättningarna för att behålla en solidariskt finansierad
              välfärd ställs under prövning. Kommer stad och land att ställas
              mot varandra i stället för att stad och land ska gå hand i hand?
            </seg>
          </u>
          <u>
            <seg>
              Min fråga är alltså: Hur ser statsministern på den regionala
              utvecklingen mer allmänt?
            </seg>
          </u>
          <note type="speaker">
            Anf. 35 Statsminister FREDRIK REINFELDT (m):
          </note>
          <u>
            <seg>
              Herr talman! Nu nämndes norra Sverige. Det är klart att också
              de i norr känner av avmattningstendenser. Det har ändå varit fascinerande
              att läsa själv var jag förra veckan i Gällivare om företag där
              uppe som växer och som letar efter arbetskraft i södra Sverige.
              Det är verkligen inte den bild vi har av hur tidigare industrikriser
              sett ut. Det beror på att man på flera orter, bland annat i Norrbotten,
              av tidigare industrikriser har lärt att tänka bredare, mer i mångfald,
              och att mer uppmuntra till småföretagande.
            </seg>
          </u>
          <u>
            <seg>
              Det har gjort att en ort som Kiruna, där jag för något år sedan
              träffade representanter för 700 företag, nu bättre står emot än
              man tidigare gjort. Vi har ju också utjämningssystem och andra
              insatser till stöd för att säkerställa en över hela landet jämn
              och bra kvalitet på välfärden.
            </seg>
          </u>
          <u>
            <seg>
              Den väldiga livskraft som man visar, inte minst i Norrbotten,
              gentemot den kris vi ser nu förtjänar att uppmärksammas, tycker
              jag.
            </seg>
          </u>
          <u>
            <seg>
              Jobbskatteavdraget
            </seg>
          </u>
          <note type="speaker">
            Anf. 36 LARS JOHANSSON (s):
          </note>
          <u>
            <seg>
              Herr talman! Det är hundratusentals människor som under den närmaste
              tiden riskerar att bli arbetslösa. Det är unga människor och det
              är människor som kommer från andra länder och som sedan år 2005
              fått chansen att i en högkonjunktur få ett jobb. Många av de här
              människorna drabbas inte bara av arbetslöshet de vill ju ha ett
              jobb utan också av en särskild skatt. Om man inte jobbar får man
              ju högre skatt än om man jobbar. Det gäller arbetslösa, pensionärer
              och dem som tvingas vara hemma på grund av sjukdom.
            </seg>
          </u>
          <u>
            <seg>
              Det kan till exempel vara en Volvoarbetare som nu blir arbetslös.
              Med tvåskift har han ungefär 25 000 kronor i månaden. Med a-kassa,
              om han klarat karensen fullt ut, får han 8 400 kronor mindre i
              månaden att leva på.
            </seg>
          </u>
          <u>
            <seg>
              Anser inte statsministern att detta exempel tillsammans med många
              andra exempel innebär en väldigt orättvis politik för de människor
              som har det väldigt knapert, väldigt lite att leva på?
            </seg>
          </u>
          <note type="speaker">
            Anf. 37 Statsminister FREDRIK REINFELDT (m):
          </note>
          <u>
            <seg>
              Herr talman! Vi utlovade en tusenlapp mer i månaden till den
              som jobbar. Dit har vi nått för 9798 procent av de heltidsarbetande.
              Det är det som detta återspeglar. Drivkraften för eget arbete
              har vuxit. Det är någonting som jag allra mest hört om i hela
              Sverige. Framför allt gäller det dem som tjänar lite. Det måste
              gå att leva på sin egen lön. Det måste löna sig bättre att arbeta.
            </seg>
          </u>
          <u>
            <seg>
              Vi märker att Socialdemokraterna till stora delar har accepterat
              detta. Men här framställer frågeställaren det hela som en skarp
              konflikt i svensk politik. Det blir det möjligen i valet, men
              i Socialdemokraternas senaste budget har en stor del av den här
              konstruktionen accepterats även om ni nu är kritiska mot den lättnad
              som kommer och som gäller från årsskiftet.
            </seg>
          </u>
          <u>
            <seg>
              Jag tror att det fortsatt är ett väldigt verkningsfullt sätt,
              ja, kanske det mest verkningsfulla sättet av alla, att se till
              att drivkrafterna för arbete är fortsatt starka och att vi på
              det sättet säkerställer en arbetslinje också under krisen.
            </seg>
          </u>
          <u>
            <seg>
              Klimatpolitiken
            </seg>
          </u>
          <note type="speaker">
            Anf. 38 JAN-OLOF LARSSON (s):
          </note>
          <u>
            <seg>
              Herr talman! Isarna smälter, men klimatpolitiken blir allt kallare.
              Brist på ledarskap, säger en del. Sverige hängs ut internationellt
              i detta läge då det pågår förhandlingar i Poznan och vi i snabb
              takt närmar oss Köpenhamnsmötet som kommer att bli avgörande för
              klimatpolitiken.
            </seg>
          </u>
          <u>
            <seg>
              Den svenska regeringen driver frågan om maximal flexibilitet,
              det vill säga att låta oss göra så mycket som möjligt av åtgärderna
              utanför landet och minimera åtagandena inom landet. Att vi ska
              hjälpa till i utvecklingsländerna är en självklarhet, speciellt
              som vi är ett industriland. Men vi har också ett ansvar att göra
              allt vi kan inom landet. Ett stort åtagande inom landet gynnar
              vår industri, där mycket av framtidssatsningarna hamnar inom miljötekniken.
            </seg>
          </u>
          <u>
            <seg>
              Min fråga är: Tänker statsministern se till att regeringen får
              en helhetssyn på klimatpolitiken och att Sverige tar sitt ansvar?
              Kommer det någon klimatproposition under våren som visar vad regeringen
              vill inför Köpenhamnsmötet, eller är den borgerliga regeringens
              klimatpolitik bara att likna vid kejsarens nya kläder?
            </seg>
          </u>
          <note type="speaker">
            Anf. 39 Statsminister FREDRIK REINFELDT (m):
          </note>
          <u>
            <seg>
              Herr talman! Först får jag frågor om fordonsindustrin, och sedan
              kommer helt plötsligt frågor om klimatpolitik med påståenden om
              att vi driver för lite av klimatpolitiska åtgärder.
            </seg>
          </u>
          <u>
            <seg>
              Slutsatsen måste bli att vi redan infört alla de styrmedel som
              man i världen pratar om CO2-skatter, gröna certifikat, massvis
              med subventioner till stöd för omställning. Vi har kommit längre
              och har mer omfattande program än någon annan, och här framställs
              det som om vi inte gör någonting.
            </seg>
          </u>
          <u>
            <seg>
              Innebär det att Socialdemokraterna köper hela det miljöpartistiska
              skattepaketet när det gäller kilometerskatt, 2 kronor i höjd bensinskatt?
              Det är åtminstone en profilering från Miljöpartiets sida för att
              möta den här situationen. Det är en avvecklingsplan för svensk
              fordonsindustri, som skulle få betydande effekter för de diskussioner
              som vi haft tidigare.
            </seg>
          </u>
          <u>
            <seg>
              Vi kommer att presentera vår politik. Och framför allt, skulle
              jag vilja säga, kommer vi att vara drivande i en värld där alldeles
              för få tar klimathotet på allvar. Sveriges röst hörs klart, men
              det är väldigt många som nu ursäktar sig för att göra mindre.
              Jag hoppas att ni har noterat att det är ett mycket svårt utgångsläge
              i diskussionerna, och det är inte Sverige som är problemet, tvärtom.
            </seg>
          </u>
          <u>
            <seg>
              Klimatförändringarna och situationen i Arktis
            </seg>
          </u>
          <note type="speaker">
            Anf. 40 ANITA BRODÉN (fp):
          </note>
          <u>
            <seg>
              Herr talman! Den akuta situation som råder i Arktis gällande
              glaciär och permafrost är allvarlig och fungerar som en alarmklocka.
              Klimatförändringen syns allra mest i polarområdena. Permafrosten
              och glaciärerna smälter, och det är oerhört alarmerande.
            </seg>
          </u>
          <u>
            <seg>
              Jag deltog nyligen vid en arktisk konferens som var initierad
              av det franska ordförandeskapet. Där hade man fokuserat på samordning
              av forsknings- och miljöövervakningsresurser. Man skickade bollen
              vidare till de påföljande ordförandeländerna Tjeckien och Sverige.
            </seg>
          </u>
          <u>
            <seg>
              Min fråga till statsministern är om Sverige är berett att på
              hög politisk nivå inbjuda länder för fortsatta viktiga överläggningar
              där man bland annat kan lyfta fram sambandet mellan klimatsituation
              och situationen i Arktis.
            </seg>
          </u>
          <note type="speaker">
            Anf. 41 Statsminister FREDRIK REINFELDT (m):
          </note>
          <u>
            <seg>
              Herr talman! Vad som är rätt form för detta kan jag inte svara
              på, men det kommer att vara omfattande möten som just handlar
              om klimatet, inte minst under den FN-ledda process som nu pågår
              i Poznan. Det kommer att vara möten under nästa år. Det kommer
              att vara ett särskilt toppmöte om detta kopplat till generalförsamlingens
              möte i september i New York nästa år. Därefter är vår förhoppning
              att få ett internationellt avtal på plats i Köpenhamn i december.
              Men det kommer också på alla andra nivåer att vara möten.
            </seg>
          </u>
          <u>
            <seg>
              Situationen i Arktis är särskilt alarmerande. Klimatförändringarna
              syns allra tydligast runt polerna. Det är där som avsmältningen
              går fortast och syns tydligast.
            </seg>
          </u>
          <u>
            <seg>
              Det är viktigt att fortsatt uppmärksamma detta, men viktigast
              av allt är att få en värld som tar globalt ansvar och där alla
              ingår. Kyotoprotokollet som vi nu har till grund är otillräckligt,
              det täcker bara 30 procent av de globala utsläppen i de länder
              som ingår. Nu måste också de största utsläppsländerna i världen
              göra större ansträngningar och gå in i ett kommande avtal. Där
              hoppas Sverige kunna vara med och påverka att det kommer fram.
            </seg>
          </u>
          <u>
            <seg>
              Skatten för pensionärer
            </seg>
          </u>
          <note type="speaker">
            Anf. 42 FREDRIK OLOVSSON (s):
          </note>
          <u>
            <seg>
              Herr talman! Förra lördagen var det öppet hus i riksdagen, och
              många av dem som kom till oss i skatteutskottet för att ställa
              frågor var pensionärer som var arga över den straffbeskattning
              som regeringen har infört. Nästa år ökar regeringen dessutom skillnaderna
              ytterligare. En normal pensionär kan se fram emot 68 kronor mer
              i månaden, medan högavlönade som statsministern och jag själv
              kan räkna med tio gånger så mycket.
            </seg>
          </u>
          <u>
            <seg>
              Jag vill skicka frågan från de många arga pensionärer som ställde
              frågan till mig vidare till den som är ansvarig, nämligen statsministern
              och den borgerliga regeringen: När tänker ni börja minska skatteklyftan
              mellan löntagare och pensionärer?
            </seg>
          </u>
          <note type="speaker">
            Anf. 43 Statsminister FREDRIK REINFELDT (m):
          </note>
          <u>
            <seg>
              Herr talman! Vår arbetslinje är tydlig. Det ska löna sig bättre
              att arbeta. Indirekt bekräftar det här sättet att ställa frågor
              på precis det vi har gjort. I andra debatter brukar det heta att
              vi inte sänker skatten för vanligt folk. Vi får väl ta det den
              här vägen i stället och konstatera att det är mycket breda skattesänkningar
              som har skett, över en tusenlapp för ett vårdbiträde. Nästan 1
              500 kronor mer för en sjuksköterska från årsskiftet varje månad.
            </seg>
          </u>
          <u>
            <seg>
              Till detta kommer att vi vid årsskiftet kommer med en skattelättnad
              som betyder allra mest för de pensionärer som har de minsta marginalerna,
              de som lever med garantipension. Där är det väsentligt mer som
              det kommer att fyllas på med för den gruppen av pensionärer. Vi
              har också genomfört en bredare skattelättnad, men till det kommer
              den uppräkning av pensionerna som sker och som är frikopplad från
              det vi gör skattevägen.
            </seg>
          </u>
          <u>
            <seg>
              Men jobb är grunden för att finansiera välfärd. Det är i grunden
              det som bygger under pensionssystemet. Därför är det bäst för
              landets äldre att ha en regering som satsar på att se till att
              jobben växer till. Det är också sättet att säkra pensionärernas
              välfärd.
            </seg>
          </u>
          <note>
            Åtgärder med anledning av finanskrisen
          </note>
          <note type="speaker">
            Anf. 44 LARS-ARNE STAXÄNG (m):
          </note>
          <u>
            <seg>
              Herr talman! Under två år med alliansregeringen har minst 180
              000 människor fått arbete. Nu när den internationella lågkonjunkturen
              drabbar Sverige riskerar arbetslösheten att öka rejält, om det
              går riktigt illa i motsvarande mån som vi har fått nya arbetstillfällen.
              Det kommer att drabba inte minst Västsverige väldigt hårt.
            </seg>
          </u>
          <u>
            <seg>
              När man hör oppositionen låter det som att vi inte skulle ha
              ett ordentligt budgetpaket nästa år. Därför är det med glädje
              jag konstaterar att vi kommer att ha en mycket expansiv finansiering
              med hela 32 miljarder, bland annat hittills rekordmycket för fordonsforskning.
            </seg>
          </u>
          <u>
            <seg>
              Min fråga blir i den situation som vi befinner oss i nu: Finns
              det planer på ännu fler åtgärder eller förslag på ändrade lagar
              som kan gynna oss i den situation som vi står inför?
            </seg>
          </u>
          <note type="speaker">
            Anf. 45 Statsminister FREDRIK REINFELDT (m):
          </note>
          <u>
            <seg>
              Herr talman! Det är viktigt att det finns ett fungerande stöd
              för omställning när varslen kommer. Det finns. Det finns i de
              särskilda trygghetsförsäkringar som har byggts upp på arbetsmarknaden
              och i resurser hos Arbetsförmedlingen. Det är också kopplat till
              frågan om företag som nu har problem med betydande förluster och
              överkapacitet. Hur ska deras framtid se ut?
            </seg>
          </u>
          <u>
            <seg>
              Det som gör det svårt att agera i det här läget är att många
              av företagen inte är svenskägda utan amerikanskägda. Vi vet att
              ett kongressförhör med högsta ledningen för amerikanskägda bilföretag
              nu är nära förestående. När dessa utformar ett paket vi vet inte
              om det blir av eller hur stort det blir kommer det säkert att
              få spridningseffekter på svenska förhållanden. Men vi måste rimligen
              se vad det är man tänker sig att göra. Vi måste också ställa frågan
              vad deras långsiktiga idé som ägare är och fråga, om de säger
              att de vill sälja, till vem de i så fall ska sälja vidare och
              utgå från den situationen.
            </seg>
          </u>
          <u>
            <seg>
              När man nu diskuterar förutsättningar för fordonsproduktion i
              Sverige glöms det lätt bort att väldigt många av besluten numera
              tyvärr inte fattas i Sverige utan i USA.
            </seg>
          </u>
          <note type="speaker">
            Anf. 46 FÖRSTE VICE TALMANNEN:
          </note>
          <u>
            <seg>
              Därmed är frågestunden slut. Vi ber att få tacka statsministern
              och övriga deltagare för deltagandet i dagens frågestund.
            </seg>
          </u>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2008/09:147
          </note>
          <note>
            Interpellation 2008/09:147 A-kassa för föräldralediga
          </note>
          <note>
            Interpellationen kommer att besvaras tisdagen den 20 januari
            2009.
          </note>
          <u>
            <seg>
              Skälet till dröjsmålet är tjänsteresa.
            </seg>
          </u>
          <note>
            Karin Renman
          </note>
          <note>
            Interpellation 2008/09:167
          </note>
          <note>
            Interpellation 2008/09:167 Friluftslivets potential
          </note>
          <note>
            Interpellationen kommer att besvaras tisdagen den 16 december
            2008.
          </note>
          <u>
            <seg>
              Miljöministern har inte möjlighet besvara interpellationen inom
              anvisad tid på grund av redan inbokade engagemang.
            </seg>
          </u>
          <note>
            Lena Ingvarsson
          </note>
          <note>
            4 § Anmälan om inkomna faktapromemorior om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u>
            <seg>
              KOM(2008)641
            </seg>
          </u>
          <u>
            <seg>
              KOM(2008)644
            </seg>
          </u>
          <u>
            <seg>
              KOM(2008)469
            </seg>
          </u>
          <u>
            <seg>
              KOM(2008)658
            </seg>
          </u>
          <u>
            <seg>
              KOM(2008)467
            </seg>
          </u>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 december
          </note>
          <note>
            Peter Hultqvist
          </note>
          <note>
            Peter Hultqvist
          </note>
          <note>
            Veronica Palm
          </note>
          <note>
            Veronica Palm
          </note>
          <note>
            Peter Hultqvist
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 9 december.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 4 december
          </note>
          <note>
            Hans Wallmark
          </note>
          <note>
            Kalle Larsson
          </note>
          <note>
            Hans Olsson
          </note>
          <note>
            Hans Linde
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 9 december.
          </note>
          <note>
            9 § Kammaren åtskildes kl. 14.49.
          </note>
          <note>
            Förhandlingarna leddes av förste vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
