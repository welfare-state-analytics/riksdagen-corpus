<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200809</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200809</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--106</head>
          <docDate when="2009-04-24 00:00:00">2009-04-24 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2008/09:106
          </note>
          <note>
            Fredagen den 24 april
          </note>
          <note>
            Kl. 09:00 - 11:31
          </note>
          <note>
            1 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2008/09:446
          </note>
          <note>
            Interpellation 2008/09:446 Beskrivning av den ekonomiska politiken
          </note>
          <note>
            Interpellationen kommer att besvaras måndagen den 1 juni 2009.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            Interpellation 2008/09:453
          </note>
          <note>
            Interpellation 2008/09:453 Stockholmsskattens effekter på bostadsmarknaden
          </note>
          <note>
            Interpellationen kommer att besvaras fredagen den 8 maj 2009.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            2 § Svar på interpellation 2008/09:451 om kommunerna, infrastrukturen
            och välfärden
          </note>
          <note type="speaker">
            Anf. 1 Statsrådet MATS ODELL (kd):
          </note>
          <note>
            Herr talman! Monica Green har frågat mig om de förutsättningar
            och fakta på vilka jag baserat mitt ställningstagande om att kommunerna
            inte behöver extra pengar 2009 och 2010 har förändrats samt vilka
            initiativ jag avser att ta för att kommunerna ska kunna klara
            både lokal välfärd och satsningar på infrastruktur.
          </note>
          <note>
            Beträffande frågan om kommunerna behöver extra pengar 2009 och
            2010 har jag tidigare vid flera tillfällen framfört att denna
            fråga kommer att behandlas i den ekonomiska vårpropositionen och
            att jag därför inte har kunnat föregripa detta. Regeringen har
            nu lämnat 2009 års ekonomiska vårproposition till riksdagen. Samtidigt
            har regeringen även lämnat förslag till tilläggsbudget för 2009.
            Som framgår av dessa båda propositioner föreslår regeringen ett
            särskilt tillskott till kommuner och landsting om 7 miljarder
            kronor för 2010. Dessa medel kommer att betalas ut redan i december
            2009 eftersom det är i år staten har utrymme att göra detta. Medlen
            är dock avsedda att användas till kommunal verksamhet under 2010.
            För 2011 och 2012 aviserar regeringen att nivån på anslaget för
            kommunalekonomisk utjämning höjs med 5 miljarder kronor vardera
            året jämfört med budgetpropositionen för 2009.
          </note>
          <note>
            Jag är medveten om att det finns de som skulle vilja se större
            bidragshöjningar. Men vi måste samtidigt ta hänsyn till att statens
            finanser försämras mycket kraftigt. De statliga finanserna är
            betydligt mer konjunkturkänsliga än de kommunala finanserna. Underskottet
            i statens finansiella sparande beräknas för 2009 till 90 miljarder
            kronor och för 2010 till 100 miljarder kronor. Regeringen har
            ändå kunnat prioritera de kommunala verksamheterna. Därigenom
            kan de negativa effekterna av krisen för de kommunala verksamheterna
            mildras. Vi måste dock komma ihåg att vi befinner oss i en exceptionell
            situation när bruttonationalprodukten beräknas minska med 4 procent
            i år. Alla påverkas av detta, såväl staten och den kommunala sektorn
            som hushåll och inte minst företag.
          </note>
          <note>
            Beträffande frågan om kommunernas och landstingens möjligheter
            att medfinansiera statliga infrastrukturinvesteringar är detta
            ett frivilligt åtagande för dessa. Det är således något som kommuner
            och landsting själva måste ta ställning till.
          </note>
          <note type="speaker">
            Anf. 2 MONICA GREEN (s):
          </note>
          <note>
            Herr talman! Tack för svaret!
          </note>
          <note>
            Nu har jag interpellerat Mats Odell om kommunernas ekonomi vid
            ett flertal tillfällen. I somras när vi hade debatten om kommunernas
            ekonomi hade Mats Odell inte en aning om att kommunernas ekonomi
            skulle försämras. Nej, det finns inte i våra prognoser, sade Mats
            Odell då. Jag beskrev läget för kommunerna och att fler och fler
            kommuner talade om hur deras ekonomi skulle komma att se ut de
            närmaste åren. Men det hade Mats Odell inte en aning om.
          </note>
          <note>
            Han är inte ensam om de här skygglapparna. Lika illa är det med
            Anders Borg. Han stod för ett år sedan i denna talarstol och sade
            att regeringen inte hade en aning om att det skulle bli bankkris.
          </note>
          <note>
            Sådana skygglappar har den borgerliga regeringen. Man vet inte
            hur det ser ut ute i kommunerna eller hur det ser ut med den kommande
            lågkonjunkturen. Man lägger upp en politik för att det alltid
            ska vara högkonjunktur. Man har tagit åt sig äran för de jobb
            som strömmade till under högkonjunkturen och trodde att det hade
            att göra med att man gjorde arbetare fattigare när de blev arbetslösa.
            Det fanns ingen som helst koppling till det. Många bedömare sade
            att det var möjligt att det kunde ge ett och annat jobb på lång
            sikt, men det hade ingenting att göra med den högkonjunktur som
            vi var inne i då.
          </note>
          <note>
            Nu står regeringen fullkomligt handfallen inför den lågkonjunktur
            vi befinner oss i och påstår att det är någon annans fel. Ni säger:
            Eftersom det är den internationella lågkonjunkturens fel kan vi
            ingenting göra.
          </note>
          <note>
            Men det är ju inte den internationella lågkonjunkturen som har
            valt att sänka skatterna i stället för att satsa på jobben. Att
            sänka skatterna med 80 miljarder och stå handfallen när lågkonjunkturen
            kommer är det den borgerliga regeringen som har gjort.
          </note>
          <note>
            Nu fortsätter man att sänka skatterna, men på lånade pengar.
            Nu ska det sänkas skatter med 15 miljarder, och man lånar till
            det. Det är tydligen viktigare än att satsa på kommunerna. För
            varje prognos som vi får nu får kommunerna sämre ekonomi.
          </note>
          <note>
            Ni har sabbat a-kassan. Det är inte den internationella lågkonjunkturen
            som har gjort det. Det är ni själva som har sabbat a-kassan. Därför
            får människor nu sämre ekonomi och tvingas söka försörjningsstöd
            och socialbidrag i kommunerna.
          </note>
          <note>
            Förutom att kommunerna får mindre skatteintäkter får de ökade
            kostnader för socialbidrag. Den lilla höjning som regeringen kommer
            med i vårens budgetproposition täcker möjligtvis dessa ökade kostnader,
            men den täcker definitivt inte de ökade kostnaderna för sänkta
            skatteintäkter. Och den täcker definitivt inte kostnaderna för
            att man nu också ska finansiera infrastrukturen.
          </note>
          <note>
            Nu säger Mats Odell: Ja, men det är väl frivilligt de behöver
            inte satsa på infrastrukturen om de inte vill. Men hur blir det
            då? Är det de rika kommunerna, de som har något kvar nu, som kan
            satsa på infrastrukturen? Är det de som ska gå före i kön?
          </note>
          <note>
            Är det inte en statlig angelägenhet att se till att vi har en
            bra infrastruktur i hela landet, kanske även där kommunerna har
            en svår ekonomisk situation? Att vältra över kostnader på kommunerna
            som man har gjort med ökade socialbidrag, vilket blir följden
            av den sänkta a-kassan, men också att vältra över kostnader på
            infrastrukturen är väl inte att ta ansvar?
          </note>
          <note>
            Mats Odell påstår att han tar ansvar för Sveriges ekonomi. Jag
            menar att han kör Sveriges ekonomi rakt i botten. Han vill inte
            investera i vare sig utbildning, kommuner eller infrastruktur,
            utan han påstår hela tiden att kommunerna får bestämma det de
            får väl bestämma själva om de vill ha någon infrastruktur eller
            inte. Det är någon annans fel alltihop, och man tar handen från
            det ansvar som regeringen har.
          </note>
          <note type="speaker">
            Anf. 3 GUNNAR ANDRÉN (fp):
          </note>
          <note>
            Herr talman! Det är alltid trevligt att Monica Green ställer
            interpellationer, för det ger många möjligheter att debattera
            den ekonomiska politiken.
          </note>
          <note>
            Hur står det till i vårt land? Det finns många svar på den frågan.
            Men dessvärre, herr talman, tycker jag trots att talmannen tillhör
            det partiet att det är väldigt besvärande att vi har en opposition
            som är så dålig.
          </note>
          <note>
            Varje regering behöver en stark opposition. Den opposition som
            vi nu har haft har under mycket lång tid haft två svar på varje
            fråga, inklusive den som Monica Green ställer, nämligen: för sent
            och för lite.
          </note>
          <note>
            Den här regeringen kanske inte har den på varje punkt optimala
            politiken det kan inte ens jag säga till Mats Odell. En diskussion
            om till exempel avvägningen mellan vilka generella stimulansåtgärder
            och vilka riktade åtgärder man vidtar skulle ha varit en intressant
            diskussion.
          </note>
          <note>
            Socialdemokraterna har ju valt en annan linje, nämligen att säga
            att allt är fel och att man skulle ha gjort saker tidigare och
            att man skulle ha gjort mer. Carl B Hamilton har vid något tillfälle
            räknat upp 27 olika förslag som Socialdemokraterna har alla utgiftsökningar.
          </note>
          <note>
            Då kommer jag till frågan hur det är ställt i kommunerna. Ingenting
            är så viktigt för de kommunala verksamheterna och välfärden och
            det är den vi vill värna som att värna de viktiga skattebaserna.
            Vi måste värna dem. Jag var häromdagen på Irland och såg hur det
            gick när man misskötte skattebaserna. Då drog man in hälften av
            barnbidragen ena året och resten året därpå. Då höjde man kostnaderna
            för hela Irlands befolkning, som är fyra miljoner ungefär, med
            ungefär 10 000 kronor i indragna bidrag och höjda skatter. Men
            vi i Sverige har ordning på våra finanser. Socialdemokraterna
            vill föröda dem genom för tidiga och för många åtgärder.
          </note>
          <note>
            Vi kommer under 2009 och 2010 att kunna stimulera med ungefär
            6 500 kronor per invånare. Det är den stora skillnaden.
          </note>
          <note>
            Vill man göra det som Monica Green vill, nämligen att värna välfärden
            i kommunerna, måste man ha ordning i statsfinanserna. Annars blir
            det ett moras, som det vi hade 19911994. Jag kan gå med på att
            det var ett moras då. Då blev Socialdemokraterna tvungna att skära
            ned på massor med bidrag, se till att det inte blev så många lärare
            och så vidare. Det var en konsekvens av att man tidigare hade
            en kasinoekonomi. Jag säger inte att den var helt och hållet skapad
            av er, för det fanns många andra orsaker också, men den socialdemokratiska
            regeringen avgick 1990 på sin egen kasinoekonomi. Man hade inte
            längre grepp över den.
          </note>
          <note>
            Därför menar jag att vi måste se till att värna skattebaserna.
            Annars kommer vi att råka ut för att vi inte kommer att ha tillräckligt
            många lärare och inte tillräckligt mycket mat i skolan, det blir
            åtgärder på barnbidragen och mycket annat. Därför är det allra
            viktigaste i landet just nu att vi får en opposition som diskuterar
            andra saker än om det har varit för lite och för sent. I stället
            ska man diskutera vad vi ska göra för att värna skattebaserna.
            Vad ska vi göra för att rädda sysselsättningen i Skövde?
          </note>
          <note>
            Jag har slutligen en fråga till Monica Green apropå att ni vill
            höja skatterna igen. Hur många fler Volvobilar skulle det säljas
            i detta land om vi höjde skatterna med 80 miljarder kronor?
          </note>
          <note type="speaker">
            Anf. 4 Statsrådet MATS ODELL (kd):
          </note>
          <note>
            Herr talman! Jag är imponerad över att Monica Green har en så
            stor kristallkula och kan skåda in i framtiden på ett mycket bättre
            sätt än Konjunkturinstitutet, Statistiska centralbyrån och Finansdepartementets
            analysavdelning.
          </note>
          <note>
            En sak håller jag helt med Gunnar Andrén om: Om regeringen skulle
            ta till sig och genomföra alla de utgiftshöjningar som Monica
            Green och Lars Ohly tillsammans presenterar skulle det se riktigt
            mörkt ut för det här landet. Vi är inne i en kris där vi måste
            ta ansvar för våra gemensamma resurser och se till att de räcker
            genom hela krisen.
          </note>
          <note>
            Man gör olika bedömningar. I går kom Sveriges Kommuner och Landsting
            med en skatteintäktsprognos som faktiskt var mer optimistisk än
            den regeringen gör i vårpropositionen. Det är inte lätt att veta
            exakt var detta kommer att landa, men vi är mitt uppe i den värsta
            kris som världsekonomin har sett sedan 1930-talet, och vi måste
            vara aktsamma om våra gemensamma resurser och ta ansvar för dem.
          </note>
          <note>
            Ja, det finns en stor risk för personalminskningar. I Monica
            Greens interpellation refereras till SKL:s undersökning, som bedömer
            att 15 200 medarbetare kommer att behöva sluta de närmaste två
            åren. Jag är inte säker på att ens den siffran håller. Jag tror
            att krisen är så djup och så stor att den kommer att drabba staten,
            kommuner och framför allt enskilda medborgare och företag. Vi
            måste ta ansvar tillsammans.
          </note>
          <note>
            Låt oss ändå komma ihåg att sedan denna undersökning gjordes
            har regeringen skjutit till 7 000 miljoner kronor 7 miljarder
            kronor i statsbidrag för nästa år, som betalas ut redan i år.
            Om vi antar att en kommunanställd kostar 500 000 kronor per år
            innebär detta 14 000 arbetstillfällen av de 15 200 som man räknar
            med skulle gå förlorade genom krisen i kommuner och landsting.
          </note>
          <note>
            Även om 15 000 anställda i kommunsektorn är många på arbetsmarknaden
            utgör de drygt 1 procent av arbetsstyrkan i den kommunala välfärden
            på ca 1,1 miljon. Jag vet att man börjar med tim- och visstidsanställda
            och att det nu handlar om tillsvidareanställda. Men trots detta
            är kommunsektorn en sektor som drabbas indirekt av finanskrisen,
            medan delar av de privata företagen, i Monica Greens hembygder,
            här i Stockholms län och överallt, drabbas direkt genom stora
            fall i försäljningsvolymer.
          </note>
          <note>
            Jag reser runt i landet och träffar företagare, banker och representanter
            för kommuner, landsting och regioner för att se hur detta fungerar.
            Det är en mycket allvarlig situation. Det gäller att vi håller
            i våra gemensamma resurser så att de räcker under hela krisen.
            Jag är inte säker på att Monica Greens recept klarar det provet.
          </note>
          <note type="speaker">
            Anf. 5 MONICA GREEN (s):
          </note>
          <note>
            Herr talman! Vi socialdemokrater sätter jobben först. Vi tycker
            att det allra viktigaste är att satsa på jobben att faktiskt prioritera
            det framför de ofinansierade skattesänkningar som man i regeringen
            nu lånar till. Vi tycker att det är viktigare med jobben än med
            att de som redan har det gott ställt får det ännu bättre och att
            klyftorna ökar.
          </note>
          <note>
            Vi tar ansvar för Sveriges ekonomi. Många bedömare har till och
            med sagt att Socialdemokraterna både har tagit Sverige ur krisen
            från den borgerliga regeringens tid och också sett till så att
            det numera är stabilt och ordning och reda i statens finanser.
            Vi lämnade över en mycket god ekonomi till den borgerliga regeringen
            när vi förlorade valet för tre år sedan. Det var ordning och reda,
            och det var en fantastiskt stark budget som den borgerliga regeringen
            omedelbart slarvade bort. Man sade: Nu ska vi göra de arbetslösa
            fattiga, för då blir det ännu fler jobb!
          </note>
          <note>
            Så slarvade man bort alla pengar, och nu säger man att man inget
            kan göra. Nu tvår man sina händer och säger att det är någon annans
            fel. Det är ju den borgerliga regeringen som har sett till att
            krisen blir djupare i Sverige än på andra håll. I Sverige blir
            den djupare, för konsumtionen minskar mer här än i andra länder.
            Det ser vi siffror på. Det är inte bara exportindustrin som det
            går rakt nedåt för just nu utan även den inhemska konsumtionen,
            för ni har infört trygghetschocken.
          </note>
          <note>
            Människor är nu så oroliga för att förlora sitt arbete och då
            få leva på kanske 60 procent av sin lön. Man vågar inte använda
            sina pengar. Man håller hårt i dem. Det gäller även dem som har
            ett jobb i dag. Eftersom ni har infört trygghetschocken fördjupas
            krisen mer i Sverige än på andra håll i världen. Det är inte att
            ta ansvar för Sveriges ekonomi.
          </note>
          <note>
            Anders Borg ger Göran Persson beröm för att han har ordning och
            reda i ekonomin och menar att Socialdemokraterna var de som såg
            till att vi numera har en bra budgetordning i Sverige. Det är
            bra att vi är överens om det. Men vi har inte släppt det synsättet.
            Vi finansierar allt som vi lägger fram i våra budgetförslag. Vi
            tänker inte försätta Sverige i den svåra situation vi har varit
            i tidigare. Det finns inte på vår agenda.
          </note>
          <note>
            Vi vill mildra krisen. Vi menar att det är viktigare med att
            sätta människor i arbete och sätter jobben först. Därför tycker
            vi att kommunerna faktiskt behöver höjda anslag. Därför tycker
            vi heller inte att man ska låta kommunerna dra in på äldrevård,
            förskola och skolpersonal för att använda pengarna till infrastruktur.
            Visserligen säger Mats Odell att det är frivilligt om man gör
            det, men de kommuner som inte gör det kommer ju att hamna sist
            i kön.
          </note>
          <note>
            Mats Odell har själv sagt att det behövs friska pengar i den
            här infrastrukturen. Man vill att kommunerna ska använda sina
            pengar från äldreomsorgen, från förskolan, från barnen och från
            skolmaten till vägarna och till infrastrukturen. Det är den politik
            som ni nu tvingar kommunerna till.
          </note>
          <note>
            Ni har övervältrat kostnaderna från staten till kommunerna för
            att ni har sabbat a-kassan och för att ni har infört trygghetschocken.
            Det är inte att ta ansvar för Sveriges ekonomi. Det är vi som
            gör det.
          </note>
          <note type="speaker">
            Anf. 6 GUNNAR ANDRÉN (fp):
          </note>
          <note>
            Herr talman! I en sådan här debatt där det finns så många uppslagsändar
            och man endast har två minuter på sig vill jag börja med att konstatera
            att min talartid snart är ute.
          </note>
          <note>
            Låt mig göra ett tillrättaläggande, eftersom alla som sitter
            här kanske inte riktigt var med på detta, vem som gjorde den nya
            budgetordningen det handlar mer om fakta. Det var alla partierna.
            Det var en liten utredning som leddes av dåvarande gruppledaren
            i Folkpartiet, Lars Leijonborg, på den tidigare regeringens ordning.
            Det är en marginell anteckning, men detta bör vara korrekt.
          </note>
          <note>
            Nu säger Monica Green att konsumtionen faller mer i Sverige än
            i andra länder. Det är möjligt att det är riktigt. Men är det
            då klokt att vilja höja skatterna med 80 miljarder? Det är ju
            det som ni vill.
          </note>
          <note>
            Man måste ändå försöka hålla två tankar i huvudet samtidigt.
            Man kan inte säga både att man tycker att konsumtionen är för
            liten och att man tycker att skatterna är för låga.
          </note>
          <note>
            Det hänger bara inte ihop. Ni vill höja skatterna med 80 miljarder
            och samtidigt öka konsumtionen i det här landet, stimulera den.
            Det går inte ihop.
          </note>
          <note>
            Monica Green undvek nogsamt att svara på den mycket enkla fråga
            som jag ställde, nämligen: Hur många fler Volvobilar säljs det
            i Sverige och det är viktigt att man säljer Volvobilar i Sverige
            om vi höjer skatterna för vanligt folk med 80 miljarder kronor?
          </note>
          <note>
            Det är en mycket enkel fråga. Jag tycker att Monica Green ska
            försöka anstränga sig för att svara på den, för det handlar om
            vilken inställning oppositionen har till den ekonomiska politiken
            och hur vi värnar skattebasen.
          </note>
          <note>
            Ni sätter jobben först. Men vad tror ni vi gör? Det är klart
            att vi också sätter jobben först, men vi gör på ett helt annat
            sätt. Vi gör inte kommunerna till det särintresse som de inte
            är, som ni gör dem till, som man bara ska ge pengar till. Vi måste
            ha detta finansierat. Annars blir det ingen välfärd i det här
            landet. Annars kommer vi inte att ha tillräckligt med lärare.
            Annars kommer vi inte att ha tillräckligt med skolmat.
          </note>
          <note type="speaker">
            Anf. 7 Statsrådet MATS ODELL (kd):
          </note>
          <note>
            Herr talman! Det är en riktigt spännande nationalekonomisk debatt
            här som faktiskt rör vid väldigt centrala fakta, hur vi får konsumtionen
            att öka, vad som skapar förtroende hos människor.
          </note>
          <note>
            Monica Green oroar sig för välfärden och vill att staten ska
            skjuta till mer pengar till kommunsektorn. Jag är också orolig.
            Men till skillnad från Monica Green och Lars Ohly måste vi summera
            alla nya utgifter som vi föreslår och som vi beslutar om. Oppositionen
            tycks föreslå nya utgifter nästan varje dag.
          </note>
          <note>
            Ordning och reda, säger Monica Green. Ja, och frågan är: Hur
            har Mona Sahlin och Lars Ohly förvaltat arvet efter Göran Persson?
          </note>
          <note>
            Lars Ohly vill höja statens utgifter med över 200 miljarder.
            Han vill höja skatterna med över 100 miljarder. Resten ska han
            låna. Hur mycket ska Monica Green låna för att få ihop sitt budgetalternativ?
          </note>
          <note>
            När det gäller frågan om infrastruktur är det klart att jag kan
            förstå den här oron. I de här tiderna är det klart att de omedelbara
            behoven i verksamheten vägs mot framtida satsningar i infrastruktur
            som långsiktigt kan vara positiva.
          </note>
          <note>
            Det är inte så att alliansen har dragit ned de statliga satsningarna
            på infrastruktur. Snarare har de ökat. Och tillsammans med den
            medfinansiering som kommuner och landsting hittills har velat
            göra har vi fått till stånd en mängd nya projekt som tidigare
            inte har kunnat genomföras.
          </note>
          <note>
            Och att prioriteringsordningen inte ska ändras beroende på kommunernas
            medfinansiering är ju beskrivet, tycker jag, på ett bra sätt i
            infrastrukturpropositionen, som riksdagen har beslutat om.
          </note>
          <note>
            Herr talman! Sedan säger Monica Green att krisen är djupare i
            Sverige än i andra länder. Ja, det stämmer. I Sverige, i Tyskland,
            i Finland och i Japan är krisen djupare än i många andra länder.
          </note>
          <note>
            Det beror på att våra länder producerar sådant som man skjuter
            upp att investera i under en sådan megakris som världen nu är
            inne i.
          </note>
          <note>
            I Sverige förädlar vi skog, malm, stål. Det handlar om verkstadsmaskiner,
            Sandviks skärande stål till industrin. Det är sådant som skjuts
            upp.
          </note>
          <note>
            Samma industristruktur har vi i Tyskland och i Finland och i
            Japan, för att nämna några länder.
          </note>
          <note>
            Man hade trott att den här krisen i första hand skulle drabba
            länder som har haft väldigt stora spekulativa banksektorer. Så
            har det inte riktigt blivit, utan det handlar om de länder som
            har en näringsstruktur som är sammansatt på det sätt som vår svenska.
            Det gör att vi måste vara ännu mer försiktiga och se till att
            våra gemensamma resurser räcker.
          </note>
          <note>
            Statens skatteprognoser för inkomster dyker oerhört snabbt. Det
            är enorma minskningar av skatteintäkterna mellan varje prognos
            som görs. Tidigare har vi ju haft väldigt stora skatteinkomster
            från reavinstskatt när folk har sålt bostäder och värdepapper
            och gjort transaktioner på de finansiella marknaderna. Detta byts
            nu i sin motsats genom förlustavdrag.
          </note>
          <note>
            Det här är någonting som gör att statens finanser måste värnas.
            Monica Green och Lars Ohly är inga riktigt idealiska representanter
            för en sådan ansvarsfull politik, om man tittar på de förslag
            som ni har lagt fram så här långt. Det vore en katastrof för det
            här landet om den politiken blev verklighet.
          </note>
          <note type="speaker">
            Anf. 8 MONICA GREEN (s):
          </note>
          <note>
            Herr talman! Det är ju katastrof nu. Det är katastrof nu när
            vi ser att arbetslösheten ska öka till 12 procent. Är inte det
            katastrof?
          </note>
          <note>
            Det är ett läge med en jobbkris som ni har förvärrat med den
            trygghetschock som ni har försatt människorna i. Det är den krisen
            ni har skapat.
          </note>
          <note>
            Ni kan inte skylla på någon internationell lågkonjunktur. Vi
            vet att det är internationell lågkonjunktur, men ni har förvärrat
            den, för ni har infört trygghetschocken.
          </note>
          <note>
            Vi summerar naturligtvis alla intäkter och utgifter, och vi lägger
            fram en balanserad budget. Vi kommer inte att föreslå skattehöjningar
            med 80 miljarder, Andrén. Andrén vet mycket väl att vi inte kan
            låta människor åka upp och ned i skattesatser.
          </note>
          <note>
            Vi tänker förhålla oss till den verklighet som är just nu. Men
            vi menar att det var oansvarigt att sänka skatterna med 80 miljarder
            och att fortsätta med det i år och att i år låna till skattesänkningarna
            i stället för att sätta jobben först.
          </note>
          <note>
            Nu säger Mats Odell att han är förvånad över att skatteintäkterna
            har minskat. Men det är ju han själv som har sänkt skatterna.
            Han säger: Ja, men nu går det så dåligt för staten, för skatteintäkterna
            minskar. Hur kan han stå här och säga det?
          </note>
          <note>
            Det är ju regeringen som har sänkt skatterna med 80 miljarder
            och som tänker fortsätta med det. Hur kan det komma som en överraskning?
            Var inte Mats Odell med på det regeringsmöte när man bestämde
            sig för att öka klasskillnaderna, för att se till att de som är
            arbetslösa får det sämre och för att sänka skatterna för dem som
            har det bäst ställt? Var inte Mats Odell med då? Hur kan det annars
            komma som en överraskning att skatteintäkterna minskar?
          </note>
          <note>
            Jag menar att vi tar ansvar för Sveriges ekonomi om vi sätter
            jobben först. Vi har under hela hösten lagt fram en mängd förslag.
            Det handlar om ROT-avdrag och satsningar på gröna jobb, som ska
            ge fler jobb, inte färre.
          </note>
          <note type="speaker">
            Anf. 9 Statsrådet MATS ODELL (kd):
          </note>
          <note>
            Herr talman! Jag är ledsen om Monica Green missuppfattade det
            jag sade med att jag var överraskad.
          </note>
          <note>
            Vi har inte föreslagit några nya skattesänkningar. Men vi är
            glada åt att Socialdemokraterna har ändrat sin politik och successivt
            ställer upp på de inkomstskattesänkningar som vi har gjort för
            låg- och medelinkomsttagare, som ni har varit emot.
          </note>
          <note>
            Det enda som ni inte har ställt upp på är sista steget i jobbskatteavdraget.
            Annars har ni ställt upp, motvilligt, med ett års fördröjning,
            på de åtgärder som vi har genomfört. Det tycker jag är bra.
          </note>
          <note>
            Men, Monica Green, det behövs ändå lite sans och balans i detta.
            Det finns inget annat land inom Europeiska unionen eller inom
            hela OECD-området som satsar så mycket på finanspolitisk stimulans
            av ekonomin i denna lågkonjunktur som Sverige gör.
          </note>
          <note>
            16 procent av bruttonationalprodukten är en ökad insats under
            denna kris.
          </note>
          <note>
            Det finns inget annat land. Det ligger långt över EU-genomsnittet
            och långt över OECD-genomsnittet. Det är en mycket stor satsning
            som görs, och det är framför allt de så kallade automatiska stabilisatorerna
            som fungerar.
          </note>
          <note>
            Det är en ansvarsfull politik som vi har fört. Det som ni föreslår
            är däremot inte ansvarsfullt. Mitt i en finanskris, där bristen
            på kapital till företag som nu går på knä är ett av de största
            problemen, ska ni införa en straffskatt på kapital i Sverige.
          </note>
          <note>
            Förmögenhetsskatten har enligt Skatteverket drivit mellan 400
            och 500 miljarder av svenska medborgares pengar ut ur landet,
            men de är nu på väg tillbaka.
          </note>
          <note>
            Det ska ni återinföra. Tala om döbelnsmedicin för svensk ekonomi
            och för jobben!
          </note>
          <note>
            Överläggningen var härmed avslutad.
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2009)128
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Ajournering
          </note>
          <note>
            Kammaren beslutade kl. 9.30 på förslag av förste vice talmannen
            att ajournera förhandlingarna till kl. 11.30, då det för dagens
            bordläggning aviserade ärendet väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 11.30.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 23 april
          </note>
          <note>
            Monica Green
          </note>
          <note>
            Monica Green
          </note>
          <note>
            den 24 april
          </note>
          <note>
            Alice Åström
          </note>
          <note>
            Bosse Ringholm
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 28 april.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 24 april
          </note>
          <note>
            Esabelle Dingizian
          </note>
          <note>
            Stefan Tornberg
          </note>
          <note>
            Peter Pedersen
          </note>
          <note>
            Kalle Larsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 28 april.
          </note>
          <note>
            8 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 24 april
          </note>
          <note>
            Tommy Ternemar
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 28 april.
          </note>
          <note>
            9 § Kammaren åtskildes kl. 11.31.
          </note>
          <note>
            Förhandlingarna leddes
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
