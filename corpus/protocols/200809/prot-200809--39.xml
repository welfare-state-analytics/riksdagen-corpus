<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--39</head>
          <docDate when="2008-12-01">2008-12-01</docDate>
        </div>
      </front>
      <body>
        <div>
          <note n="4bfdb819">
            ﻿
          </note>
          <note n="ed304f24">
            Riksdagens protokoll
          </note>
          <note n="158afb1d">
            2008/09:39
          </note>
          <note type="date" n="8134764d">
            Måndagen den 1 december
          </note>
          <note n="1b453fec">
            Kl. 11:00 - 19:12
          </note>
          <note n="b487ddf0">
            1 § Justering av protokoll
          </note>
          <note n="6757c3a7">
            Justerades protokollen för den 24 och 25 november.
          </note>
          <note n="7bdcf9b3">
            2 § Nya riksdagsledamöter
          </note>
          <note n="18027e56">
            Upplästes och lades till handlingarna följande från Valprövningsnämnden
            inkomna
          </note>
          <note n="12d144e5">
            Berättelse om granskning av bevis för riksdagsledamot
          </note>
          <note n="4c709dfd">
            Till Valprövningsnämnden har från Valmyndigheten inkommit bevis
            om att Lars-Axel Nordell (kd) utsetts till ny ledamot av riksdagen
            fr.o.m. den 1 januari 2009 sedan Ewa Sundkvist (kd) avsagt sig
            uppdraget.
          </note>
          <note n="195757df">
            Valprövningsnämnden har denna dag granskat beviset för den nye
            ledamoten och därvid funnit att det blivit utfärdat i enlighet
            med 14 kap. 28 § vallagen (SFS 2005:837).
          </note>
          <note n="8d7335f9">
            Bengt-Åke Nilsson
          </note>
          <note n="ea4c432e">
            Kerstin Siverby
          </note>
          <note n="12d144e5">
            Berättelse om granskning av bevis för riksdagsledamot
          </note>
          <note n="29c95ca2">
            Till Valprövningsnämnden har från Valmyndigheten inkommit bevis
            om att Liza-Maria Norlin (kd) utsetts till ny ledamot av riksdagen
            fr.o.m. den 15 januari 2009 sedan Lars Lindén (kd) avsagt sig
            uppdraget.
          </note>
          <note n="81055fb6">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (SFS 2005:837).
          </note>
          <note n="8d7335f9">
            Bengt-Åke Nilsson
          </note>
          <note n="ea4c432e">
            Kerstin Siverby
          </note>
          <note n="4bc3e84f">
            3 § Utökning av antalet suppleanter i utskott
          </note>
          <note n="8c847204">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note n="e983e7a5">
            Kammaren medgav dessa utökningar.
          </note>
          <note n="0acb6a3a">
            4 § Val av extra suppleanter i utskott
          </note>
          <note n="71bcd84c">
            Företogs val av extra suppleanter i utskott.
          </note>
          <note n="95ed965a">
            Kammaren valde i enlighet med valberedningens förslag till
          </note>
          <note n="20aac832">
            suppleant i finansutskottet
          </note>
          <note n="d732513d">
            suppleant i utrikesutskottet
          </note>
          <note n="595b77b2">
            suppleant i socialutskottet
          </note>
          <note n="33f5a1a1">
            suppleant i kulturutskottet
          </note>
          <note n="9fcb511a">
            5 § Anmälan om kompletteringsval till civilutskottet
          </note>
          <note n="9e3d5896">
            Andre vice talmannen meddelade att Socialdemokraternas riksdagsgrupp
            anmält Kristina Zakrisson som suppleant i civilutskottet och Hannah
            Bergstedt som suppleant i civilutskottet under Kristina Zakrissons
            ledighet.
          </note>
          <note n="108971ad">
            Andre vice talmannen förklarade vald till
          </note>
          <note n="363211c4">
            suppleant i civilutskottet
          </note>
          <note n="cbcc7415">
            Andre vice talmannen förklarade vald under tiden den 1 december31
            december till
          </note>
          <note n="363211c4">
            suppleant i civilutskottet
          </note>
          <note n="d7cf8f98">
            6 § Meddelande om frågestund
          </note>
          <note n="bd8b5736">
            Andre vice talmannen meddelade att vid frågestunden torsdagen
            den 4 december kl. 14.00 skulle frågor besvaras av statsminister
            Fredrik Reinfeldt (m).
          </note>
          <note n="aff8c7e8">
            7 § Anmälan om fördröjda svar på interpellationer
          </note>
          <note n="e2c9a5c6">
            Till riksdagen hade inkommit följande skrivelser:
          </note>
          <note n="edbb4b3c">
            Interpellation 2008/09:136
          </note>
          <note n="200a8e03">
            Interpellation 2008/09:136 Försäljningen av statliga bolag
          </note>
          <note n="bc530eea">
            Interpellationen kommer att besvaras fredagen den 5 december
            2008.
          </note>
          <note n="bce6790b">
            Skälet till dröjsmålet är andra åtaganden som inte gått att ändra
            på.
          </note>
          <note n="e969fe1b">
            Dag Ekman
          </note>
          <note n="d750b17e">
            Interpellation 2008/09:152
          </note>
          <note n="043045eb">
            Interpellation 2008/09:152 Jakt på varg
          </note>
          <note n="46489497">
            Interpellationen kommer att besvaras tisdagen den 16 december
            2008. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="49fe309b">
            Lena Ingvarsson
          </note>
          <note n="b90305f3">
            8 § Kultur, medier, trossamfund och fritid
          </note>
          <note n="5c9936c4">
            Föredrogs
          </note>
          <note type="speaker" n="8be5d6a6">
            Anf. 1 DAN KIHLSTRÖM (kd):
          </note>
          <u who="dan_kihlstrom_5b0dc9_w" xml:id="i-56a4c07b6439a7e1-0" n="62ffbd14" next="i-5c1201678b27d9fa-0">
            <seg n="a3a77b63">
              Fru talman! Då är det dags för en höjdpunkt, nämligen den årliga
              budgetdebatten gällande kulturområdet, det som vi kallar utgiftsområde
              17 Kultur, medier, trossamfund och fritid.
            </seg>
          </u>
          <note n="81f729c3">
            Kulturutskottets betänkande utgår från de förslag som regeringen
            lagt fram på kulturområdet i budgetpropositionen för 2009. Det
            innehåller naturligtvis också oppositionens alternativa budgetförslag.
            Dessa sammanfattas i 11 särskilda yttranden och 18 reservationer.
            Utskottet tillstyrker samtliga förslag som regeringen lagt fram
            i budgetpropositionen.
          </note>
          <u who="dan_kihlstrom_5b0dc9_w" xml:id="i-5c1201678b27d9fa-0" n="62ffbd14" prev="i-56a4c07b6439a7e1-0">
            <seg n="8a30582e">
              Riksdagen har den 19 november, på förslag av regeringen, fastställt
              ramen för kulturområdet till drygt 10 miljarder kronor för 2009.
              Det mesta av dessa 10 miljarder går till redan gamla åtaganden
              på kulturområdet. Men det finns också nysatsningar och vidgade
              satsningar. 40 miljoner kronor satsas på de centrala museerna.
              En betydande satsning görs också på scenkonsten där Dramaten,
              Operan och Riksteatern samt regionala institutioner och den fria
              scenkonsten förstärks med 60 miljoner kronor.
            </seg>
            <seg n="8b07d075">
              Uppdraget för Forum för levande historia förtydligas så att det
              framgår att det också innefattar upplysning om kommunismens brott
              mot mänskligheten.
            </seg>
            <seg n="9a911ace">
              En fortsatt satsning på nästan 56 miljoner sker också på Skapande
              skola. Satsningen innebär att skolans kunskapsmål och kulturpolitikens
              mål om barns och ungdomars rätt till kulturell delaktighet och
              eget skapande sammanfaller.
            </seg>
            <seg n="7d773005">
              Jag kan också avslöja att av betänkandet framgår att tv-avgiften
              höjs med 44 kronor nästa år.
            </seg>
            <seg n="a8a02db8">
              Utskottsmajoritetens bedömning av regeringens och oppositionspartiernas
              budgetförslag redovisas i avsnitt 3 i betänkandet. Socialdemokraterna,
              Vänsterpartiet och Miljöpartiet de gröna, som avstått från att
              anpassa sina budgetalternativ till den fastställda ramen för att
              kunna föra fram dem till omröstning, har i var sitt yttrande redovisat
              vilken politik de skulle ha fört på utgiftsområdet om deras förslag
              hade fått riksdagens stöd i första steget av budgetprocessen.
            </seg>
            <seg n="9e91d433">
              I den följande debatten kommer kulturminister Lena Adelsohn Liljeroth
              tillsammans med alliansföreträdarna att argumentera för regeringens
              kulturpolitik. Oppositionens företrädare kommer som sagt att redovisa
              sina kulturpolitiska förslag. Under debatten kommer vi säkert
              också att få höra om den särskilda arbetsgrupp som utskottet haft
              när det gäller villkor och pensioner på scenkonstområdet.
            </seg>
            <seg n="1eda70bb">
              Fru talman! Nu lämnar jag över debatten till debattörerna.
            </seg>
          </u>
          <note type="speaker" n="73805e93">
            Anf. 2 SIV HOLMA (v):
          </note>
          <u who="siv_holma_e4720b_w" xml:id="i-b279b8e62a18a3b5-0" n="8befd1bb">
            <seg n="bd71957f">
              Fru talman! Den statliga utredningen Tänka framåt, men göra nu
              Så stärker vi barnkulturen presenterades för två och ett halvt
              år sedan. Kartläggningen av den offentligt finansierade kulturen
              för barn visade att barnkulturen var mycket svagare och nådde
              betydligt färre än utredarna hade trott.
            </seg>
            <seg n="6477db4b">
              Med alliansregeringens brist på politik och resurser menar jag
              att det kommer bli ännu värre. Kulturministern har satt foten
              på bromsen för sin varmt omhuldade satsning Skapande skola. Den
              har avstannat och blev ett slag i luften. Stimulansen som vi tidigare
              betraktat som en tummetott kvarstår, och nu har den utlovade utökningen
              lagts i malpåse.
            </seg>
            <seg n="efb79434">
              Kulturministern ser inte ut att vilja skapa bättre förutsättningar
              för att möta barnens kulturbehov ute i landet. Det enda som hon
              orkade genomföra var 55 miljoner till landets elever i årskurserna
              79 eller om man så vill till elever mellan 13 och 15 år. Detta
              kan skolorna ansöka om via Kulturrådet. Kulturministern sade också
              att dessa 55 miljoner skulle stärka den fria scenkonsten. Teater-,
              dans- och musikgrupperna skulle få fler uppdrag från skolorna.
              De uppdragen verkar hittills helt ha uteblivit. Åldersgruppen
              upp till 13 år verkar ha försvunnit från kulturministerns agenda.
              Ändå vet vi att det är det som händer tidigt i livet som är allra
              viktigast för flickors och pojkars utveckling. Det gäller även
              kulturvanor.
            </seg>
            <seg n="c22f665c">
              Fru talman! I Norge, som idén hämtades från, gällde satsningen
              alla elever från 6 till 16 år och motsvarade en satsning på över
              200 miljoner kronor. För övrigt har Norges regering på två år
              satsat närmare 2 miljarder ytterligare på kulturen. Med tanke
              på att Norge har hälften av Sveriges invånarantal skulle en omräkning
              till svenska förhållanden kunna motsvara närmare 4 miljarder.
              I jämförelse med Norge är vårt, Vänsterpartiets, budgetförslag
              där vi satsar total 1 miljard kronor mer än regeringen för att
              stärka och utveckla kulturens villkor i landet oerhört sansat.
            </seg>
            <seg n="d56db672">
              Fru talman! Barn- och ungdomsidrotten i landet får mer än 1 miljard
              kronor från Svenska Spels vinst. Vänsterpartiet motsätter sig
              givetvis inte att man satsar på barns och ungas idrottande, men
              vi har svårt att inse varför en motsvarande satsning på barnkultur
              inte skulle vara möjlig, särskilt som det finns mer än 3 miljarder
              kvar att hämta från Svenska Spels överskott.
            </seg>
            <seg n="c629f0be">
              Vi föreslår, precis som den statliga utredningen en gång gjorde,
              att 10 procent av de pengarna, det vill säga 300 miljoner kronor
              årligen under en treårsperiod avsätts till kultur för och med
              barn och unga.
            </seg>
            <seg n="ba6c34a8">
              Avgifterna inom kultur- och musikskolorna stiger på många håll
              och nås inte av regeringens satsning på Skapande skola. För Vänsterpartiet
              är det en högt prioriterad fråga att först sätta ett tak för hur
              mycket avgift en kommun får ta ut av musik- och kulturskolornas
              elever och på sikt göra verksamheten avgiftsfri.
            </seg>
            <seg n="bfc7961a">
              Fru talman! Den 17 november hade skuggkulturutredningen en kulturmanifestation
              över hela landet. Här i Helsingfors höll manifestationen till
              på Orionteatern från tidig förmiddag till midnatt. Susanne Osten,
              konstnärlig ledare för Unga Klara på Helsingforss stadsteater,
              filmregissör och professor i regi på Dramatiska institutet var
              en av dem som läste upp sitt förslag. Det utmynnade i detta:
            </seg>
            <seg n="1e92256d">
              Fullskalig teater för de yngsta med all vår kunskap och passion
              är ett kulturpolitiskt påstående. Om vi vände på resurserna och
              gav mest åt dem som växer mest och tillgodogör sig mest skulle
              vi omfördela och revolutionera samhället till oigenkännlighet.
            </seg>
            <seg n="0a0029f1">
              Vänsterpartiet har redan i sin budgetmotion tagit fasta på Ostens
              sätt att arbeta med barn och unga. När den verksamheten nu hotas
              av Stadsteaterns brist på ekonomi anser vi att det är statens
              uppgift att ta på sig ansvaret för dess fortsatta existens. Vi
              anser att det är en kulturpolitisk skandal av stora mått om inte
              Unga Klara görs till en nationell scen för barn- och ungdomsteater.
              I uppdraget vill vi också att forskning och utvecklingsarbete
              ska ingå.
            </seg>
            <seg n="5b561a51">
              Fru talman! En annan nödvändig satsning handlar om skolbiblioteken.
              Det behövs, förutom böcker och andra medier, ordentligt tilltagna
              öppettider och utbildad personal som också samarbetar med den
              pedagogiska personalen. Tyvärr är detta något som saknas på många
              håll. Här måste man också ställa krav på de fristående skolorna.
            </seg>
            <seg n="db1471b3">
              Aktionsgruppen för barnkultur som gjorde den statliga utredningen
              Tänka framåt, men göra nu påpekade att slump och uppväxtvillkor
              avgör i vilken utsträckning ett barn får uppleva och själv skapa
              kultur. Det tycker vi är helt orimligt.
            </seg>
            <seg n="bf0caf68">
              Helt i linje med aktionsgruppens förslag menar Vänsterpartiet
              att det behövs barnkultursamordnare i kommuner och landsting eller
              regioner. Detsamma gäller behovet av pedagoger inom de olika konstarterna
              dans, musik, drama och teater liksom behovet av konst-, musei-
              och mediepedagoger.
            </seg>
            <seg n="a48f9d69">
              Det går att få ut mer kultur till många fler om kompetensen finns
              att tillgå och resurserna samordnas. Men viljan måste finnas och
              insikten om att det lönar sig att satsa på våra barn och på kulturen.
            </seg>
            <seg n="2619fe91">
              Fru talman! Vänsterpartiet lanserar i år ett nytt förslag, och
              det är att instifta en kulturlag. Vi menar att Sverige behöver
              en sådan lag för att kultursektorn ska ges den tyngd och status
              som tillkommer den som offentligt ansvarsområde. Stat, regioner,
              landsting och kommuner ska ha ett lagbundet ansvar för att kulturlivet
              ges förutsättningar att verka och utvecklas. Kvalitet och innehåll
              lämnas utanför. Om kulturen ska kunna utvecklas i full frihet
              efter sina egna förutsättningar krävs en lag som möjliggör en
              sådan utveckling.
            </seg>
            <seg n="49e07f51">
              Fru talman! Vårt budgetförslag innehåller en rad åtgärder. Vi
              fortsätter att driva våra krav på kostnadssäkring av kulturanslagen,
              genomförande av handlingsprogram för dansen, fler musikgenrecentrum
              och stöd till arrangörsföreningar. Vi ser amatörkulturen som ett
              viktigt komplement till och en förutsättning för den professionella
              kulturen. Vi avsätter därför 25 miljoner kronor till amatörkulturen
              på nationell nivå. Vi fortsätter att driva på att öka resurser
              till Teateralliansen med 10 miljoner kronor för att uppnå de ursprungliga
              ambitionerna när det gäller antalet anställda.
            </seg>
            <seg n="44448c91">
              För att värna och utveckla scenkonsten vill vi satsa ytterligare
              66 miljoner. Scenkonstinstitutionerna kan inte längre upprätthålla
              den verksamhet de har i uppdrag att driva. Larm om uppsägningar
              kommer dagligen, både den regionala och lokala scenkonsten är
              i stort behov av förstärkning. Vi vill också satsa ytterligare
              60 miljoner kronor till dessa institutioner. Samma summa avsätter
              vi också till den fria scenkonsten.
            </seg>
            <seg n="ac97616e">
              Vänsterpartiet vill höja anslagen till nationella minoriteters
              kulturverksamhet. De har i tio år haft samma anslagsnivå. Vänsterpartiet
              anser att det måste till mer resurser om Sverige ska kunna efterleva
              Europarådets konventioner som vi har godkänt och som handlar om
              de nationella minoriteternas kulturverksamheter.
            </seg>
            <seg n="b7159190">
              Fru talman! Jag vill säga några ord om regeringens neddragning
              på 10 miljoner kronor av Rikskonserters budget 2009. Vänsterpartiet
              avvisar bestämt regeringens förslag på minskningen eftersom den
              görs innan man beslutat om hur deras nya uppdrag ska se ut. Både
              Rikskonserter och Kulturdepartementet har besökt utskottet och
              redogjort för sina synpunkter på processen. Jag har haft funderingar
              på att göra en KU-anmälan eftersom jag anser att ärendet inte
              har beretts i god ordning. Det saknas nämligen en konsekvensanalys
              av hur neddragningen påverkar Rikskonserters verksamhet 2009.
            </seg>
            <seg n="216fe31e">
              Min fråga till kulturministern är: Kommer regeringen att i sin
              fösta tilläggsbudget nästa år återkomma med medel till Rikskonserters
              omställningskostnader?
            </seg>
            <seg n="a595c754">
              Fru talman! Häromdagen fick jag e-post från Thomas Scott-Svedberg,
              sångare vid Malmöoperan och fackligt engagerad inom Symf. Han
              skrev till mig eftersom han hade hört att vi skulle debattera
              kulturpensionerna i dag. Han skrev att han länge konfunderats
              över den bristande kunskapsnivån när det gäller teater, musik
              och annan kultur. Brevet avslutades med önskemål om att det skulle
              skapas ett positivt pensionssystem för att kompensera konstnärernas
              dåliga löner.
            </seg>
            <seg n="a82f2aad">
              Människor som har jobbat inom kulturinstitutionerna i Sverige
              kan i dagsläget knappt leva på pensionen efter 30 år i yrket,
              skriver han.
            </seg>
            <seg n="b402d385">
              Fru talman! Låt mig först uttala mig positivt över att en arbetsgrupp
              i kulturutskottet gjort en rapport om pensionsvillkoren. Den följs
              av ett antal förslag som måste betecknas som steg i rätt riktning.
            </seg>
            <seg n="a054e2e4">
              Vänsterpartiet menar att det också handlar om att avsätta medel
              för detta. Vi föreslår 35 miljoner kronor för att tillgodose sångares
              och dansarens pensionsbehov samt för att komplettera ålderspensionen
              för scenkonstarbetare. Vänsterpartiet menar att vi inte kan vänta
              ytterligare på en långsiktig lösning. Regeringen måste handla
              nu. För oss handlar det också om arbetslöshetsförsäkringar och
              socialförsäkringar som också måste få en lösning som är anpassad
              till kulturbranschens verklighet.
            </seg>
            <seg n="8ece145d">
              Fru talman! Vänsterpartiet vill stärka kulturtidskrifterna genom
              att föreslå 5 miljoner i ökade anslag till papperstidningar och
              nättidskrifter. De fattiga papperstidskrifterna lider av kraftigt
              höjda avgifter för distribution eftersom den är så gott som monopoliserad.
              Vi tycker att regeringen borde utarbeta ett förslag till ett fungerande
              distributionssystem för just de fattiga papperstidskrifterna.
            </seg>
            <seg n="4b9810e0">
              Fru talman! Avslutningsvis yrkar jag bifall till reservation
              13 som grundar sig på en enskild moderat motion där det sägs att
              myndigheten Forum för levande historia bör avvecklas och verksamheten
              föras över till ett lämpligt universitet eller till en högskola.
            </seg>
            <seg n="84d17c8a">
              I våras publicerades ett så kallat historieupprop på DN Debatt
              där närmare 300 forskare från olika vetenskapliga discipliner
              tog avstånd från statlig kampanjhistoria. Reaktionerna mot historieuppropet
              från den folkpartistiske utbildningsministern Jan Björklund och
              den moderata kulturministern Lena Adelsohn Liljeroth var att dessa
              forskare inte var trovärdiga eftersom de reagerade först när uppdraget
              förtydligades till att omfatta kommunismens brott mot mänskligheten.
              Denna utsaga är inte sann. De drygt 100 remissinstanserna, bland
              annat universitet och högskolor, som fick ta ställning till regeringen
              Perssons förslag om Forumet var övervägande kritiska. De förutsåg
              faran med att historieämnet politiserades och underkastades regeringens
              nycker.
            </seg>
            <seg n="4e821713">
              Jag vill i detta sammanhang säga om överintendenten Eskil Frank
              att ingen skugga må falla över hans sätt att sköta myndigheten.
              Däremot riktar jag stark kritik mot Björklund och Adelsohn Liljeroth.
              Först handlar det om det dekret som Björklund riktade mot överintendenten
              om att han skulle samarbeta med UOK, Upplysning om kommunismen,
              som är en starkt ideologiskt präglad lobbyorganisation. Detta
              dekret var Lena Adelsohn Liljeroth snabb med att backa upp. Björklund
              fick mycket riktigt också kritik för detta av KU.
            </seg>
            <seg n="06dc9967">
              Till detta kommer regeringens tilläggsbudget under innevarande
              år där man hastigt gjorde en neddragning med 1 ½ miljon av Forumets
              budget när cirka tre månader var kvar av året. Förklaringarna
              till att neddragningen gjordes har skiftat. Även finansutskottet
              uttalade kritik. Det var för kort framförhållning för att neddragningen
              skulle kunna genomföras på ett bra sätt. Eftersom motiven för
              neddragningen har skiftat kan jag inte avvisa tanken på att det
              är ett straff för att överintendenten har försökt upprätthålla
              en intellektuell hederlighet gentemot dessa statsråd. Jag anser
              alltså att alliansregeringen genom sitt agerande gett kritikerna
              från forskarsamhället rätt.
            </seg>
            <seg n="e066790b">
              För övrigt står jag bakom Vänsterpartiets reservationer, men
              jag yrkar bifall till reservation 1 om Svenska Spels stöd till
              idrott och ungdomar, reservation 3 om en kulturlag, reservation
              13 om Forum för levande historia, reservation 7 om läsfrämjande
              åtgärder och reservation 10 om fri entré på nationella museer.
            </seg>
          </u>
          <note type="speaker" n="70f0b829">
            Anf. 3 MARGARETA ISRAELSSON (s):
          </note>
          <u who="margareta_israelsson_44e4c0_w" xml:id="i-a05dea2e50227a0e-0" n="4fb7bde9">
            <seg n="df978a37">
              Fru talman! Att vara kulturellt yrkesverksam i Sverige i dag
              innebär att man blir något av en överlevnadskonstnär som hoppar
              mellan tillfälliga jobb, pendlar mellan A-skatt och F-skatt och
              lever på projekt och tillfälliga uppdrag. Konstnärskapet måste
              många gånger drygas ut med tillfälliga anställningar inom andra
              yrken, vilket tar kraft från att bevara och utveckla professionalismen
              inom det egna yrket.
            </seg>
            <seg n="2aa74c4e">
              Årsinkomsterna för frilansande kulturarbetare ligger i regel
              långt under genomsnittet, och inkomstutvecklingen har varit betydligt
              sämre än i samhället i övrigt. Till detta kommer att de flesta
              konstnärliga utbildningarna är långa femåriga utbildningar som
              ofta kräver minst ett par års förberedande studier vid skolor
              är vanliga. Studieskulderna blir följaktligen höga.
            </seg>
            <seg n="3ceda166">
              Kulturen är också beroende av sin publik för att kunna överleva.
              Besökare, åskådare, deltagare och köpare är en nödvändighet. Men
              de har inte alltid så lätt att nå fram till kulturen. Utbudet
              varierar över landet, och öppettiderna stämmer inte allt överens
              med allmänhetens lediga tid, eller också är priset på en nivå
              som gör att inte alla har råd.
            </seg>
            <seg n="febe465a">
              Därtill kommer att personer med funktionsnedsättning fortfarande
              har problem att komma in i vissa lokaler eller att få hjälp för
              att kunna ta del av vissa konstutryck. I många situationer finns
              det också oskrivna regler som stänger ute grupper man känner sig
              inte delaktig och är helt enkelt rädd att göra fel och att inte
              smälta in.
            </seg>
            <seg n="4fe9d5d9">
              Torget är den offentliga mötesplats där människor kommer samman
              för att diskutera gemensamma angelägenheter. Det är demokratins
              födelseplats, men den hotas nu från flera håll. Gallerior glasas
              in, och torg privatiseras. Det blir alltmer ont om platser för
              människor att mötas utan att behöva köpa något. Det råder brist
              på samlingslokaler både för ungdomar och för äldre.
            </seg>
            <seg n="2fbfd954">
              På medieområdet tilltar ägarkoncentrationen, vilket gör att debatten
              riskerar att likriktas och att färre röster kommer till tals.
              På biografområdet råder det i dag närmast en monopolsituation.
            </seg>
            <seg n="7af69e76">
              Samtidigt växer det fram nya uttryck och konstformer. Några dansar
              eller målar på ytterområdenas betong. Andra skapar nya gränsland
              vid sina datorskärmar. Samtidigt köar tusentals ungdomar för att
              bli morgondagens idol. Hur tar vi till vara denna kreativitet?
              Hur stimulerar vi den uppväxande generationen för att vara kreativ
              nog att kunna lösa morgondagens problem?
            </seg>
            <seg n="40b07564">
              Fru talman! I kulturskottet går vi i väntans tider. Vi väntar
              på förslag från regeringen. Efter snart två och ett halvt år i
              regeringsställning har regeringen inte fått ur sig en enda proposition
              på kulturområdet. Kulturministern väntar på utredningsförslag,
              och sedan får vi vänta på att regeringspartierna ska bli överens,
              och det verkar ta tid.
            </seg>
            <seg n="a969b308">
              Var finns den kulturpolitiska ambitionen? Vad vill ni egentligen?
              Det hoppas jag att ni kan berätta i dag. Vad ska ni göra åt arbetsmarknadssituationen
              för de kulturellt yrkesverksamma? I budgetpropositionens kulturdel
              skriver ni: Den förda politiken har bland annat lett till en positiv
              utveckling av arbetsmarknaden de senaste åren. Det gäller även
              kultursektorn som helhet.
            </seg>
            <seg n="eca84e9c">
              Men detta är ju inte sant. Jag har visserligen hört sägas att
              kulturministern hävdar att det har tillkommit 5 000 jobb inom
              kultursektorn. Är det de personer som tar emot entréavgift på
              museerna? Vad jag har förstått är Svensk Scenkonst och Teaterförbundet
              rörande överens om att det aldrig har varit så många uppsägningar
              på institutionerna som under 2008.
            </seg>
            <seg n="4d92c63e">
              Dessutom har den moderatledda regeringens höjningar av a-kasseavgiften
              slagit hårt mot de kulturellt yrkesverksamma. Årsinkomsterna för
              frilansande kulturarbetare ligger i regel långt under genomsnittet.
              Då drabbas man extra hårt vid sjukdom eller arbetslöshet. En kraftigt
              minskad inkomst och ovanpå det en höjd skatt som ett hånfullt
              straff för att man inte arbetar slår hårt även mot denna grupp.
            </seg>
            <seg n="bd3bbba6">
              Låt mig i detta sammanhang inflika en skattefråga till kulturministern
              och regeringspartiernas företrädare här i kammaren. Kulturministern
              har sagt att hon hoppas att människor använder sin skattesänkning
              till kultur. Hur ser ni då på de människor som inte får sänkt
              skatt, alla de som nu varslas, de som går ut i arbetslöshet och
              osäkerhet? Blir de plötsligt i mindre behov av kultur? Förklara
              det där för mig är ni snälla.
            </seg>
            <seg n="d6bee8bf">
              Regeringen och kulturministern har också visat ett totalt ointresse
              för tillgänglighetsfrågorna. Ett tydligt exempel på detta är beslutet
              att avskaffa fri entré på våra statliga museer. Regeringen har
              i stället lagt ned stor energi på att föra ut ett nytt begrepp
              i form av fria museer. Lite löjeväckande blir brösttonerna mot
              fri entré och dess betydelse när samma regering i sin budget betonar
              att gratis entré för barn har medfört ett ökat antal besökare.
            </seg>
            <seg n="27c55317">
              Fru talman! Vi har en annan syn på hur kulturpolitiken bör utvecklas.
              Vi vill att alla människor ska få möjlighet att utveckla sin potential.
              Det är viktigt att tillsammans med andra få pröva konstnärliga
              uttryck, inte minst är det viktigt för barn och ungdomar.
            </seg>
            <seg n="d2414a2a">
              De kulturellt yrkesverksamma måste få drägliga arbetsvillkor.
              Det måste vara möjligt att leva i hela Sverige, inte bara i storstadsregionerna,
              om man vill arbeta med konst och kultur. Varför är ni så ointresserade
              av att lösa frågan om barnomsorg på obekväm tid?
            </seg>
            <seg n="15452908">
              Mötesplatsen är, som vi ser det, fundamentet för begreppet tillgänglighet.
              Det ska finnas mötesplatser för alla i hela landet. Vi anser att
              det måste finnas ett statligt ansvar för att ingen del av landet
              ställs utan kultur. Det räcker dock inte med det. Det måste finnas
              en kulturpolitisk ambition att närma kulturen till människorna,
              att göra kulturen tillgänglig och skapa delaktighet.
            </seg>
            <seg n="ddfbf529">
              Vi vill genom vår barnkultursatsning Kulturbryggan ge skolbarn
              i alla åldrar kontakt med de regionala institutionerna, de fria
              grupperna och de kulturverksamma. Den moderatstyrda regeringens
              Skapande skola har här misslyckats. Det har varken givit några
              nya arbetstillfällen eller nått alla åldersgrupper.
            </seg>
            <seg n="9295f90d">
              Naturligtvis är det så, precis som Siv Holma underströk, att
              kultursekreterare och kulturkonsulenter behövs för att samordna
              resurserna lokalt och regionalt.
            </seg>
            <seg n="96b9f47a">
              Vi vill tillsammans med företag och organisationer utveckla ett
              framtidsprogram för utbildning, forskning, produktutveckling och
              marknadsföring för kreativa branscher. Vi vill dessutom satsa
              på evenemangslandet Sverige och aktivt satsa på att locka till
              oss större internationella evenemang i ett samarbete mellan näringsliv,
              stat och regioner.
            </seg>
            <seg n="2316fd83">
              Fru talman! En socialdemokratisk kulturpolitik vill föra den
              politiska visionen från 1974 vidare. Det betyder dock inte att
              vi vill stanna kvar i det gamla. Det handlar om att vårda kulturarvet.
              Det handlar om att renovera inte riva och bygga om.
            </seg>
            <seg n="3faa408c">
              Jag ser dessutom stora möjligheter för en gemensam kulturpolitik
              tillsammans med Miljöpartiet och Vänsterpartiet. Vi har en tydlig
              gemensam linje i public service-frågan. Jag är övertygad om att
              vi kommer att få se det på fler områden. Det märks också tydligt
              i våra förslag att vi ser samma viktiga frågor, även om vi inte
              har samma summor ännu.
            </seg>
            <seg n="158c0bab">
              Regeringen har dock valt att inte ta vara på oppositionspartiernas
              syn på kulturpolitiken och möjligheten att utveckla den tillsammans.
              Referensgruppen till Kulturutredningen kan ju knappast vara det
              som kulturministern avsåg i sin artikel för ett och ett halvt
              år sedan: Gruppen kommer att löpande se till att kommitténs slutsatser
              stäms av mot de politiska analyserna.
            </seg>
            <seg n="ea133c5a">
              Vi såg det tydligt när det gällde public service. Vi hade två
              träffar med Rose-Marie Frebran. Först var det en när hon redogjorde
              för hur hon såg på direktiven, sedan var det en där hon redogjorde
              för sina förslag. Det var knappast ett upplägg för att enas.
            </seg>
            <seg n="29c9e93b">
              Vårt upplägg, vårt erbjudande från i somras ligger dock fast.
              Vill kulturministern hitta en lösning över blockgränserna deltar
              vi gärna i ett samtal.
            </seg>
            <seg n="fbffaf20">
              Fru talman! Jag avslutar med att säga att ett samhälles utvecklingsnivå
              kan anges genom hur mycket man satsar på konst och kultur. I goda
              tider är det möjligt att verkligen satsa på kultur. Men det är
              i dåliga tider tider av brist och knapphet, av oro och rädsla
              för framtiden som vi verkligen behöver konsten. Det är då den
              visar sitt värde.
            </seg>
            <seg n="648b1aab">
              Med det vill jag yrka bifall till det budgetförslag som kommer
              till uttryck i vårt särskilda yttrande och i övrigt till våra
              reservationer.
            </seg>
          </u>
          <note n="2d7949a0">
            I detta anförande instämde Gunilla Carlsson i Hisings Backa,
            Anne Ludvigsson, Anna-Karin Nylund, Göran Persson i Simrishamn
            och Lars Wegendal (alla s).
          </note>
          <note type="speaker" n="880106ac">
            Anf. 4 ESABELLE DINGIZIAN (mp):
          </note>
          <u who="esabelle_dingizian_ae005f_w" xml:id="i-e52a441a90051cf1-0" n="464c0c34">
            <seg n="86838b8a">
              Fru talman! Regeringen står här i dag för att försvara sin budget
              och för att försöka peka ut en kulturpolitisk riktning. Ändå får
              vi en känsla av att det inte är riktigt nu det händer. Kulturutredningen
              ska snart komma med sitt resultat. Nästa år vid den här tiden
              har vi kanske mer att tala om. Då har vi dessutom med stor sannolikhet
              en debatt mot bakgrund av betydligt kärvare tider än de som rådde
              när regeringen fastställde sitt budgetförslag.
            </seg>
            <seg n="fdf757e3">
              Låt oss dock inte gå händelserna i förväg. Den bärande linjen
              i regeringens kulturpolitik får man uppfattningen av är att marknadsanpassa
              kulturpolitiken. Ordet entreprenör används flitigt i budgeten.
              En särskild satsning för att stimulera entreprenörskap utlovas.
              Samtidigt talas i direktiven till Kulturutredningen om 1970-talets
              likhetstecken mellan det samhälleliga ansvaret och offentlig finansiering.
            </seg>
            <seg n="abd42324">
              Man får känslan av att finansieringsfrågan kommer att bli en
              större fråga framöver och då inte i form av ökat anslag, utan
              här letar man tydligen efter en ekonomiskt mer självbärande kultursektor.
              Kanske ska kulturen bli mindre beroende av offentliga anslag och
              mer av en vara som går att sälja på marknaden.
            </seg>
            <seg n="dac9b901">
              Det är knappast sponsringsfrågan vi talar om. Finansministern
              har gjort klart att han ser generösare regler eller en generösare
              tolkning av de regler som finns gällande sponsring till kulturen
              som ett slags stöd till kulturen. Han vill absolut inte stötta
              kulturen den vägen.
            </seg>
            <seg n="c06f3c99">
              Jag tycker givetvis att det är bra om kultursektorn tjänar pengar
              och får en stor publik. Det önskar vi väl alla. Det får dock inte
              ens finnas en misstanke om att detta framför allt är ett sätt
              att kapa kulturbudgeten och göra den mer marknadsanpassad i framtiden.
            </seg>
            <seg n="ee733932">
              Att de delar av kultursektorn som tjänar mest pengar just nu
              är de som åstadkommer flest explosioner i minuten är inte uppmuntrande.
              Det är intressant att iaktta dataspelsbranschens tekniska och
              visuella landvinningar. Frågan är dock om vi i detta verkligen
              ser den finansiella framtiden för balettkonsten, Nationalmuseum
              eller biblioteken.
            </seg>
            <seg n="61ab0667">
              Jag vill alltså klargöra att Miljöpartiet gärna ser att kulturarbetarna
              blir duktiga entreprenörer. Det är dock viktigt att fastslå att
              kulturens oberoende även fortsättningsvis måste värnas.
            </seg>
            <seg n="3d56c7ae">
              Även den kultur som inte generar vinst generar andra viktiga
              värden för människor och för demokratin. I en grön kulturpolitik
              finns alltid denna kultur närvarande. I en grön kulturpolitik
              är kulturen tillgänglig för alla människor i hela landet. Det
              innebär att staten ska fortsätta ta ett så stort ansvar som är
              nödvändigt för att säkerställa detta.
            </seg>
            <seg n="98fb7b34">
              Med detta sagt om finansieringsfrågan går jag över till själva
              budgeten. Det är som sagt en budget framtagen under soliga dagar.
              Den är gjord innan krisen slog till. Den står någorlunda stabil
              i nivåer, även om Miljöpartiet från samma konjunkturmässiga läge
              ville satsa mer totalt sett. Om den saken finns det viss enighet
              inom oppositionen.
            </seg>
            <seg n="afb16c0c">
              Jag tänker inte ge regeringen någon total bakläxa. Det finns
              saker i regeringens förslag som jag gillar. Det gäller framför
              allt projektet Skapande skola. Det är ett utmärkt initiativ, även
              om jag har en viss kritik av själva utformningen och ser konsekvenser
              som inte är bra.
            </seg>
            <seg n="df67cd47">
              För Miljöpartiet är det viktigt att säkerställa att alla barn
              får möta professionella kulturutövare. Det är också viktigt att
              barn och unga får kunskap i skolan. Det är också viktigt att deras
              rätt till kultur värnas, just för att det finns ett kommunicerande
              kärl mellan kunskap och kultur.
            </seg>
            <seg n="c6ddfe24">
              Därför önskar jag att regeringen hade haft en högre ambition
              på detta område. Det gäller framför allt det faktum att tiotusentals
              skolungdomar saknar ordentliga skolbibliotek. Skola och utbildning
              är böckernas värld. Då är det oerhört viktigt att unga människor
              får tillgång till och kommer i kontakt med litteratur.
            </seg>
            <seg n="153ab460">
              Som bekant är sambandet mellan förmågan att ta till sig högre
              utbildning och vana att läsa böcker mycket starkt. Det är bland
              annat av det skälet Miljöpartiet förespråkar en nationell biblioteksplan
              och i förlängningen även en nationell bibliotekspolitik. Vi har
              i vår budget föreslagit ett utvidgat uppdrag för Kulturrådet för
              detta och även anslagit pengar för det.
            </seg>
            <seg n="cf2adb6d">
              Museerna är en gammal tvistfråga där skillnaden mellan oppositionen
              och regeringen består. Vi vill ha tillbaka det fria inträdet och
              anslår medel för det. Regeringen anslår medel som till stor del
              motiveras med renoveringsbehov och liknande och säger sedan att
              museerna fritt kan disponera dessa medel för fri entré om de så
              önskar. Det valet ser i mina ögon inte så fritt ut.
            </seg>
            <seg n="b9b620ff">
              Fru talman! Miljöpartiets kulturpolitik skiljer sig från regeringens.
              Vi vill att kulturen ska vara nära människor där de bor. Den borgerliga
              kulturpolitiken har i stället en tendens till övervikt mot storstaden.
            </seg>
            <seg n="b46a8c7e">
              Vi har sedan tidigare föreslagit regionala kulturfonder för att
              stimulera en kultur byggd underifrån nära människor. Det brukarperspektiv
              och den vikt vid demokratifrågorna som Miljöpartiet gärna vill
              se i kulturpolitiken är skälet till förslaget. Det är viktigt
              att vi får en institutionell miljö som gynnar mångfald, öppnar
              vägar och stöttar den nära kulturen. Därför återkommer vi även
              i år med detta förslag.
            </seg>
            <seg n="dce3d453">
              Vi inser naturligtvis att de diskussioner som kommer att föras
              framöver inom ramen för Kulturutredningens redovisning av sitt
              uppdrag säkert kommer att ge impulser som kan komma att påverka
              även våra resonemang kring detta. Men så här långt står vi fast
              vid vårt förslag som det ligger.
            </seg>
            <seg n="d42f35e0">
              Fru talman! Accessprojektet står inför avveckling med den ekonomiska
              kris som nu hänger som ett mörkt moln över oss. Miljöpartiet resonerade
              redan innan krisen om behovet av att fortsätta projektet. Det
              blir nog inte mindre framöver, menar vi.
            </seg>
            <seg n="2ada3df2">
              Projektet har inneburit möjligheter till sysselsättning för kulturarbetare,
              och främst de med akademisk utbildning. Det är en viktig resurs
              för de institutioner och organisationer som har fått ta del av
              projektet.
            </seg>
            <seg n="7a819f99">
              Många har passat på att investera i modern teknik. Av dem som
              fått sysselsättning genom projektet har 41 procent tidigare varit
              långtidsarbetslösa. En majoritet av deltagarna har varit kvinnor.
            </seg>
            <seg n="a955acfe">
              I april 2007 rapporterade projektägaren att 595 av de 970 som
              varit anställda inom projektet varit kvinnor. I utvärderingen
              påpekar man vikten av fortsatt satsning. Miljöpartiet håller med
              och efterlyser fortfarande ett jämställdhetsperspektiv i regeringens
              budget.
            </seg>
            <seg n="855959a6">
              Avslutningsvis står jag naturligtvis bakom alla Miljöpartiets
              yrkanden, men för att vinna tid yrkar jag bifall till reservationerna
              5, 7 och 10.
            </seg>
          </u>
          <note type="speaker" n="66cb8773">
            Anf. 5 CECILIA MAGNUSSON (m):
          </note>
          <u who="cecilia_magnusson_ad3fab_w" xml:id="i-fe6291e840a17222-0" n="269d0483" next="i-c2448b18a9369e33-0">
            <seg n="43295ab9">
              Fru talman! I går var det första advent. Vi går mot julen med
              sånger, julspel och traditioner som stimulerar alla sinnen. Det
              är mycket kultur nu. Då passar det också bra att vi i dag har
              en debatt om kulturpolitikens framtid och förutsättningar för
              kommande år.
            </seg>
          </u>
          <note n="6c9a05d0">
            Jag vill i det sammanhanget passa på att yrka bifall till utskottets
            förslag i KrU1 och avslag på samtliga reservationer.
          </note>
          <u who="cecilia_magnusson_ad3fab_w" xml:id="i-c2448b18a9369e33-0" n="269d0483" prev="i-fe6291e840a17222-0">
            <seg n="e8d57b01">
              När jag hör oppositionens anföranden inser jag att de tar adventstraditionerna
              på allvar. De låter oss vänta på något sammanhållet förslag. Det
              verkar inte heller vara någon lysning på gång, eftersom man inte
              heller har så mycket samhörighet.
            </seg>
            <seg n="1f52b072">
              Som fru talmannen vet tyckte man förr i tiden att man inte skulle
              ha lysning i adventstid. Det bådade inte för ett lyckligt äktenskap.
              Det kanske är bra att Vänstern, Miljöpartiet och Socialdemokraterna
              väntar med att utlysa lysning under adventstiden.
            </seg>
            <seg n="57b15adb">
              Eftersom det är advent kan jag inte låta bli att tänka på vistraditionen
              vi har. Jag tänker då inte på de tre pepparkaksgubbarna. Jag får
              mer i huvudet sommarsången om tre trallande jäntor. Men med tanke
              på innehållet i de anföranden som vi nyss har hört är ett bättre
              passande uttryck tre lallande tanter. Det är ett uttryck som jag
              hörde på stan häromdagen. Med så lite samhörighet som de har i
              sina uppfattningar är det svårt att se en kartell som är en värdig
              motståndare till alliansen.
            </seg>
            <seg n="51074c3b">
              Vad är det de säger? Jo, att alliansen är alldeles för lam. Om
              det stämde, fru talman, borde väl alla 48 hemställanspunkter i
              KrU1 ha reservationer från oppositionen. Men inte på ens hälften
              av punkterna finns reservationer, och endast i två fall finns
              trepartireservationer. Är inte det rätt så splittrat?
            </seg>
            <seg n="b16026ea">
              Jag ska ta upp tre områden för att belysa bilden ytterligare.
            </seg>
            <seg n="11222ca2">
              Jag börjar med en av de viktigaste frågorna inom kulturpolitiken.
              Det är ungas rätt till kultur. Flera tidigare talare har varit
              inne på det, så man har kunnat få sig en bild av splittringen
              som finns.
            </seg>
            <seg n="21340dbb">
              Vi inom alliansen är väldigt enade om vad som behöver göras.
              Vänsterpartiet och Miljöpartiet applåderar satsningen Skapande
              skola. Men de inser inte att man måste stanna upp, titta igenom
              och utvärdera de 55 miljoner kronor som vi hittills har satsat.
              Har vi gjort det på rätt sätt, eller ska vi förändra någonting
              innan vi går vidare?
            </seg>
            <seg n="1cd58003">
              Socialdemokraterna vill omedelbart riva upp och göra om. I stället
              föreslår man någonting som man kallar Kulturbryggan. Vad detta
              är går det inte riktigt att få reda på. Men två saker står dock
              klart. Det blir mindre pengar till eleverna, och det är de etablerade
              institutionerna som ska få pengarna. Det är inte elever och skolor
              som ska bestämma om de vill komma till institutionerna eller gå
              ut och möta fria kulturutövare. Kort sagt innebär det mer till
              dem som redan har och mindre frihet för elever och skolor.
            </seg>
            <seg n="d184d3dc">
              Fru talman! Det andra området gäller kultur och näringsliv. Miljöpartiet
              var inne på risken att kulturen skulle bli uppköpt. Där har Socialdemokraterna
              i sin motion inte inom vårt utgiftsområde utan inom område 24
              tagit upp att det är viktigt med samverkan mellan kultur och näringsliv.
              De vill till och med avsätta pengar för att utveckla marknaden.
            </seg>
            <seg n="2b4e059d">
              Det tycker vi är jättebra. Vi vill gärna ha hjälp med att öka
              trycket när det gäller sponsring för företag men också avdragsrätt
              vad gäller enskilda och donationer och även avdragsrätt för konst
              av enskilda levande konstnärer. Men vad säger då Vänstern och
              Miljöpartiet? Finns det någon chans att komma överens där?
            </seg>
            <seg n="cee0e105">
              De som jobbar inom området, kulturarbetarna eller konstnärerna,
              är väldigt beroende av marknaden och ska så vara. Därför vill
              vi förbättra villkoren där de jobbar. Vi vill också se till att
              de får det skydd de behöver.
            </seg>
            <seg n="19e20ae7">
              I veckan kommer vi förhoppningsvis att få en proposition på riksdagens
              bord där vi kan skydda upphovsrätten på Internet. Vi i alliansen
              är enade att stå upp för upphovsrätten. Men hur ser det ut på
              vänsterkanten?
            </seg>
            <seg n="bdd31c78">
              Vänstern och Miljöpartiet tänker inte ställa upp för konstnärerna.
              Men vad tänker Socialdemokraterna göra? Kanske de kulturaktiva
              i kulturutskottet kan tala om vad Socialdemokraterna tänker göra.
              Tänker ni ställa upp på konstnärerna och kulturarbetarna?
            </seg>
            <seg n="12786f51">
              Fru talman! Det tredje området jag tänkte ta upp handlar om kulturarvet
              och museerna. Kulturminister Lena Adelsohn Liljeroth kommer alldeles
              strax att utveckla tankarna om de numera fria museerna, som oppositionen
              absolut inte vill se. Trots att de är överens om att fri entré
              på museerna är den största reformen som har sett dagens ljus inom
              kulturområdet har de inte kunnat komma överens om vad det kommer
              att kosta.
            </seg>
            <seg n="f14c6f3b">
              Alla har nämnt i sina anföranden att det är viktigt att kultur
              sprids i hela landet. Men 16 av de 19 statliga museerna som de
              nu vill ha fri entré till ligger i Helsingfors. Vad är det för
              rättvisa att så koncentrerat avsätta pengar till Helsingfors?
              Varför ska det inte vara fri entré på övriga landets museer, om
              ni tycker att de statliga är så viktiga?
            </seg>
            <seg n="26f5bb9f">
              En annan sak som är viktig är kvaliteten. Hur tänker oppositionen
              förbättra kvaliteten på landets museer? Det är inte ett ord. Det
              ska bara vara fri entré. Det ska vara väntkurer, inte attraktiva
              mötesplatser där människor kan komma och bli bildade och upplysta.
              Vad är det för politik?
            </seg>
            <seg n="0853a8e4">
              Fru talman! Som synes är det inte mycket tag i oppositionen.
              Då är det tur att kulturlivet är så kreativt att de har tagit
              initiativ och genomfört sin skuggutredning. Den har gett oss alla
              så många roliga och intressanta inpass. Men det är lite betecknande.
              År 2007 var jag på bokmässan i Göteborg och hörde partisekreterare
              Marita Ulvskog slå sig för bröstet och säga att Socialdemokraterna
              ska ha ett alternativ i kulturpolitiken. Har det hänt något? Omsprunget
              av kulturlivet har Socialdemokraterna samlats till ett rådslag.
              Jag kan rekommendera, fru talman, att gå in på den hemsidan. Man
              blir inte upplyst om vad den framtida socialdemokratiska kulturpolitiken
              kommer att innehålla.
            </seg>
            <seg n="be383f08">
              Jag hoppas innerligt att Vänstern, Miljöpartiet och Socialdemokraterna
              kommer samman och enas om ett alternativ. Sveriges kulturpolitik
              behöver detta. Vi inom alliansen behöver det också. Vi behöver
              en motståndare som är på gång och som kan ge oss en match. Se
              till att ge oss denna match!
            </seg>
          </u>
          <note type="speaker" n="a65a851a">
            Anf. 6 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-1" n="8befd1bb">
            <seg n="cb767499">
              Fru talman! Det fanns en hel del intressanta saker som Cecilia
              Magnusson tog upp. Det hon inte tog upp var Rikskonserter. Jag
              vill minnas att Cecilia Magnusson och Anders Åkesson skrev en
              debattartikel om att lägga ned Rikskonserter.
            </seg>
            <seg n="1e691ce9">
              Jag fick nyligen ett samtal från Piteå där man bedyrade hur viktigt
              det var med samarbetet med Rikskonserter när det gäller lokala
              och regionala musikarrangemang. Man sade att Rikskonserter innebär
              en unik situation i världen eftersom Rikskonserter satsar på så
              kallad världsmusik.
            </seg>
            <seg n="afd5bf05">
              Med tanke på processen att 10 miljoner kronor drogs undan från
              Rikskonserters budget undrar jag om det är ett steg i att lägga
              ned Rikskonserter.
            </seg>
          </u>
          <note type="speaker" n="cd18610e">
            Anf. 7 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-0" n="269d0483">
            <seg n="563dd42e">
              Fru talman! Det är spännande att höra Siv Holmas inlägg och replik.
              Det var inte riktigt det jag trodde att hon skulle ta upp.
            </seg>
            <seg n="85577a91">
              Vi hade en lång diskussion i utskottet angående Rikskonserter.
              Förslaget till besparing som vi har lagt fram är mycket rimligt
              och inte alls i någon konstig proportion till andra besparingar
              eller omfördelningar.
            </seg>
            <seg n="2275165c">
              Om Rikskonserter ska läggas ned eller inte behöver man överväga
              tydligt. Siv Holma har själv suttit i referensgruppen till Kulturutredningen,
              där vi båda sitter, och hört de diskussionerna. Jag tycker att
              frågan är lite konstig.
            </seg>
            <seg n="ece7a79b">
              Det behöver nog göras en hel del med Rikskonserter, framför allt
              efter deras framträdande i kulturutskottet härförleden.
            </seg>
            <seg n="a7dc1011">
              När jag nu har svarat på Siv Holmas fråga kanske Siv Holma kan
              svara på de frågor jag ställde i mitt anförande, framför allt
              om upphovsrätten. Hur tänker sig Siv Holma försvara konstnärernas
              rätt till sina alster när propositionen om försvaret för upphovsrätten
              kommer?
            </seg>
            <seg n="def72a08">
              Jag ska passa på att ställa en fråga till som gäller Skapande
              skola eftersom Siv Holma tog upp Skapande skola i sitt anförande.
              Anser inte Siv Holma att man bör utvärdera de satsningar man gör
              innan man går vidare och investerar pengar?
            </seg>
          </u>
          <note type="speaker" n="fa7ac199">
            Anf. 8 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-2" n="8befd1bb">
            <seg n="e8021bb7">
              Fru talman! När det gäller min fråga om Rikskonserter kan jag
              konstatera att jag inte fick något svar. Kulturutredningen får
              ju självständigt lägga fram förslag. Vad som är intressant att
              veta är vad alliansregeringen har på sin dagordning.
            </seg>
            <seg n="49cc9836">
              Jag ska gå över till frågan om upphovsrätten. Först och främst
              vill jag slå fast att Vänsterpartiet är enigt om att skydda upphovsrätten.
              Det problematiska i sammanhanget är hur man på bästa sätt gör
              det. Det är problem att skydda upphovsrätten på Internet.
            </seg>
            <seg n="33d92b86">
              Personligen delade jag inte partiets uppfattning när man på kongressen
              fattade beslut om att inte jaga unga människor som laddar ned
              och i stället underlätta för dem. Det var ett felaktigt beslut.
            </seg>
            <seg n="5024ca4e">
              Vi får utgå från att upphovsrätten ska skyddas. Frågan är vad
              som är bästa sättet. Jag tycker att Stims förslag om det individuella
              licensavgiftssystemet är oerhört intressant. Vi har en grupp i
              vår riksdagsgrupp som tittar på just de bitarna, det vill säga
              hur man ska kompensera upphovsrättsinnehavarna. Det förslaget
              finns i deras pipeline.
            </seg>
            <seg n="4ab3f919">
              När det gäller Skapande skola är det bra att utvärdera det som
              görs. Men problemet med Skapande skola i er tappning är att det
              blir för lite. När små och medelstora kommuner inte söker pengarna
              måste det vara ett tecken på att det finns för lite pengar i påsen.
              Därför hade det varit bra om alliansregeringen hade vågat ta in
              hela tankegången från Norge, det vill säga att satsa mycket mer
              pengar på alla barn mellan 6 och 16 år. Därför gillar vi vårt
              förslag om 300 miljoner kronor från Svenska Spel.
            </seg>
          </u>
          <note type="speaker" n="e8da132c">
            Anf. 9 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-1" n="269d0483">
            <seg n="8e31df73">
              Fru talman! Siv Holma är tanten med guldbyxorna. Hon säger att
              deras budgetökning med 1 miljard kronor är oerhört sansad. Jag
              kunde inte låta bli att kommentera detta med tanke på Skapande
              skola. Det är för lite pengar. Om vi ska använda skattebetalarnas
              pengar, Siv Holma, ska vi göra det ansvarsfullt, inte sätta sprätt
              på pengar urskillningslöst.
            </seg>
            <seg n="da4b037c">
              Vi har nu sett att det finns ett intresse för Skapande skola
              i hela landet. Alla delar av landet, alla sorters skolor, är med.
              Det är ett stort intresse. Nu stannar vi upp och ser vad som görs
              och hur vi kan stimulera vidare. Ambitionen är att bygga ut Skapande
              skola. Om det ska ingen tveka.
            </seg>
            <seg n="d1f550a2">
              Jag måste återkomma till Rikskonserter, när Siv Holma frågar
              vad alliansen har på sin dagordning när det gäller Rikskonserter.
              Men då håller sig Siv Holma inte riktigt till sanningen, eftersom
              hon vet att Kulturutredningen har detta på sitt bord och kommer
              med sitt betänkande och sina förslag i februari månad. Alliansen
              har inte någon dagordning för detta därför att vi vill se genomtänkta
              förslag först. Jag tycker att den vänsterledda, splittrade oppositionen
              borde ta till sig detta, att man ska ha genomtänkta förslag innan
              man yttrar sig.
            </seg>
          </u>
          <note type="speaker" n="eb1fbe0d">
            Anf. 10 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-e52a441a90051cf1-1" n="464c0c34">
            <seg n="c33ec524">
              Fru talman! Jag vill bara påminna Cecilia Magnusson om att det
              är hon som sitter i regeringen och inte vi. Vi får hela tiden
              frågor: Hur tänker oppositionen göra det ena? Hur tänker oppositionen
              göra det andra? Det är ju ni som har ansvaret. Det är ni som ska
              tala om för oss hur ni ska göra. Jag tycker att det är bättre
              om Cecilia Magnusson ägnar sitt anförande åt att förklara vad
              hon tänker göra i stället för att bekymra sig över vårt samarbete.
              Jag kan försäkra Cecilia Magnusson om att vi hanterar det bäst
              själva.
            </seg>
            <seg n="abc8f198">
              Jag tänkte nu övergå till att prata om Skapande skola. Cecilia
              Magnusson säger att vi applåderar. Jag har sagt att Miljöpartiet
              tycker att idén om att alla barn får möta kulturen, att den är
              kopplad till skolan, är väldigt bra. Men jag vet också att allting
              inte står rätt till.
            </seg>
            <seg n="9b25b8ea">
              På Kulturrådets hemsida läser man att 25 procent av kommunerna
              inte alls har ansökt om pengarna. Jag undrar om det inte är ett
              bekymmer för Moderaterna att det är ganska många barn som inte
              alls har fått ta del av idén om att kulturutövarna ska möta barnen
              i skolan. Jag undrar om ni har gett några direktiv till Kulturrådet
              för att förbättra det.
            </seg>
          </u>
          <note type="speaker" n="1d63ef66">
            Anf. 11 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-2" n="269d0483">
            <seg n="7470c864">
              Fru talman! Tack för inlägget om Skapande skola, Esabelle Dingizian!
              Ja, det är en väldigt spännande utveckling. Om det är 25 procent
              som inte har sökt pengar jag har inte räknat det så är det ändå
              75 procent av landets kommuner och skolor som har sökt.
            </seg>
            <seg n="0cca116e">
              Då ska man också betänka att skolor och kommuner på mindre än
              ett år har satt sig ned och tänkt igenom detta: Hur kan vi samverka
              bättre med museer, bibliotek och andra? Hur kan vi få en sammanhållning
              mellan skolan, undervisningen, och kulturen, göra handlingsplaner
              och söka Skapande skola-stöd? Detta har skett på mindre än ett
              år! Jag måste säga att jag är ganska imponerad av att man har
              lyckats få in 75 procent av skolorna, kommunerna och eleverna
              till Kulturrådet.
            </seg>
            <seg n="747db354">
              Det är oerhört viktigt att man tänker igenom vad man vill göra
              och hur man ska göra detta, för att sedan få möjligheter att förverkliga
              det. Det är oerhört centralt i satsningen på Skapande skola.
            </seg>
            <seg n="46db3ba0">
              Nu stannar vi upp och ser vad det beror på att man inte har sökt
              och hur styrningen av satsningarna har varit. Har det varit tillräckligt?
              Har det varit bra? Kan vi göra saker och ting bättre? Sedan kan
              vi utvidga det.
            </seg>
            <seg n="721d233f">
              Väldigt mycket spännande har hänt ute i kommuner mellan skolor
              och kulturinstitutioner och fria grupper som aldrig förr har varit
              i kontakt med skolorna och undervisningen. Vi ser att det blir
              en oerhört stimulerande tid framöver, en utvecklingsfas.
            </seg>
          </u>
          <note type="speaker" n="af88d876">
            Anf. 12 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-e52a441a90051cf1-2" n="464c0c34">
            <seg n="0c1de91a">
              Fru talman! Jag tycker snarare att det är ett bekymmer att 25
              procent vilket för övrigt står på Kulturrådets hemsida inte har
              sökt pengarna.
            </seg>
            <seg n="880b79b9">
              En idé som vi tycker är bra är just att barnen får träffa kulturutövarna.
              Jag har också läst att pengarna inte har gått just till det här
              mötet, utan mycket pengar går till att barnen skapar själva.
            </seg>
            <seg n="372f4c17">
              När jag läser i betänkandet blir jag ännu mer oroad. Jag undrar
              om ni funderar på att ändra riktning, därför att ni säger om Skapande
              skola-satsningen att skolorna har möjlighet att använda sig av
              lokal och regional kompetens hos museer, bibliotek, gallerier
              m.fl.. Det är väl inte tänkt att man ska gå på bibliotek och museer
              med de här pengarna, hoppas jag. Tanken är väl att detta ska generera
              jobb för kulturutövarna, och att det inte blir andra saker man
              gör med pengarna. Det är lite det jag är ute och fiskar efter.
            </seg>
            <seg n="52b23289">
              Eftersom ni svarar på det viset på Socialdemokraternas motion
              undrar jag om ni inte riktigt har hittat hem. För mig är det viktigt
              att barnen och ungdomarna får träffa just kulturutövarna.
            </seg>
          </u>
          <note type="speaker" n="b5e8bf19">
            Anf. 13 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-3" n="269d0483">
            <seg n="dcc5a2df">
              Fru talman! Ja, mötet mellan kulturen och eleverna i deras lärande
              är oerhört viktigt. Det är det som är själva tanken med Skapande
              skola. Jag kan försäkra att det kan användas till allt det som
              räknades upp och mycket mer. Det är upp till skolorna att bestämma
              vad man ska använda Skapande skola till, hur man vill utveckla
              detta.
            </seg>
            <seg n="01c2662a">
              Det finns oerhört många spännande exempel som kan vara ledstjärnor
              i det här arbetet. Till exempel har Karlskrona i många år jobbat
              tillsammans mellan skolan och kulturlivet. Man har bland annat
              en samverkan med Marinmuseum från det att barnen är jättesmå,
              när de går i förskolan och ettan, och upp till nian och även gymnasiet.
              Det är ett jättebra, självpåtaget arbete. Det är inget projekt
              utan någonting som löper år efter år. Jag tror att man har hållit
              på i tolv år med den här samverkan. Det är oerhört bra.
            </seg>
            <seg n="d4efb2cd">
              På andra ställen samverkar man med fria kulturutövare. Författare
              kommer till skolan och berättar om sitt författarskap, berättar
              för barnen hur det är att skriva och ger dem inspiration till
              ett eget skrivande. Det är jättebra.
            </seg>
            <seg n="b49021e3">
              Vi ska inte styra. Vi ska låta elever och lärare efter lokala
              förutsättningar på bästa möjliga sätt få in kulturen som en naturlig
              del i lärandet för att barnen bättre än i dag ska kunna ta till
              sig den kunskap de behöver för hela livet.
            </seg>
          </u>
          <note type="speaker" n="7361dab2">
            Anf. 14 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a05dea2e50227a0e-1" n="4fb7bde9">
            <seg n="66cdcdbb">
              Fru talman! Den 17 november var jag på Orionteatern, och vi fick
              i en paneldiskussion frågan hur Sverige kan bli ett ledande kulturland.
              Cecilia Magnussons kollega Mats Johansson sade att man inte behöver
              fundera över det, för det är vi redan. Debattledaren sade då att
              det visar att 1974 års kulturpolitik har varit framgångsrik.
            </seg>
            <seg n="6e267425">
              Jag tror att det är viktigt när vi pratar om kulturpolitik, som
              några har nämnt i dag, att se att det faktiskt är väldigt mycket
              som vi är överens om. Vi ska inte missa det. Vi ser på mycket
              i budgeten att vi drar åt samma håll i fråga om hur vi vill fördela
              resurserna. Men vad händer sedan? Det är mycket av de frågor som
              vi från oppositionen har.
            </seg>
            <seg n="5dc8f54f">
              Vad vill regeringspartierna? Det är den frågan vi har. Vi har
              inte fått några förslag på två och ett halvt år. Inga propositioner
              har lagts fram. Hur blir det med public service, Cecilia Magnusson?
              Har ni enat er? Ska vi få en statstelevision som vi ska finansiera
              via budgeten, eller hur blir det? Har ni bestämt er på den punkten?
            </seg>
            <seg n="985828a6">
              Jag får en fundering när Cecilia Magnusson lägger ned så mycket
              tankemöda på vårt rådslag. Och det är roligt att Cecilia Magnusson
              är inne på vår hemsida. Till skillnad från hur det är på den blogg
              som kulturministerns politiska sekreterare har får man verkligen
              kommentera på vår hemsida. Där är det möjligt för alla att komma
              med synpunkter och idéer. Välkommen att skicka in och inte bara
              titta!
            </seg>
            <seg n="63d2fa3f">
              Eftersom ni i Moderaterna nu har bestämt er för att börja jobba
              med rättvisa skulle jag vilja säga: Välkomna, det var på tiden!
              Tala då om för mig vad det är för rättvisa i att den person som
              möter arbetslöshet ska få en höjd skatt och på så sätt, enligt
              den devis ni själva har presenterat, få mindre resurser att lägga
              på kultur.
            </seg>
          </u>
          <note type="speaker" n="2faa6dd3">
            Anf. 15 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-4" n="269d0483">
            <seg n="06e4b5ff">
              Fru talman! Grönt kan ju vara kreativt, och kulturen ska vara
              kreativ. Det kanske är många kreativa människor här i dag.
            </seg>
            <seg n="3d96f6df">
              Det är lite konstigt att höra Margareta Israelsson. Först råskäller
              hon om att vi inte gör något, sedan säger hon att vi är överens
              om så mycket. Kan man vara både det ena och det andra? Tydligen.
              Jag tycker att det är lite konstigt.
            </seg>
            <seg n="48938217">
              Margareta Israelsson tar upp public service. Hon vet ju att Public-service-utredningen
              har varit ute på remiss. Det kommer alldeles strax att vara samråd,
              och en proposition är på väg fram. Det kommer. Men det finns ju
              mycket annat att prata om.
            </seg>
            <seg n="2a422928">
              Margareta Israelsson pratar om rättvisa. Vad är det för rättvisa
              när stockholmarna ska få fri entré medan alla andra museer i övriga
              landet inte omfattas? Jag tycker inte att det är rättvist. Kan
              Margareta Israelsson säga var det rättvisa ligger i att 16 museer
              i Helsingfors ska ha fri entré men inte hundratals andra museer
              i hela landet?
            </seg>
            <seg n="e3ccf2e3">
              Höjd skatt pratar hon också om. De skattehöjningar som skulle
              komma om Socialdemokraterna skulle vara vid makten, vad skulle
              de innebära för kulturarbetare och andra? Margareta Israelsson
              förfasade sig i sitt anförande över den skattehöjning som skulle
              drabba de arbetslösa för att de inte får del av jobbskatteavdraget.
              Är inte Socialdemokraterna längre fästa vid tanken på att det
              ska vara bra att betala skatt och att det ska vara höjda skatter
              i det här landet? Har ni gått ifrån det, eller hur ser det ut?
            </seg>
          </u>
          <note type="speaker" n="ae1b0358">
            Anf. 16 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a05dea2e50227a0e-2" n="4fb7bde9">
            <seg n="a40b1e14">
              Fru talman! Låt oss klara ut detta med fri entré. Är det inte
              lite larvigt att stå och föra det här resonemanget? Vi gick till
              val på att fri entré skulle gälla på museer generellt, men det
              är inte en fråga som riksdagen beslutar om, utan det är upp till
              regioner och lokala företrädare för museer att göra det. Vi tycker
              generellt att vårt kulturarv inte bara ska vårdas utan att det
              är väsentligt att man också har besökare.
            </seg>
            <seg n="49ed5b6a">
              Förklara för mig: Vari ligger rättvisan med fri entré eller gratis
              entré, som ni föredrar att kalla det på museerna i Helsingfors
              för barn men inte för vuxna? På vilket sätt stimulerar detta Luleå,
              Haparanda, Malmö och Lund? Det handlar ju bara om att familjerna
              inte ska få göra något tillsammans. Den retoriken går inte ihop,
              Cecilia Magnusson.
            </seg>
            <seg n="514cd046">
              Om vi ska ha ett samråd om public service tycker jag att det
              är bra. Jag välkomnar det. Jag har sagt det hela tiden, och vi
              har från oppositionspartierna sagt att vi gärna ser ett samtal,
              även om ni rev upp det som vi gemensamt hade förhandlat fram.
            </seg>
            <seg n="b99b7c4d">
              Tala nu om för mig vad det är för rättvisa om man ska få sänkt
              skatt när man arbetar och att man för de pengarna ska kunna betala
              för den kultur som kostar pengar. Då är det ju vissa som inte
              får sänkt skatt. Hur ser ni på det? De som nu varslas och blir
              arbetslösa med sänkt ersättning och höjd skatt, vari ligger rättvisan
              för dem? Och hur ser ni på behovet av att kunna ta del av kulturutbudet
              för våra pensionärer?
            </seg>
          </u>
          <note type="speaker" n="e27d507c">
            Anf. 17 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-68674545e276b40c-5" n="269d0483">
            <seg n="a56981ed">
              Fru talman! Det är intressant att höra Margareta Israelsson förklara
              detta med fri entré. Kulturarvet behöver vårdas, men hur ska det
              vårdas utan pengar? Ni har inte anvisat några pengar till hur
              vi ska vårda det som finns på museerna. Det måste ju vårdas. Människor
              kommer till ett välvårdat kulturarv på museerna. Vi ser att besökssiffrorna
              stiger trots att det är avgift för vuxna.
            </seg>
            <seg n="1f88050c">
              Margareta Israelsson kanske inte tänkte på det, men det är faktiskt
              fri entré för barn upp till 19 år i nästan hela landet. Däri ligger
              rättvisan. Barn och unga ska ha fri tillgång till kulturarvet.
              Människor som är myndiga och vuxna kan bli statsministrar och
              valda till fina ämbeten, som riksdagsledamotskap. Dem ska vi inte
              styra med fri entré, tycker vi moderater och vi i alliansen. Det
              är en väldigt viktig skillnad mellan oss och Socialdemokraterna,
              Vänsterpartiet och Miljöpartiet. Vi tycker inte att man ska styra
              människors kulturutbud, utan det ska vuxna människor göra själva.
              Men barn är oerhört viktigt, och det förvånar mig att inte Margareta
              Israelsson har funderat över detta tidigare.
            </seg>
            <seg n="745f0bca">
              Jag är glad över att vi just i dag, i adventstid, har denna kulturdebatt.
              Jag önskar verkligen att Miljöpartiet, Vänstern och Socialdemokraterna
              till nästa debatt har ett bättre och mer sammanhållet förslag
              som vi då kan debattera.
            </seg>
          </u>
          <note type="speaker" n="3934038a">
            Anf. 18 ANDERS ÅKESSON (c):
          </note>
          <note n="c7d4a4a6">
            Fru talman! Inledningsvis vill jag yrka bifall till utskottsmajoritetens
            förslag i betänkandet KrU1.
          </note>
          <u who="anders_akesson_a23c29_w" xml:id="i-dc2777357d249345-0" n="902e7e5d">
            <seg n="1f945e04">
              Så vill jag ta upp några reflexioner med anledning av betänkandet.
              Jag tycker att det har varit intressant att följa debatten så
              här långt och notera hur den av Vänsterpartiet anförda kulturoppositionen
              i landet spretar betänkligt både i sak och i ambition.
            </seg>
            <seg n="b054be89">
              Fru talman! Riksdagsledamöter! Det är faktiskt ett ekonomiskt
              spann mellan 123 och 1 000 miljoner kronor mellan det tre oppositionspartiernas
              ytterst divergerande syn på hur man ska satsa på svensk kulturpolitik
              2009.
            </seg>
            <seg n="e1f0ebfc">
              Socialdemokraterna nöjer sig med 123 miljoner kronor, Miljöpartiet
              har 258 miljoner och Vänsterpartiet 668 miljoner kronor, plus
              300 miljoner kronor från Svenska Spel i extraambitioner på kulturområdet.
            </seg>
            <seg n="c9104c8d">
              Fru talman! Detta visar på några saker. Det visar på en oförmåga
              att prioritera. Man vill hellre ha mer av allt och vara alla goda
              gåvors givare än att någon stund ägna sig åt att prioritera det
              ena före det andra. Det är ju så den verkliga politiken är: Man
              kan inte ge allt åt alla samtidigt, utan man måste prioritera.
            </seg>
            <seg n="6705bcf7">
              Det visar också på en mycket intressant oförmåga att samverka
              i den svenska politiska oppositionen även på kulturområdet.
            </seg>
            <seg n="680841ae">
              Det visar också på en oförmåga att ta ekonomiskt ansvar; även
              om kulturpolitiken är en liten del av de svenska räkenskaperna
              visar man en oförmåga att ta ekonomiskt ansvar också på detta
              område.
            </seg>
            <seg n="c85af901">
              Fru talman! Det är en lycka för svenskt kulturliv och svensk
              samhällsekonomi att de rödgröna är förpassade till oppositionsbänkarna.
              Man kan också uttrycka det så som det står skrivet i betänkandet:
            </seg>
            <seg n="dfb9b364">
              Utmärkande för främst Vänsterpartiets budgetalternativ inom kulturutskottets
              ansvarsområde är de många svagt underbyggda insatserna, mestadels
              helt utan motivering trots att i många fall betydande belopp avdelas
              inom ett stort antal områden.
            </seg>
            <seg n="9594609a">
              Fru talman! Svenskt kulturliv månde bäva inför risken att dagens
              opposition lyckas bli överens och bli ett regeringsalternativ
              i framtiden.
            </seg>
            <seg n="f2afd129">
              Fru talman! Det finns självklart några andra saker, och långt
              mer positiva saker, att uppmärksamma i det här betänkandet. Låt
              mig bara nämna tre!
            </seg>
            <seg n="1a93ad2a">
              Skapande skola har tidigare luftats här. Det är en mycket framgångsrik
              satsning, önskad och älskad av många. 75 procent av landets kommuner
              ansöker om detta. Det riktar sig då till årskurs 79 i grundskolan,
              än så länge.
            </seg>
            <seg n="ffa8d129">
              I en första ansökningsomgång fördelas 27 miljoner kronor till
              152 kommuner och friskolor runt om i vårt land. Det är en självklar
              ambition, vilket det också har givits uttryck för tidigare här
              från talarstolen, att projektet eller satsningen Skapande skola
              över tiden ska byggas ut till att omfatta hela grundskolan.
            </seg>
            <seg n="ca87089f">
              Den andra saken, fru talman, som jag är väldigt glad över är
              den extra satsningen på Riksteatern i kommande års kulturbudget,
              som vi kan läsa om.
            </seg>
            <seg n="bd8f417d">
              Riksteaterns sätt att arbeta det är en nationell institution
              i stark symbios med lokalt och regionalt ideellt kulturliv är,
              vill jag påstå, ett föredöme för andra nationella institutioner.
              Det ger ett mycket starkt engagemang. Det ger ett mycket starkt
              genomslag och en oerhört hög pay back till stat, region och kommun
              i form av väldigt stora ideella krafter som frigörs med det sättet
              att arbeta.
            </seg>
            <seg n="90629fb4">
              Den tredje saken jag tänkte nämna bland de väldigt många goda
              saker som finns att läsa om i detta betänkande är den kyrkoantikvariska
              ersättningen. Det är också ett gemensamt kulturarv vi har att
              vårda, i form av kyrkobyggnader som är fördelade över hela landet.
            </seg>
            <seg n="bf080f81">
              Kyrkoantikvarisk ersättning omnämndes ju i september i presskommentarerna
              till kulturbudgeten som något av en vinnare i årets kulturbudget.
              Och helt i enlighet med det avtal som staten och Svenska kyrkan
              har slutit fördelas 465 miljoner kronor till kyrkoantikvarisk
              ersättning kommande år. Helt i enlighet med det avtal som finns
              har man också inlett förhandlingar mellan staten och Svenska kyrkan
              om hur fortsättningen av det här åtagandet ska hanteras åren efter
              2010.
            </seg>
            <seg n="460dd9a4">
              Fru talman! Alliansregeringen är att lita på även i detta sammanhang.
              Jag ser med förväntan fram emot den hearing som kommer att ordnas
              här i riksdagen på torsdag den 4 december i ämnet kyrkoantikvarisk
              ersättning. Det är ett mycket bra initiativ. Och det ger rimligen
              vid handen, fru talman, att det finns ett behov av ett än bättre
              samspel mellan staten, i form av Riksantikvarieämbetet, och dess
              förlängda armar ute i landet på länsstyrelsens kontrollfunktioner.
              Det handlar om ett bättre samspel och ett rätt stort behov av
              ödmjukhet i arbetet med att hantera balansen mellan brukande och
              bevarande vad gäller detta kulturarv.
            </seg>
            <seg n="f8a6ea51">
              Fru talman! Avslutningsvis vill jag på nytt yrka bifall till
              förslaget i betänkandet. Jag vill uttrycka att budgeten på detta
              område, utgiftsområde 17, är väl avvägd och väldigt bra för svenskt
              kulturliv.
            </seg>
            <seg n="5f0a4ce4">
              Jag vill uttrycka min förundran, fru talman, över den av Vänstern
              anförda spretiga och på sina håll bristfälligt underbyggda politik
              som oppositionen har.
            </seg>
            <seg n="fad4499e">
              Jag vill uttrycka min glädje över i synnerhet de satsningar som
              görs på Skapande skola och på Riksteatern.
            </seg>
          </u>
          <note type="speaker" n="c5242c94">
            Anf. 19 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-3" n="8befd1bb">
            <seg n="07c1a883">
              Fru talman! Vad annat kunde jag ha väntat mig än att man skulle
              skryta över sin delaktighet i regeringen eller regeringens fantastiska
              politik?
            </seg>
            <seg n="eb1dce25">
              Jag kan väl börja med att säga så här: Jag tycker inte att det
              är någonting att skryta över att man under de två första åren
              har gjort skattesänkningar, med 5 000 kronor i månaden, som har
              tillfallit den tiondel som är rikast, speciellt inte utifrån ett
              kulturpolitiskt perspektiv när man ser vilka brister som finns
              i det svenska kulturlivet.
            </seg>
            <seg n="70f03809">
              Jag skulle gärna vilja höra av Anders Åkesson vad han har för
              motiv när han inte tycker att man ska kunna använda en del av
              Svenska Spels vinst till just satsningar på barns och ungas kultur.
            </seg>
            <seg n="eb5983ee">
              Precis som den här statliga utredningen föreslog för två och
              ett halvt år sedan vill vi satsa 300 miljoner, för de pengarna
              behövs.
            </seg>
            <seg n="c27f9085">
              Drygt 1 miljard, kanske mer, går till idrotten. Det tycker vi
              är helt okej och bra. Ni tycker att det är viktigt att man sänker
              skatten med 5 000 kronor till den tiondel som tjänar mest i Sverige.
              Däremot är ni inte intresserade av att satsa 300 miljoner för
              barns och ungas kulturbehov.
            </seg>
            <seg n="59793103">
              Jag tycker att det skulle vara oerhört intressant att höra vad
              Anders Åkesson har för argument för detta.
            </seg>
          </u>
          <note type="speaker" n="11d5e377">
            Anf. 20 ANDERS ÅKESSON (c) replik:
          </note>
          <u who="anders_akesson_a23c29_w" xml:id="i-6741de7361f966f2-0" n="902e7e5d">
            <seg n="a1213bed">
              Fru talman! Tack, Siv Holma, för frågorna! Jag skryter inte,
              Siv Holma, över en delaktighet. Jag säger bara som det är. Det
              är en väldigt bra kulturbudget som är framlagd. Centerpartiet,
              liksom de andra tre allianspartierna, är väldigt delaktiga i den,
              och det är jag väldigt glad och väldigt stolt över. Jag är inte
              nöjd, för vi är inte i mål än, men jag är väldigt stolt och glad
              över att vara delaktig i den här budgeten. Det vill jag börja
              med att säga.
            </seg>
            <seg n="a92d837d">
              Vi sänker skatten för väldigt många, Siv Holma, bland annat lokalvårdare,
              barnskötare, förskollärare, poliser och verkstadsarbetare hemma
              i Kalmar, där jag är verksam, och i Kalmar län. Det betyder att
              de får 1 0001 400 kronor mer i månaden att själva disponera över.
            </seg>
            <seg n="ebf6bbfd">
              Det vore förmätet av mig, Siv Holma eller riksdagen att tala
              om på vilket sätt de ska använda de pengarna, men jag är rätt
              övertygad om att en del av dem också läggs på konsumtion av kultur
              av skiftande art. Men jag skulle aldrig drista mig att vara smakpolis
              åt dessa människor och säga vad som är god och dålig kultur.
            </seg>
            <seg n="0bde89a8">
              Sedan gällde det Svenska Spel och ungdomarna. Ja, det är ju en
              fantastisk tur, Siv Holma, att vi har Svenska Spel så att Siv
              Holma och Vänsterpartiet hade 300 miljoner att hämta för ytterligare
              en satsning. Men, Siv Holma och Vänsterpartiet, varför inte vänta
              på den kulturutredning som presenteras om vad kan det bli ett
              par månader? Då kan man se på vilket sätt man gör en samlad bedömning
              av hur ungdomar och barn får tillgång till kulturen och hur vi
              finansierar. Det är väl bättre än att lite ad hoc-mässigt rycka
              300 miljoner där och 500 miljoner där? Summan av kardemumman blir
              då att vi övertrasserar med 1 miljard. Det, fru talman, skapar
              ingen hållbarhet eller trovärdighet för svensk kulturpolitik.
            </seg>
          </u>
          <note type="speaker" n="d6f85a0d">
            Anf. 21 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-4" n="8befd1bb">
            <seg n="662ee8e3">
              Fru talman! Jag blir förvånad över att Anders Åkesson drar till
              med sådana saker som att man skulle övertrassera det finns liksom
              ingen grund. Detta beror väl på att Anders Åkesson inte kan någonting
              om Vänsterpartiets ekonomiska politik och budget.
            </seg>
            <seg n="fa41d072">
              Jag som har varit med om att ta fram den vet att det finns ett
              finansiellt sparmål på 1 procent, det vill säga inkomsterna överskrider
              utgifterna med 1 procent.
            </seg>
            <seg n="636cc218">
              Jag kan bara beklaga att jag inte känner igen Centerpartiet från
              den tid då man åtminstone försökte vara mer för att man skulle
              ha en balanserad regional rättvisa och så vidare. Här har man
              liksom anammat att man ska satsa på dem som har det bäst. De med
              de största inkomsterna får 5 000 kronor mer i månaden.
            </seg>
            <seg n="6ed4244c">
              Jag får inte heller något svar när det gäller Svenska Spels vinstmedel.
              1 miljard ad hoc ja, men idrotten har ju fått det i ett antal
              år. Enligt den här statliga utredningen skulle man börja under
              en treårsperiod. Hade man gjort det här 2007, 2008 och 2009 hade
              man klarat av det. Sedan skulle man undersöka vidare hur man skulle
              göra när den här spelutredningen kommer var det i början av nästa
              år den skulle komma och man ser vad den säger för någonting.
            </seg>
            <seg n="3a98378a">
              Då skulle jag gärna vilja veta: Kommer Anders Åkesson att arbeta
              för att statliga Svenska Spel ska säljas ut?
            </seg>
          </u>
          <note type="speaker" n="64b5d93e">
            Anf. 22 ANDERS ÅKESSON (c) replik:
          </note>
          <u who="anders_akesson_a23c29_w" xml:id="i-49559268d6a7b4f9-1" n="902e7e5d" next="i-dc2777357d249345-1">
            <seg n="d866ee6d">
              Fru talman! Jag vill nog påstå att det är att övertrassera när
              man inte kan hålla sig inom ett anvisat utrymme på drygt 10 miljarder.
              Man klipper till med en frisk miljard till. Då har man svårt att
              prioritera. Jag kallar det att övertrassera. Man kan säkert kalla
              det något mer budgettekniskt korrekt. Men jag valde ordet övertrassera,
              och det står jag för.
            </seg>
            <seg n="e4bbb70a">
              Jag är, Siv Holma, dessutom inte ensam om att inte förstå Vänsterpartiets
              budget. Men det är något helt annat. Det är egentligen inte det
              vi ska diskutera.
            </seg>
            <seg n="6a16ada3">
              Jag känner mig mycket väl hemmastadd med den politik vi för med
              skattesänkningar som har sin absoluta tyngdpunkt på de människor
              som har låga och normala inkomster. Men vår syn på ekonomi kanske
              skiljer sig åt.
            </seg>
            <seg n="84e5f06c">
              Jag är väldigt nöjd med att människor med normala och låga inkomster
              i Kalmar län, min valkrets, och resten av landet får mer att själva
              bestämma över. Bland annat kanske man vill konsumera kultur.
            </seg>
            <seg n="02a36518">
              Jag har inga som helst problem, fru talman, med att argumentera
              exempelvis för satsningen Skapande skola som innebär en satsning
              fördelad över hela landet. Den omfattar kulturarbetare och barn
              och ungdom över hela landet. Det är ett mycket gott exempel på
              ett regionalt ansvarstagande som Siv Holma efterfrågade från Centerpartiet.
            </seg>
            <seg n="59491114">
              Vad det gäller Kulturutredningen och spelutredningen är det så
              väl att spelutredningen, som heter något annat, presenterar sina
              idéer här vid Luciatid den 15 eller 17 december, Kulturutredningen
              strax efter jul- och trettonhelgen. Det ger både opposition och
              majoritet i denna kammare möjlighet att samlat bedöma framtiden
              för både Svenska Spel och kulturen och hur vi fortsätter att använda
              pengarna på ett klokt vis.
            </seg>
            <seg n="570c6d87">
              Så, fru talman, för man en långsiktig och hållbar kulturpolitik
              i vårt land.
            </seg>
          </u>
          <note n="169617a8">
            Anf. 23 CECILIA WIKSTRÖM i Uppsala (fp):
          </note>
          <u who="anders_akesson_a23c29_w" xml:id="i-dc2777357d249345-1" n="902e7e5d" prev="i-49559268d6a7b4f9-1">
            <seg n="560219a9">
              Fru talman! Sverige är en gammal demokrati. Nästa år ska vi högtidlighålla
              att vi har åtnjutit fred i 200 år. Det är en absolut unik situation
              i världen. Sedan 1766 har offentlighetsprincipen och tryckfrihetsförordningen
              funnits garanterade i vår grundlag.
            </seg>
            <seg n="a26bbfe7">
              Jag berättar detta som bakgrund till att jag för ett år sedan
              när kulturutskottet debatterade här i kammaren talade om allas
              vårt ansvar att stå upp och försvara yttrandefriheten, varhelst
              i världen den kränks. Under det år som har gått, fru talman, har
              väldigt mycket hänt när det gäller yttrandefriheten. Situationen
              för det fria ordet är dyster, inte bara långt borta, även på den
              europeiska kontinenten.
            </seg>
            <seg n="004abfb5">
              Förra veckan samlades vi i Börshuset för att lyssna till Salman
              Rushdie och Roberto Saviano, två författare som tvingats betala
              ett mycket högt pris, nämligen frihetens pris för att de givit
              ord åt sin verklighet genom att skriva böcker som skildrar deras
              erfarenheter och därigenom gjort sina berättelser till allas våra.
              Mullorna i Iran tolererade inte detta på 80- och 90-talen. Brottssyndikatet
              Camorran, den napolitanska maffian, tolererar inte detta i Italien
              i dag, eftersom de i år, 2008, har utfärdat dödsdom mot den 29-årige
              författaren Roberto Saviano.
            </seg>
            <seg n="d48b8687">
              Detta visar att pennan kan vara farligare än vapen. Detta visar
              också på litteraturens sprängkraft. Varför? Jo, för att litteratur
              kan förändra en värld.
            </seg>
            <seg n="a22f1d19">
              Saviano sade i Börshuset: Författaren kan man stoppa, men författaren
              har en allierad. Det är läsaren som aldrig kan stoppas.
            </seg>
            <seg n="0c264161">
              Fru talman! Det är viktigt att vi ibland gör de här utblickarna
              över världen för att se att kulturpolitik inte bara är något nationellt.
              Kulturpolitik är djup ideologi. Det handlar inte bara om att flytta
              pengar från ett konto till ett annat eller att öka eller minska
              med 1 miljon här eller där, även om det också är viktigt. Kulturpolitik
              är så mycket mer och kräver allas vårt engagemang och ansvar på
              ett utökat sätt.
            </seg>
            <seg n="8a8689f8">
              I dag lever vi, som flera av mina kolleger i utskottet har talat
              om redan, i en tid av finansiell kris och turbulens på den finansiella
              marknaden över hela världen. Många människor i vårt land känner
              oro inför framtiden. Jobben, bostaden, ja hela tryggheten kan
              vara hotad när den globala finansiella oron är ett faktum även
              i vårt land.
            </seg>
            <seg n="03889c95">
              Också inom kulturvärlden kommer detta att kännas av. I vilken
              omfattning är mycket svårt att prognostisera, precis som vår finansminister
              har sagt många gånger.
            </seg>
            <seg n="b74fa822">
              Men vår regering har haft en så stram budgetdisciplin att vi
              har ett förhållandevis gott utgångsläge jämfört med andra länder
              att tackla de problem vi står inför med insatser för dem, som
              Margareta Israelsson också har lyft fram, som mister sina arbeten.
              De åtgärderna är vidtagna. Det finns utbildningsinsatser och annat
              som är gjort.
            </seg>
            <seg n="1cf42ba7">
              Fru talman! Det är också i tider av kris som kulturens betydelse
              växer och tydliggörs. Människan behöver i oroliga tider något
              som hon kan söka fäste för livet i. Här erbjuder kulturen en rikedom.
              Trots den ekonomiska turbulensen kan vi i dag stå här och säga
              att vi gör en satsning på kulturens område i årets budget som
              ökar med 80 miljoner kronor.
            </seg>
            <seg n="e567edf5">
              Fru talman! Vi måste vinna varje människas insikt om att litteratur,
              teater, musik, bildkonst och andra kulturyttringar kan befria
              och upprätta en människas känslor och inneboende kreativitet.
              Den som äger ett språk är rik och trygg och kan uttrycka sig,
              debattera och argumentera för sin sak och ta plats på samhällets
              alla estrader, kulturellt, politiskt och socialt. Men man behöver
              verktyg för detta.
            </seg>
            <seg n="00d99931">
              Fru talman! Det är därför som vår regering har gjort betydande
              satsningar på skolan. Jag menar att samhällets kanske allra viktigaste
              kulturella arena är just skolan. Därför har vi under den här mandatperioden
              satsat på en politik för bildning, både när det gäller skolan
              och kulturen. För baskunskaperna att läsa, skriva och räkna har
              det inneburit den allra största reformen för lågstadiet någonsin
              med medel på omkring 900 miljoner kronor.
            </seg>
            <seg n="03f1452e">
              Därtill kommer den satsning som alla mina kolleger som har talat
              redan har nämnt, nämligen satsningen på Skapande skola som innebär
              175 kronor per barn och år från och med högstadiet. Här har sagts,
              felaktigt vill jag påstå, att det bara är 75 procent av landets
              kommuner som har sökt bidrag. Det är inte sant. Det är 75 procent
              som har beviljats bidrag. Det är en skillnad. Det finns fler kommuner
              som har sökt. Men 75 procent har kommit med en ansökan som har
              varit av en sådan kvalitet att man har beviljats anslag.
            </seg>
            <seg n="839111fc">
              Det är viktigt att se till att ansökningarna blir bättre till
              kommande år så att ännu fler av landets kommuner kan vara med
              och ta del av medlen. Vi vill naturligtvis se en utbyggnad av
              Skapande skola under kommande år så att vi snart ska kunna se
              en skillnad när det gäller kreativitet och kultur för alla barn
              i svensk skola. Det är en oändligt viktig uppgift för samhället.
              Det handlar om att tala, skriva, måla, dansa, spela och sjunga,
              få språk och verktyg för drömmar och visioner.
            </seg>
            <seg n="c9fc91d1">
              Jag kan berätta något från satsningen Skapande skola. Man talar
              här från oppositionen lite föraktfullt, tycker jag, om vilka kommuner
              som har fått medel. Det är faktiskt så att många olika verksamheter
              får bidrag. Haninge kommun till exempel planerar två musikprojekt,
              ett i särskolan Brandbergsskolan och ett i Vendelsömalmsskolan
              där elever med Aspergers syndrom går. Kan man tänka sig något
              mer behjärtansvärt än att de här barnen får hjälp att hantera
              sin många gånger tuffa tillvaro med hjälp av kultur och kulturens
              utövares professionalitet som möter dem? Det handlar om att kommunicera
              med varandra och att ge uttryck för sina erfarenheter.
            </seg>
            <seg n="8a99860a">
              I Umeå vill man bland annat inom scenkonsten göra workshops,
              och man har läsprojekt för att stärka kulturens roll i lärandet.
              Tillsammans med författare, skådespelare, musiker och andra är
              tanken att ge eleverna praktisk kunskap om språk som kommunikation.
            </seg>
            <seg n="16ae809f">
              Fru talman! Jag tycker att det här är underbara satsningar och
              fina projekt som vi ska vara rädda om och naturligtvis vidareutveckla.
            </seg>
            <seg n="64c92580">
              Mina kolleger har talat mycket om begreppet fria museer. I vår
              värld är det museerna själva som väljer hur de vill skapa sin
              framtid och hur de vill möta sin publik. Under Socialdemokraternas
              tid genomfördes fri entré vilket var, tyckte jag då, tveksamt.
              Man frågade nämligen aldrig museicheferna eller ledningarna om
              de ville ha detta eller inte, och jag vet att till exempel chefen
              för Naturhistoriska riksmuseet sade: Vi vill inte detta. Vi vill
              själva avgöra. Hon sade att det var med stalinistiska metoder
              som reformen genomfördes.
            </seg>
            <seg n="caee4ce3">
              I dag är det något annat. I dag handlar det om att satsa 40 miljoner
              kronor på en reform för fria museer. Därmed får de större resurser
              och friare tyglar att välja hur de vill möta sin publik. Somliga,
              till exempel Nationalmuseum, gick ganska snart efter att propositionen
              hade lagts fram ut med ett pressmeddelande och sade att de nu
              väljer att digitalisera sina samlingar. Museet står inför en betydande
              renovering, och då är detta ett sätt att möta publiken över hela
              landet.
            </seg>
            <seg n="de096f58">
              I Folkpartiet har vi länge verkat för att kopplingen mellan utbildning
              och kultur ska bli ännu starkare. Jag är stolt, fru talman, över
              årets forskningsproposition där vi satsar stort på kulturen som
              forskningsfält. Forskningen inom kulturområdet omfattar inte bara
              konstarter, kulturarv och kulturinstitutioner utan också frågor
              om värderingar och förhållningssätt och om kommunikation och kreativt
              skapande.
            </seg>
            <seg n="dd42a347">
              Här kommer Vetenskapsrådets anslag på konst- och kulturområdet
              att höjas från dagens 20 miljoner till 40 miljoner 2009, en satsning
              med dubbelt så mycket pengar. 2010 är anslaget 50 miljoner. Detta
              är riktat till konstnärlig forskning och kulturforskning, ett
              mycket eftersatt forskningsfält hittills, men nu gör regeringen
              en stor skillnad när det gäller detta.
            </seg>
            <seg n="48fadb30">
              Också en forskarskola inrättas och finansieras inom ramen för
              Vetenskapsrådet. Den kommer att vara öppen för ansökan från alla
              de konstnärliga högskolorna och också tvärsektoriellt eller tvärvetenskapligt.
              Satsningen innebär totalt en fördubbling av rådsanslagen till
              konst- och kulturforskning.
            </seg>
            <seg n="84b8b45e">
              Dessutom ökar fakultetsanslagen till de konstnärliga högskolorna
              med 30 procent. Det är väldigt viktigt. Man kan säga att forsknings-
              eller fakultetsanslagen till universitet och högskolor ökar generellt.
              Vid Uppsala universitet, mitt eget alma mater, ökar fakultetsanslagen
              med 15 procent. Det är väldigt mycket och väldigt stort, och det
              tas tacksamt emot, men till kulturforskningen är ökningen alltså
              30 procent.
            </seg>
            <seg n="ca1181ca">
              Fru talman! Mina kolleger har haft initierade och dramatiska
              debatter med företrädare för oppositionen, så jag ska nog nöja
              mig med att säga att jag yrkar bifall till förslaget i kulturutskottets
              betänkande.
            </seg>
            <seg n="df2c005a">
              Utöver detta vill jag bara säga någonting om hur vi ser på detta
              med kultur och kulturens kraft. Jag vill citera den tidigare premiärministern
              i Storbritannien, företrädaren för Labour, Tony Blair, som sade:
              Kulturen har en intellektuell kraft likaväl som en ekonomisk.
              Ett land som fäster avseende vid kulturen blir inte bara ett bättre
              land att leva i det blir också ett mer framgångsrikt land.
            </seg>
            <seg n="9cecfd62">
              Ett närmare samarbete mellan kulturpolitik, regional tillväxtpolitik
              och näringspolitik är prioriterat för alliansregeringen. Här har
              kulturministern och näringsministern redan initierat ett betydande
              samarbete som kommer att betyda mycket för hur vi i framtiden
              kommer att uppleva detta med kulturens inneboende kraft.
            </seg>
            <seg n="5ee54688">
              Fru talman! Jag vill avsluta mitt anförande med att tacka mina
              kolleger från alla partier i kulturutskottet för en trevlig höst
              med fina och viktiga samtal. Jag önskar alla, även fru talman,
              en glad och fin adventstid!
            </seg>
          </u>
          <note type="speaker" n="36af3c5d">
            Anf. 24 SIV HOLMA (v) replik:
          </note>
          <u who="siv_holma_e4720b_w" xml:id="i-bbcb5ba2b3d93ea0-0" n="8befd1bb" next="i-1ea97723ecf53834-0">
            <seg n="0ab3f98b">
              Fru talman! Jag tänkte ställa lite frågor om Skapande skola.
              Till att börja med vill jag säga att även jag tycker att kultur
              handlar om makt, yttrandefrihet och demokrati.
            </seg>
            <seg n="2cdf60c0">
              När det gäller Skapande skola vill jag ge en bild från verkligheten.
              Min kommun Kiruna har beviljats ett bidrag på 125 000 kronor om
              jag inte minns fel. Jag träffade fritids- och kulturchefen i går.
              Man är i full färd med att genomföra detta, men det tragiska i
              sammanhanget är att man samtidigt på grund av den kommunalekonomiska
              situationen kommer att minska med ett antal tjänster på biblioteket
              och inom musik- och kulturskolan. Kiruna har också ett bildarkiv
              där man bevarar Kirunas kulturarv i form av till exempel Borg
              Meschs fotografier. Det kommer man vad jag förstår att lägga ned.
            </seg>
            <seg n="9baac0df">
              Detta visar att satsningarna inte fungerar så att de kan motsvara
              alla barns behov av kultur. När Cecilia Wikström nu hyllar detta
              initiativ som så bra förstår jag ännu mindre varför ni satte foten
              på bromsen och inte fortsatte utvidgningen till att gälla fler
              elever. Det är för mig en gåta, men Cecilia Wikström kanske kan
              förklara så att jag förstår hur ni tänker.
            </seg>
          </u>
          <note n="2ccc0692">
            Anf. 25 CECILIA WIKSTRÖM i Uppsala (fp) replik:
          </note>
          <u who="siv_holma_e4720b_w" xml:id="i-1ea97723ecf53834-0" n="8befd1bb" prev="i-bbcb5ba2b3d93ea0-0">
            <seg n="a5ab7be1">
              Fru talman! Jag börjar med att beklaga att Kirunaborna uppenbarligen
              har de politiker de förtjänar som inte kan prioritera bättre.
              Skapande skola har ingenting att göra med kommunala prioriteringar
              eller nedskärningar i den vanliga budgeten.
            </seg>
            <seg n="c248d9d6">
              Skapande skola beviljas medlen från Kulturrådet som bekant. Har
              Kirunaborna fått 125 000 kronor från detta anslag är det väldigt
              mycket pengar för högstadieeleverna i Kiruna.
            </seg>
            <seg n="7b9c92a1">
              Jag skulle råda Siv Holma att ta kontakt med de lokala politikerna
              där och säga att nedskärningar när det gäller kommunala kulturinstitutioner
              inte får ske. Det belastar en helt annan budget.
            </seg>
            <seg n="e3e524fb">
              När det gäller Vänsterns budgetalternativ i vårt betänkande konstaterar
              jag att ni vill lägga ned Forum för levande historia. Vänstern
              vill skära ned anslaget till sjukhuskyrkan. Vänstern vill släppa
              den illegala nedladdningen fri och försvarar inte upphovsmännens
              rätt, undantaget Siv Holma som har visat civilkurage i frågan
              och sagt att hon tänker rösta mot partilinjen. Det är hedervärt.
            </seg>
            <seg n="f2c092b3">
              Detta är dock vad Vänstern säger när det gäller dessa tre viktiga
              framtidsfrågor på kulturområdet. Vad har Siv Holma att säga mig
              om det?
            </seg>
          </u>
          <note type="speaker" n="3f4b2060">
            Anf. 26 SIV HOLMA (v) replik:
          </note>
          <u who="siv_holma_e4720b_w" xml:id="i-bbcb5ba2b3d93ea0-1" n="8befd1bb" next="i-1ea97723ecf53834-1">
            <seg n="3d02f2cc">
              Fru talman! Jag fick inte svar på min fråga, och det är klart,
              det finns väl inget svar.
            </seg>
            <seg n="a3d9463e">
              När det gäller frågan om den kommunalekonomiska situationen hänger
              det visst ihop med vilken ekonomisk politik som bedrivs på nationell
              nivå. Det handlar om hur mycket man satsar på den kommunala sektorn.
              Nu satsar man inte alls utan fryser statsbidragen till kommunsektorn.
              Därför måste kommunledningar runt om i landet göra dessa drastiska
              nedskärningar.
            </seg>
            <seg n="f17920d2">
              Jag ska bara informera Cecilia Wikström att jag faktiskt råkar
              sitta i kommunfullmäktige och har drivit frågan på det sätt som
              Cecilia Wikström efterlyser.
            </seg>
            <seg n="257bc48b">
              Det var det ena. Det andra handlar om Forum för levande historia.
              Forum för levande historias uppgifter ska vara kvar, men de ska
              överföras till högskola eller lämpligt universitet. Jag kritiserar
              detta utifrån att alliansregeringen gör historia till ett politiskt
              slagfält. Det var precis vad forskarsamhället i vårt avlånga land
              lyfte upp, och det är en viktig sak.
            </seg>
            <seg n="8fc46264">
              Sedan handlar det om statsbidragen till trossamfunden. Vi har
              sagt att det finns vissa värderingsgrunder som man ska uppfylla
              för att få statsbidragen. Vi har ännu inte fått någon redovisning.
              Vi har sagt att när vi får redovisningen och allting går enligt
              tingens ordning kommer trossamfunden att få behålla pengarna.
              Det här är ett sätt för oss att återigen lyfta fram frågans betydelse.
            </seg>
            <seg n="2ebd6a7c">
              När det i övrigt handlar om Vänsterpartiets satsningar på kulturen
              kan jag säga att de är väl underbyggda. Vi har drivit många av
              de här frågorna i flera år och argumenterat för detta. Det är
              inte heller någonting svårt att ta till sig om man vill. Men jag
              förstår att det kan finnas en gnutta avund hos allianspartierna
              därför att de inte har den här möjligheten att satsa. Vi har en
              annan ekonomisk politik.
            </seg>
          </u>
          <note n="f9f217de">
            Anf. 27 CECILIA WIKSTRÖM i Uppsala (fp) replik:
          </note>
          <u who="siv_holma_e4720b_w" xml:id="i-1ea97723ecf53834-1" n="8befd1bb" prev="i-bbcb5ba2b3d93ea0-1">
            <seg n="a1b418cb">
              Fru talman! Det är helt uppenbart att den globala finansiella
              oron inte har gått hem hos Siv Holma och Vänsterpartiet. Jag tycker
              att det vore klädsamt att sansa sig en smula och inse att här
              är det människor som mister sina jobb, här varslas det. Det behövs
              en offensiv politik för att möta detta, inte en sedelpress i källaren
              som prånglar ut sedlar.
            </seg>
            <seg n="c0eced96">
              Vi gör inte historia till något slagfält. Vi gör historia till
              ett kärnämne i svensk skola. Slagfälten står Siv Holmas parti
              för historiskt sett.
            </seg>
            <seg n="554b07ad">
              Jag hade hoppats att jag inte skulle behöva säga det en gång
              till här i kammaren, men när Siv Holma säger detta måste jag tala
              om det och säga att Forum för levande historia har en otroligt
              viktig uppgift i att upplysa om de brott mot mänskligheten som
              har skett under nazismen och under kommunismen. Det är inte acceptabelt
              att unga människor i vårt land inte känner till Gulag. Där gör
              Forum för levande historia en insats som inget universitet eller
              en vetenskaplig institution skulle kunna leva upp till. Därför
              satsade Göran Persson och hans regering på tillkomsten av Forum
              för levande historia.
            </seg>
            <seg n="d28831e3">
              Det vore klädsamt om Siv Holma i dessa dagar, när de sista överlevarna
              håller på att dö ifrån oss, slutade med tramset att vilja lägga
              ned Forum för levande historia.
            </seg>
          </u>
          <note type="speaker" n="990f2bbc">
            Anf. 28 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-1a91b13f6f2a35fc-0" n="464c0c34" next="i-85d1847c8c8e3d95-0">
            <seg n="6696d4bb">
              Fru talman! Cecilia Wikström pratar om kris, allas ansvar och
              om offensiv politik för att möta krisen. Då skulle jag gärna vilja
              höra lite mer om Accessprojektet och vilka resonemang ni har fört
              om att lägga ned projektet mot bakgrund av den ekonomiska kris
              vi har och det faktum att många människor går raka vägen ut till
              arbetslösheten.
            </seg>
          </u>
          <note n="e844564e">
            Anf. 29 CECILIA WIKSTRÖM i Uppsala (fp) replik:
          </note>
          <u who="esabelle_dingizian_ae005f_w" xml:id="i-85d1847c8c8e3d95-0" n="464c0c34" prev="i-1a91b13f6f2a35fc-0">
            <seg n="541731fc">
              Fru talman! Krisen har rullat fram som en flodvåg, kan man säga.
              Ingen har kunnat prognostisera hur det skulle bli och hur fort
              det skulle gå. Jag hörde häromdagen Björn Wahlström, en gammal
              industriledare, berätta att när det förr skedde sådana här saker
              globalt visste man att blev det oro i Asien dröjde det tre veckor
              innan den kom till Europa och någon månad till innan den kom till
              USA. Nu handlar det nästan om minuter eller från dag till dag.
              Ingen har kunnat prognostisera den här situationen, och fortfarande
              kan vi inte överblicka den totalt.
            </seg>
            <seg n="9a65805c">
              Accessprojektet tillkom som en tillfällig satsning, ett projekt
              med tydlig början och ett tydligt avslut. Det har vi sedan förlängt.
              Ett projekt är ju inte ett projekt om det blir permanent. Accessprojektet
              går till historien som en mycket lyckad satsning, som ett mycket
              framgångsrikt projekt. Sedan får vi laga efter läge när vi ser
              vilken situation som uppstår.
            </seg>
            <seg n="53ece997">
              Ni kan vara alldeles övertygade också i Miljöpartiet om att alliansregeringen
              gör det allra bästa med den allvarliga situation som vi har för
              handen för att säkerställa också satsningar inom den kulturella
              sektorn, för det kommer att behövas över hela linjen.
            </seg>
          </u>
          <note type="speaker" n="e9b1c8cd">
            Anf. 30 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-1a91b13f6f2a35fc-1" n="464c0c34" next="i-85d1847c8c8e3d95-1">
            <seg n="068948ba">
              Fru talman! Vad beträffar projekt är såvitt jag vet en del av
              idén att om det är lyckat ska det implementeras i den ordinarie
              verksamheten. Annars är det liksom ingen mening med att testa
              någonting. Varför skulle man säga om någonting var bra eller dåligt
              om man inte hade för avsikt att implementera det? Nu ser vi ju
              att det faktiskt har varit väldigt lyckat och att vi befinner
              oss i en kris. Jag förstår liksom inte att ni över huvud taget
              inte har fört resonemanget.
            </seg>
            <seg n="a385b8ab">
              Den andra effekten som man kan se är att det just har gett jobb
              till kvinnor. Jag vet att Folkpartiet värnar om ett jämställdhetsperspektiv,
              och här finns ju ett tydligt förslag som har ett jämställdhetsperspektiv.
              595 av 970 som har varit anställda i projektet har varit kvinnor.
              Att ni över huvud taget inte för något resonemang om att man eventuellt
              kan förlänga projektet förvånar mig jättemycket eftersom just
              Folkpartiet säger sig vilja ha ett jämställdhetsperspektiv i arbetet.
            </seg>
          </u>
          <note n="c9c9fd36">
            Anf. 31 CECILIA WIKSTRÖM i Uppsala (fp) replik:
          </note>
          <u who="esabelle_dingizian_ae005f_w" xml:id="i-85d1847c8c8e3d95-1" n="464c0c34" prev="i-1a91b13f6f2a35fc-1">
            <seg n="a227dad9">
              Fru talman! Det handlar om precis det jag sade, att Access började
              i ett helt annat läge och skulle sluta. Sedan har vi förlängt
              det lite för att just de påbörjade projekten skulle kunna avslutas.
              Det handlar till exempel om att människor har jobbat med digitalisering
              vid olika institutioner, arkiv, bibliotek och så vidare. De projekten
              avslutas. Man kan inte fortsätta med ett projekt i det oändliga
              när till och med arbetsuppgifterna är färdiga.
            </seg>
            <seg n="577c8c03">
              Nu handlar det om att göra nästa satsning och att se hur vi ska
              hitta en möjlighet att möta den situation som vi nu har för handen.
              Accessprojektet kommer att gå till historien som ett mycket lyckat
              projekt, vill jag understryka än en gång. Jag är glad över att
              Esabelle tar upp den här frågan och att vi får den här diskussionen
              i kammaren, för Access var bra när det tillkom och det var bra
              när det förlängdes. Men nu ska vi se vad nästa satsning kan heta
              så småningom.
            </seg>
          </u>
          <note type="speaker" n="fc0ea623">
            Anf. 32 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a456c4cfdf1370b0-0" n="4fb7bde9" next="i-5121673fb13f152c-0">
            <seg n="955b2716">
              Fru talman! Jag vill börja med att tacka Cecilia Wikström för
              inlägget om betydelsen av det fria ordet. Jag vill instämma till
              fullo i detta.
            </seg>
            <seg n="93c7d062">
              Sedan måste jag ta tillfället i akt att få reda ut lite grann
              kring fri entré. Vi har ju glatt oss väldigt mycket åt Cecilia
              Wikströms stöd för fri entré vid museerna och också förstått att
              det har varit en viktig fråga för Folkpartiet att driva. Nu lät
              det nästan som om det inte var så viktigt. Men jag hörde ju från
              en diskussion som Cecilia Wikström deltog i efter att budgeten
              hade presenterats att en av de stående frågorna var att det nu
              fanns resurser för museerna själva att genomföra fri entré. Jag
              tycker att det skulle vara intressant att få lite grann belyst
              hur det ska gå till.
            </seg>
            <seg n="2e63ffe6">
              Frågan handlar om att ha möjligheten att erbjuda fri entré, där
              vi tycker att man ska ha skyldigheten att erbjuda fri entré. Vi
              förstår att regeringspartierna tycker att det är upp till museerna
              att bestämma. Men en grundläggande tes är: Har man resurserna
              för att erbjuda detta?
            </seg>
            <seg n="bfea246b">
              Vi har förstått att det finns en aspekt genom de 40 miljoner
              som anslaget på museiområdet nu ökas med och som jag vill säga
              till Cecilia Magnusson att vi ju är helt överens med regeringen
              om. Det finns ingen som säger att de pengarna inte ska tillskjutas
              när det gäller att vårda kulturarvet. Men av de pengarna är det
              bara 18,5 miljoner som är fria, som går till de museer som är
              myndigheter. Jag vill höra Cecilia Wikström förklara så att jag
              förstår om det är de 18,5 miljonerna som nu gör det möjligt för
              museerna att helt fritt avgöra om man vill ha fri entré. Är kostnaden
              18,5 miljoner enligt Folkpartiets syn i dag?
            </seg>
          </u>
          <note n="fff1e49a">
            Anf. 33 CECILIA WIKSTRÖM i Uppsala (fp) replik:
          </note>
          <u who="margareta_israelsson_44e4c0_w" xml:id="i-5121673fb13f152c-0" n="4fb7bde9" prev="i-a456c4cfdf1370b0-0">
            <seg n="fef84206">
              Fru talman! Jag vill också tacka Margareta Israelsson för instämmandet
              i uttalandet om yttrandefriheten. Det känns faktiskt väldigt gott.
            </seg>
            <seg n="58b5f386">
              Om vi ska rekapitulera historien lite grann när det gäller museerna
              har vi satsat 40 miljoner kronor på att förstärka budgeten. I
              den bästa av världar skulle Folkpartiet bestämma i den här frågan.
              Men nu lever vi bara i den näst bästa av världar, och Folkpartiet
              bestämmer inte ensamt i den här frågan. Det går inte att hela
              tiden få igenom allting som man har önskat sig. Det är faktiskt
              så att även på er sida är ni tre partier som ska jämka er samman.
            </seg>
            <seg n="bb73a8d7">
              Här är jag väldigt nöjd med att vi har fått igenom denna kraftfulla
              resursförstärkning till museisektorn som gör att de själva kan
              prioritera om de vill satsa på pedagogisk verksamhet, på digitalisering,
              på fri entré en dag eller två dagar eller någonting annat.
            </seg>
            <seg n="73e99134">
              Jag har pratat med flera av museiföreträdarna, som har sagt att
              det här innebär väldigt mycket. Det kanske inte innebär att man
              kan ha fri entré fem eller sex dagar i veckan, men det innebär
              någonting i den riktningen. Får vi fortsätta ett tag till, den
              här mandatperioden och nästa vem vet hur det kommer att bli då?
              Vi kan i alla fall drömma om den situation som Folkpartiet vill
              ha. Vi har landsmötesbeslut i ryggen. Det handlar om att det gemensamma
              kollektiva minnet ska vara fritt och tillgängligt för alla. Men
              till exempel Nationalmuseum har valt att med den resursförstärkning
              man får digitalisera och på det sättet tillgängliggöra samlingarna
              dygnet runt för alla människor runt om i hela vårt land. Det är
              också ett slags fri entré.
            </seg>
          </u>
          <note type="speaker" n="6a55fb82">
            Anf. 34 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a456c4cfdf1370b0-1" n="4fb7bde9" next="i-5121673fb13f152c-1">
            <seg n="a207786b">
              Herr talman! Jag tycker naturligtvis att den här formen av tillgängliggörande
              är viktig. Jag vill understryka det. Vad jag vill komma åt är
              dock att av den resursförstärkning som Folkpartiet och övriga
              partier i regeringen föreslår är det mesta bundet till olika åtgärder.
              Det handlar om utställningsersättningar, resurser till nya museer,
              Skansen som ska bygga, flygplan som ska skyddas och så vidare.
              Det är alltså bundna medel. Det är 18,5 miljoner kvar som delas
              upp på de olika museerna.
            </seg>
            <seg n="41cab0a8">
              Cecilia Wikström har sagt i debatten efter att budgeten kom att
              museerna nu har möjlighet att bestämma själva. Ska jag tolka det
              som att Nationalmuseum hade kunnat bestämma sig för att införa
              fri entré med de pengar man fick, men i stället valde att lägga
              dem på digitalisering? Det är min fråga.
            </seg>
            <seg n="ac98ba18">
              Det får inte finnas någon uppfattning om att vi socialdemokrater
              inte skulle tycka att man ska vårda kulturarvet. Jag blir så trött
              på att höra det här hela tiden. Vi har exakt samma pengar för
              detta. Dessutom har vi 15 miljoner mer när det gäller kulturmiljövården,
              där ni låter länen betala kostnaderna för Gotland under ett år.
              Jag tycker att det är beklagligt att ni gör så. De behöver de
              här pengarna också för kulturarvsarbete ute i länen.
            </seg>
            <seg n="a9c4373a">
              Men nu håller vi oss till de statliga museerna, och då blir min
              fråga: Är det så att det är den här miljonen som ett museum kan
              få som man kan klara fri entré med?
            </seg>
          </u>
          <note n="9ec3c29c">
            Anf. 35 CECILIA WIKSTRÖM i Uppsala (fp) replik:
          </note>
          <u who="margareta_israelsson_44e4c0_w" xml:id="i-5121673fb13f152c-1" n="4fb7bde9" prev="i-a456c4cfdf1370b0-1">
            <seg n="3a3c42e0">
              Herr talman! När Margareta Israelsson ber mig att tolka hur Nationalmuseum
              väljer att göra sin prioritering kan jag bara hänvisa till det
              pressmeddelande som gick ut strax efter att budgeten var framlagd.
              De berättar där hur de vill göra.
            </seg>
            <seg n="f049ffbc">
              Det här är egentligen Margareta Israelssons replik. Margareta
              Israelsson brukar säga: Vi är i stort sett överens. Nu kan jag
              säga: Vi är i stort sett överens. Socialdemokraterna har 123 miljoner
              mer än alliansregeringen som budgetalternativ. När vi var i opposition
              sade jag nästan alltid samma sak: Folkpartiet har mest; vi har
              100 miljoner mer. Det är oppositionens privilegium att få föra
              debatten med det trumfkortet på hand. Jag vet precis hur bra det
              känns.
            </seg>
            <seg n="0ae7a38e">
              Men jag vet att det Socialdemokraterna vill göra egentligen är
              att med hjälp av en skattechock höja anslaget till kulturen. Man
              föreslår en liknande satsning som vi nu har genomfört med till
              exempel Skapande skola. Den heter Kulturbryggan. Men jag konstaterar
              att under tolv år av socialdemokratiskt regeringsinnehav blev
              det ingenting. Det blev inte ens en livboj, än mindre någon brygga.
              Så viktig var den skapande skolan då för er. Men nu är det viktigt,
              och det är oppositionens privilegium att få anslå mer pengar än
              man egentligen kanske kommer att kunna finansiera.
            </seg>
            <seg n="886acd8c">
              Under tolv år hände ingenting. Man inledde inte ens processen
              med att introducera detta med kultur i skolan. Nu är det glädjande
              att vi är nästan överens om det också. Det är egentligen bara
              storleksordningen som skiljer oss åt.
            </seg>
            <seg n="1edc0e18">
              Jag kan försäkra Margareta Israelsson om att vi kommer att hävda
              detta. Om vi får igenom det i budgetförhandlingarna är en annan
              sak. Men vi skulle naturligtvis gärna se mycket mer pengar till
              Skapande skola och en utbyggnad när det gäller låg- och mellanstadiet.
            </seg>
            <seg n="c6f49e7c">
              Herr talman! I sak är nog egentligen Margareta Israelsson och
              jag överens om det goda vi vill.
            </seg>
          </u>
          <note type="speaker" n="1166ee12">
            Anf. 36 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-0" n="6210fb05">
            <seg n="2089bc0c">
              Herr talman! När riksdagen i dag ska besluta om 2009 års budget
              för utgiftsområde 17 sker det i ett kulturklimat som präglas av
              en intensiv och engagerad kulturdebatt.
            </seg>
            <seg n="89273840">
              Den i dag kanske inte alltför välfyllda kammaren kan i och för
              sig ge ett något annorlunda intryck. Men runt om i vårt land förs
              i dag en spännande och framåtsyftande debatt om kulturens villkor
              och möjligheter bland kulturskapare, kulturentreprenörer och journalister,
              på institutioner och hos vanliga kulturkonsumenter.
            </seg>
            <seg n="de3c47ef">
              Som kulturminister är jag stolt och glad över att det äntligen
              finns en så livaktig debatt, att olika åsikter möts och att det
              finns en mängd idéer om kulturens betydelse och vad som kan göras
              för att stärka kulturlivet. Vilken skillnad jämfört med debattklimatet
              för bara ett par år sedan! Då uppfattades ofta diskussion om förändring
              som ett hot. I dag möter jag, och inte bara jag, både nyfikenhet
              och förväntningar inför de förslag och förändringar som regeringen
              vill genomföra. Jag får också själv ta del av en mängd konstruktiva
              idéer och förslag.
            </seg>
            <seg n="1f485af8">
              Det känns därför riktigt bra att kunna presentera en kulturbudget
              som är större än någonsin tidigare. Med de förstärkningar som
              regeringen presenterar i det förslag som vi nu debatterar i kammaren
              kan jag med tillfredsställelse konstatera att utgiftsområde 17
              aldrig tidigare haft en så stor del av statsbudgeten.
            </seg>
            <seg n="99b8c968">
              Herr talman! Regeringen har tre tydliga prioriteringar för kulturpolitiken:
              barns och ungas rätt till kultur, kulturarv för framtiden och
              förbättrade villkor för den nyskapande kulturen. Det är tre prioriteringar
              som styr såväl denna som våra tidigare budgetpropositioner. Det
              är tre prioriteringar som är bra för kulturen och för samhället
              i stort. Det är tre prioriteringar som ger förutsättningar för
              ett vitalt kulturliv nu och i framtiden.
            </seg>
            <seg n="a1d6dc58">
              Barns och ungas rätt till kultur är central. Det har visat sig
              i debatten hittills också. Om jag ska rangordna mina prioriteringar
              är det kanske den viktigaste av dem alla. Varför då? Jo, därför
              att kultur har en sällsynt förmåga att få människor att växa och
              tro på sig själva. Därför är det så viktigt att sänka trösklarna
              och öppna dörrarna till kulturen för nästa generation. Kulturen
              får aldrig bli en angelägenhet för bara en liten grupp människor.
            </seg>
            <seg n="6c8dcaf2">
              En bra kulturupplevelse för mig är den som lämnar kvar något
              i sinnet som jag inte bar med mig tidigare. Efteråt är jag kanske
              inte längre alldeles densamma, utan har fått med mig nya insikter
              som kommer att påverka mig, på kort eller lång sikt.
            </seg>
            <seg n="b4d1e17a">
              Herr talman! Vi vet att kulturupplevelser tidigt i livet är avgörande
              för att man sedan ska utveckla ett kulturintresse som vuxen. Därför
              är barns och ungas rätt till kultur ett viktigt kulturpolitiskt
              mål. Det är i sin tur en förutsättning för att det ska finnas
              ett starkt och livskraftigt kulturliv också i framtiden.
            </seg>
            <seg n="945f44da">
              Redan i fjolårets budget satsade regeringen därför bland annat
              55 miljoner på Skapande skola, en reform för att få mer professionell
              kultur i skolan. Med årets budget bekräftar vi det vi sade då:
              Det här är en långsiktig satsning för barns och ungas rätt till
              kultur.
            </seg>
            <seg n="b90cbccc">
              Skapande skola är inget barnkulturår eller något tillfälligt
              projekt. Det är ett uttryck för en målmedveten ambition att göra
              kulturen och kulturupplevelserna till en självklar del av undervisningen
              och elevernas vardag. Och vi vet i dag att det här är en välbehövlig
              och efterlängtad satsning, inte bara därför att skolorna får mer
              pengar utan därför att man nu på allvar måste diskutera hur kulturen
              bättre kan samspela med övriga skolämnen. Det måste finnas en
              handlingsplan.
            </seg>
            <seg n="96e17143">
              213 kommuner, 34 stadsdelar och 49 friskolor har sökt och fått
              bidrag. Det innebär att elever i nästan 75 procent av Sveriges
              kommuner har fått eller kommer att få del i Skapande skola. Jag
              har inlett en besöksturné för att få veta mer om hur denna reform
              har tagits emot av lärare och elever och planerar att besöka tiotolv
              kommuner under vintern och förvåren. Jag vill veta vad som har
              fungerat bra och vad som möjligen har fungerat mindre bra. Jag
              vill veta hur vi kan bli bättre på att stärka kulturens roll i
              skolarbetet. Regeringens ambition är, som flera av mina allianskolleger
              redan har tagit upp, att Skapande skola ska byggas ut successivt
              och på sikt omfatta alla elever i grundskolan.
            </seg>
            <seg n="b40ea5be">
              Herr talman! Våra myndigheter och institutioner har naturligtvis
              också ett uppdrag att särskilt arbeta med barn och unga, och det
              ska genomsyra hela verksamheten. Vi kommer också att under 2009
              lyfta fram frågan om läsfrämjande insatser. Jag är oroad över
              att barn och unga det gäller framför allt pojkar läser mindre
              i dag än tidigare. I begynnelsen var Ordet, och det lär inte förändras
              oavsett hur avancerade tekniska produkter vi än får fram, därför
              att språket är avgörande för delaktighet och för demokrati.
            </seg>
            <seg n="a6b9faa4">
              Litteraturen och berättandet utvecklar vår förmåga till fantasi
              och förståelse för varandra. Jag kommer därför efter nyår att
              bjuda in bland annat förläggare, författare och biblioteken till
              en dialog om hur vi gemensamt kan stärka barns och ungas lustfyllda
              läsande.
            </seg>
            <seg n="08fa1d47">
              Vi ser också till att barn och unga även i fortsättningen kan
              gå in fritt på de statliga museerna. Det gäller alla utställningar,
              inte bara, som tidigare, basutställningarna. I denna budget, herr
              talman, ger vi ett tillskott till de statliga museerna på 40 miljoner
              kronor. Totalt innebär det att vi hittills har tillfört mer än
              100 miljoner kronor under mandatperioden. De statliga museerna
              får därmed större möjligheter än tidigare att själva prioritera
              i verksamheten och att vårda och visa vårt rika kulturarv. Låt
              oss heller inte glömma bort att besökssiffrorna redan i dag ökar.
              Världskulturmuseet i Göteborg lär till och med ha fler besökare
              nu än under tiden med så kallad fri entré. Samma sak gäller Moderna
              museet och Östasiatiska museet.
            </seg>
            <seg n="12877f9a">
              Jag tycker det är viktigt att framhålla att regeringen för till
              nya resurser utan att samtidigt i detalj peka på hur man ska använda
              sina nya resurser. Jag är övertygad om att personalen och ledningen
              på museerna själva vet bättre än vi politiker hur vårt gemensamma
              kulturarv ska tas om hand och hur det ska kunna göras tillgängligt
              för dagens och morgondagens generationer.
            </seg>
            <seg n="16482d0d">
              Herr talman! Vid sidan om barn- och ungdomskulturen och kulturarvet
              vill vi också skapa goda villkor för den nyskapande kulturen.
              Därför gör regeringen en satsning på scenkonsten, både på den
              fria och på institutionerna. Totalt sätter vi av 20 miljoner kronor,
              10 miljoner till den fria scenkonsten och 10 miljoner till de
              regionala institutionerna. Även de nationella institutionerna
              Operan och Dramaten liksom Riksteatern får mer resurser.
            </seg>
            <seg n="6b175f4c">
              Jag är också glad att tillsammans med näringsministern kunna
              göra en satsning på entreprenörskap inom kultursektorn. Vi får
              aldrig glömma bort att kulturen är långt mycket större än det
              som ryms i de offentliga kulturbudgetarna.
            </seg>
            <seg n="bf53462d">
              Avslutningsvis, herr talman, vill jag säga att detta är en kulturbudget
              som tillgodoser många av de behov som finns hos institutioner
              och det så kallade fria kulturlivet.
            </seg>
            <seg n="53bd5078">
              Men det finns naturligtvis också, som flera har varit inne på,
              en oro för framtiden. Den internationella finanskrisen slår åt
              alla håll, och hur det kommer att påverka kulturen vet vi inte.
              Kommer vi att köpa färre böcker och bio- eller konsertbiljetter?
              Eller blir det kanske till och med så att vi prioriterar om till
              mer kultur och fler upplevelser: hockeybiljetter i stället för
              nytt kylskåp, teaterbiljetter i stället för ny gräsklippare, eller
              operabiljetter eller en ny gitarr i stället för en charterresa
              till solen? Det har också betydelse för kulturskaparna.
            </seg>
            <seg n="5c6e7a90">
              Allt som allt har dock mer än 300 miljoner tillförts kulturbudgeten
              sedan alliansregeringen trädde till. Och som jag sade inledningsvis
              är det så att mitt politikområde aldrig tidigare har varit en
              så stor del av statsbudgeten samtidigt som vi har vågat omprioritera.
              Det gör att jag i dag är glad att få vara här i kammaren och presentera
              en budget som tydligt pekar ut våra viktigaste uppgifter: barn
              och unga, kulturarvet och den nyskapande kulturen. Tillsammans
              med ökade resurser gör det att vi skapar förutsättningar för ett
              bättre och rikare kulturliv i Sverige.
            </seg>
          </u>
          <note n="6e0c29aa">
            I detta anförande instämde Mats Johansson, Olof Lavesson, Cecilia
            Magnusson, Göran Montan och Eliza Roszkowska Öberg (alla m), Solveig
            Ternström och Anders Åkesson (båda c), Cecilia Wikström i Uppsala
            (fp) samt Dan Kihlström (kd).
          </note>
          <note type="speaker" n="17b16d7f">
            Anf. 37 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-5" n="8befd1bb">
            <seg n="19fc46c7">
              Herr talman! Jag har ett antal frågor som jag skulle vilja få
              besvarade. Jag ställde i mitt anförande frågan om kulturministern
              kommer att återkomma i första tilläggsbudgeten nästa år om omställningskostnader
              till Rikskonserter eftersom konsekvensanalysen inte hade gjorts.
              Nu vet man ju mer.
            </seg>
            <seg n="dfd728f2">
              Min andra fråga handlar om att kulturutskottet har en del förslag
              om pensionsvillkoren inom scenkonsten. Då blir det naturligtvis
              viktigt att ställa frågan: När kommer de här frågorna att få sin
              lösning vad gäller den ekonomiska biten? Det här kommer ju att
              kosta pengar.
            </seg>
            <seg n="1868c76c">
              Min tredje fråga handlar om att Sametinget för en tid sedan hade
              ett önskemål om att man skulle återföra skelettmaterial. Kulturministern
              uttalade sig i väldigt positiva ordalag om att detta skulle ske
              på ett bra sätt. Nu har jag fått information om att man inte har
              kommit fram till någon lösning, och då undrar jag vad kulturministern
              kommer att göra i det sammanhanget.
            </seg>
            <seg n="2f69191d">
              Min sista fråga blir kulturministern säkert inte överraskad över.
              Den gäller det finsk-svenska tv-utbytet. Vi hade en interpellationsdebatt
              där kulturministern lovade att träffa ett antal kvinnor i Luleå
              för att diskutera möjligheten att förvaltningsområdet i Norrbotten
              för sverigefinnarna skulle få samma möjligheter som man har i
              Uppsala, Västerås och Helsingfors, alltså att få möjligheten att
              avgiftsfritt se den finska kanalen.
            </seg>
          </u>
          <note type="speaker" n="0a4c52f1">
            Anf. 38 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-1" n="6210fb05">
            <seg n="82c3e184">
              Herr talman! När de gäller Rikskonserter kan jag konstatera att
              Siv Holma verkar tämligen ensam i hela utskottet och, ska jag
              väl säga också, bland riksdagens samtliga partier med att ifrågasätta
              den omprioritering som vi nu gör. Det här var heller ingen nyhet
              för Rikskonserter. Det var ett antal träffar under våren, och
              det var också en hearing under den tid då Siv Holmas parti ändå,
              kan man väl säga, satt med i diskussionerna, där man ifrågasatte
              mycket av det som Rikskonserter då gjorde. Det är alltså inte
              så märkligt att vi i dag omprioriterar. Jag vet att frågan dessutom
              varit uppe i utskottet.
            </seg>
            <seg n="37b8f461">
              När det gäller pensionsvillkoren är det en fråga som debatterats
              under lång tid, i drygt tio år, vill jag minnas. Det är en följetong.
              Det vi nu gjort, vilket den förra regeringen inte gjorde, är att
              vi tillsatt en utredare. Ärendet ligger under Finansdepartement
              och blir klart i vår. Tillsammans med scenkonstinstitutionerna,
              såväl de fackliga organisationerna som Svensk Scenkonst, går man
              noga igenom hur man ska försöka lösa detta i framtiden, för det
              är ingen lätt fråga. Det visar också den tid som det har tagit.
            </seg>
            <seg n="e7a3956a">
              Beträffande Sametinget har jag hela tiden sagt att vi från vår
              sida är beredda att hjälpa till så långt det över huvud taget
              är möjligt för att kvarlevor ska kunna återföras till dem som
              kan ta hand om dem. Det finns inga som helst hinder i vägen från
              Kulturdepartementets sida. Vi bidrar också genom de dialoger vi
              har med de museer som är engagerade, för att därigenom hjälpa
              till. Den frågan stoppas alltså inte från vår sida.
            </seg>
            <seg n="c0c99320">
              Frågan om de finsk-svenska tv-sändningarna är tekniskt komplicerad,
              och det vet Siv Holma också. En del som inte hade tillgång till
              tv-sändningar har det i dag, andra har det inte. Jag har fört
              upp diskussionen med såväl den finska kulturministern som kommunikationsministern,
              och man gör vad man kan för att försöka lösa det hela. Mer tillkommer
              förhoppningsvis.
            </seg>
          </u>
          <note type="speaker" n="0803d260">
            Anf. 39 SIV HOLMA (v) replik:
          </note>
          <u who="siv_holma_e4720b_w" xml:id="i-b279b8e62a18a3b5-6" n="8befd1bb">
            <seg n="e09fd86a">
              Herr talman! Låt mig börja där kulturministern slutade, att det
              är en teknisk fråga att ge samma möjligheter till förvaltningsområdet
              i Norrbotten som de som Västerås, Uppsala och Helsingfors har.
              Jag skulle vilja säga att det handlar om vilja. Det handlar om
              att bestämma sig för att vara rättvis eftersom vi har ett särskilt
              ansvar för det förvaltningsområde som sverigefinnarna och finska
              språket har i Norrbotten. Det är bra att Västerås, Uppsala och
              Helsingfors har de möjligheterna, men jag förstår inte logiken
              i det här sammanhanget.
            </seg>
            <seg n="c764edff">
              När det gäller Rikskonserter säger kulturministern att jag är
              ensam om att tycka saker och ting. Det är möjligt, men det behöver
              inte betyda att jag har fel. Det jag säger är att det finns en
              viktig principiell frågeställning när det gäller beredningen.
              Vi vet att det förekommit en dialog, men det har inte klart uttalats
              hur stor neddragningen skulle vara. Jag tycker som gammal kommunalkamrer
              att man alltid ska göra konsekvensbeskrivningar för att veta hur
              man kan genomföra neddragningar, vilket alltså inte har gjorts
              i det här fallet. Vidare tycker jag att man också ska ta ansvar
              för den verksamhet som finns så att alla förändringar kan ske
              på ett bra och acceptabelt sätt.
            </seg>
            <seg n="dcbdc3c6">
              Beträffande pensionerna och så vidare har det ju förekommit en
              hel del pensionsöversyner och utredningar även under den socialdemokratiska
              regeringstiden. Frågan är: När kommer dessa förändringar att genomföras?
              Vi har från kulturutskottet föreslagit ett tillkännagivande. Det
              innebär att regeringen har frågan i sitt knä. Det är kulturministern
              som bestämmer när det kan genomföras så att det blir ett positivt
              resultat.
            </seg>
          </u>
          <note type="speaker" n="f478e78a">
            Anf. 40 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-2" n="6210fb05">
            <seg n="2ab7e41c">
              Herr talman! Låt mig börja med det sista som Siv Holma tog upp.
              Vi kan inte fatta några som helst beslut förrän utredningen är
              klar och vi har förslag att ta ställning till. Som jag sade i
              mitt tidigare inlägg kommer den någon gång under marsapril, och
              då återkommer jag gärna till riksdagen med en diskussion om förslagen.
            </seg>
            <seg n="641daeed">
              När det gäller Rikskonserter och konsekvensanalyser kan man möjligen
              tycka att de ska göras, men signalerna var väldigt tydliga att
              det skulle bli neddragningar och omprioriteringar för att stärka
              det fria musiklivet. Ändå har Rikskonserter låst en stor del av
              pengarna innan de fått budgeten och beslut fattats, vilket kan
              tyckas en smula märkligt.
            </seg>
            <seg n="912e6418">
              Tv-sändningarna i Norrbotten återigen är ett resultat av att
              man även i Finland gått över till digitalisering. Det får sina
              konsekvenser, vilket vi kunnat se. Som jag sade tidigare kan många
              hushåll som tidigare inte kunnat se de finska sändningarna i dag
              göra det, andra inte. Sedan är det naturligtvis en fråga om tekniken,
              hur man kan styra om sändningarna, men det finns faktiskt möjligheter
              att se de finska sändningarna om man vill det. Man kan exempelvis
              köpa satellit, och många har också valt att göra det. Icke desto
              mindre är det här en diskussion som jag fört, och fortfarande
              för, med mina finska kolleger. Den är alltså inte färdigförhandlad
              ännu.
            </seg>
          </u>
          <note type="speaker" n="3a12b746">
            Anf. 41 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-e52a441a90051cf1-3" n="464c0c34">
            <seg n="09d1acd2">
              Herr talman! Biblioteken är på många sätt vår främsta kulturinstitution.
              Nästan tre miljoner människor lånar böcker på biblioteken, och
              där ordnas tiotusentals evenemang varje år, främst riktade till
              barn och ungdomar.
            </seg>
            <seg n="f2e4acce">
              Kulturministern säger att hon prioriterar barn och unga. Det
              bekymrar henne att pojkar läser mindre. Samtidigt har antalet
              biblioteksfilialer minskat i många år. Jag skulle gärna vilja
              höra ministern säga biblioteksplan. Jag tycker nämligen att det
              behövs.
            </seg>
            <seg n="cf14e0a8">
              Det vi sett i budgeten är dock inte någon hög ambitionsnivå från
              kulturministerns sida. Tvärtom har hon minskat bibliotekens budget
              med ½ miljon till förmån för någonting annat vem vet vad. Jag
              undrar om ministern är beredd att vidta åtgärder för att komma
              till rätta med den krympande mängden biblioteksfilialer.
            </seg>
          </u>
          <note type="speaker" n="6000729d">
            Anf. 42 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-3" n="6210fb05">
            <seg n="cc113346">
              Herr talman! Biblioteksplan efterfrågas. Vi har en bibliotekslag,
              men den har inte hindrat nedläggning av filialer. Å andra sidan
              har det i en del kommuner tillkommit fler filialer.
            </seg>
            <seg n="d8023052">
              Jag har tidigare sagt att jag är lite tveksam till att ha en
              nationell bibliotekspolitik. Jag ska inte säga att jag inte kan
              ändra mig om jag får mycket goda argument för det, men hittills
              tycker jag inte att jag fått några. Situationen, och även behoven,
              ser mycket olika ut från kommun till kommun. Jag har nyligen besökt
              Gislaved. De har fått pris för årets bästa bibliotek. De har ett
              mycket imponerande bibliotek, men de har ingen biblioteksplan.
              Det är alltså inte alltid en garanti.
            </seg>
            <seg n="4a186b16">
              Som jag nämnde i mitt anförande är jag bekymrad över att läsandet
              sägs minska. Vad det står för, om det ser annorlunda ut genom
              att man lyssnar på böcker, läser på annat vis eller tar del av
              berättelser på annat vis, återstår att se. Jag vill gärna gå på
              djupet med den frågan. Därför kommer jag att bjuda in representanter
              för förläggarna, författarna, biblioteken och Kulturrådet för
              att se om vi kan göra någonting ytterligare och i så fall vad.
            </seg>
            <seg n="0dabbd7e">
              Som Cecilia Wikström nämnde i sitt anförande betyder den satsning
              som regeringen gör på läsa, skriva och även räkna i skolans lägre
              stadier oerhört mycket. Om man inte fått dessa kunskaper med sig
              från de första åren har man svårt att ta igen dem senare.
            </seg>
          </u>
          <note type="speaker" n="2140091a">
            Anf. 43 ESABELLE DINGIZIAN (mp) replik:
          </note>
          <u who="esabelle_dingizian_ae005f_w" xml:id="i-e52a441a90051cf1-4" n="464c0c34">
            <seg n="42a83a24">
              Herr talman! Jag vet att det ser väldigt olika ut. Alla kommuner
              jag besöker ser olika ut, och det är just det som bekymrar mig.
              Det handlar inte bara om att främja läsandet, utan biblioteken
              har i dag en större och bredare funktion än bara att främja läsandet.
            </seg>
            <seg n="c8892753">
              Jag tycker att det är bekymmersamt att kulturministern ännu inte
              har en vision om biblioteken. Hon säger att hon först måste höra
              vad de andra tycker innan hon kan formulera sin vision. Alla som
              har någon form av intresse i biblioteken är bekymrade; jag vet
              inte hur många bibliotekarier och bibliotekschefer jag talat med
              runt om i landet. Det finns en uppgivenhet eftersom det inte finns
              några riktlinjer som talar om att man vill satsa på kulturen.
              Ingen har hört kulturministern säga någonting om biblioteken.
            </seg>
            <seg n="2aff15f3">
              Jag skulle vilja höra lite mer om vilken plats kulturministern
              tycker att biblioteken ska ha i samhället.
            </seg>
          </u>
          <note type="speaker" n="8641a7ca">
            Anf. 44 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-4" n="6210fb05">
            <seg n="609027fc">
              Herr talman! Jag kan bara beklaga om Esabelle Dingizian inte
              hört mig tala om biblioteken. Det har jag gjort väldigt många
              gånger. Jag har också träffat åtskilliga representanter för biblioteksvärlden,
              inklusive den förening som företräder deras intressen.
            </seg>
            <seg n="cad7d2a0">
              Att det ser olika ut i landet är väl självklart, men det behöver
              inte vara ett problem. Behoven ser olika ut. Somliga bor i glesbygd.
              Andra bor i tätorter. Min kommun, Helsingforss kommun, gör stora
              satsningar på biblioteken, bland annat på bibliotek på tunnelbanestationer
              därför att det är ett nytt sätt att möta sin publik.
            </seg>
            <seg n="904125b2">
              Biblioteken står, kan man väl säga, inför vad som inte behöver
              vara en teknik- och identitetskris men väl en teknik- och identitetsfråga.
              Vad ska man i framtiden vara? Man tittar på hur det ser ut i många
              andra länder. Bland annat tittar man på hur det ser ut i London
              där det byggs en form av större snudd på mediehus som ska vara
              öppna för medborgarna bland annat med föreningsliv. Det kan vara
              en metod.
            </seg>
            <seg n="cb13ee8d">
              Att säga att jag inte har en vision är helt fel. Jag hoppas att
              jag inte var otydlig när jag sade att ordet, berättelsen, är avgörande
              för om vi ska kunna vara delaktiga och för att vi ska ha ett demokratiskt
              samhälle. Det är snarare ett tecken på att jag har tagit de här
              frågorna på största allvar.
            </seg>
            <seg n="187a3377">
              Vi köper nu mer böcker än tidigare. Men det är, som jag ser det,
              ett bekymmer med den statistik som nu visar att unga, framför
              allt pojkar, läser mindre. Att vi kvinnor läser lite mer är samtidigt
              glädjande. Men läsandet ändrar form. Många läser med öronen i
              stället för med ögonen; det är inte fel. Vi har olika sätt att
              ta till oss ordet, berättelsen. Det tycker jag är en fördel.
            </seg>
            <seg n="b1150e03">
              I och med detta ska jag be att få lämna över en bok till Esabelle
              Dingizian och önska god jul.
            </seg>
          </u>
          <note type="speaker" n="959b538a">
            Anf. 45 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a05dea2e50227a0e-3" n="4fb7bde9">
            <seg n="26315335">
              Herr talman! Det var roligt att höra kulturministern tala om
              värdet av att sänka trösklarna. Det vill jag gärna höra mer om.
              Jag tror att det är väsentligt för oss att sänka trösklarna just
              för att göra kulturen mer tillgänglig.
            </seg>
            <seg n="5f231e6c">
              Låt oss börja med ett sätt att sänka trösklarna: att göra det
              billigare att gå på museer. Kulturministern och regeringen säger
              i budgeten att man har sett att ett ökande antal barn besöker
              museerna på grund av gratisentrén. Vi välkomnar att ni har valt
              att behålla den fria entrén för barn och också budgeterar för
              den kostnaden.
            </seg>
            <seg n="8244d250">
              I budgeten sägs det också att museerna nu har blivit friare.
              Men samtidigt finns det en väldigt detaljerad beskrivning av hur
              resursökningen, 40 miljoner, utöver 18,5 miljoner ska användas.
              Därför vill jag fråga kulturministern om det är de 18,5 miljonerna
              som gör museerna friare.
            </seg>
            <seg n="f600c579">
              Besöksturnén ute på skolor tycker jag att det är väldigt bra
              att kulturministern gör. Men jag skulle tycka att det var ännu
              bättre om det var utbildningsministern som gjorde turnén eller
              om han var med. Det är lite tråkigt att det som står på hemsidan
              om hur viktig kulturen är i skolan ligger på Kulturdepartementet,
              inte på Utbildningsdepartementet. Det finns inte ens en sådan
              länk.
            </seg>
            <seg n="b010f1a6">
              Om det är en miss kan det här nämnda ses som ett tips, för jag
              tycker att det skulle vara väldigt bra om vi fick en klar signal
              om att det som står på Kulturdepartementets sida om viktiga saker
              för inlärningen också är någonting som utbildningsministern tar
              till sig. Det kan också vara ett tips för eleverna i årskurserna
              7, 8 och 9, så att de när de sedan börjar i gymnasieskolan vet
              om detta och tycker att det också där är viktigt med estetiska
              ämnen.
            </seg>
          </u>
          <note type="speaker" n="c54b3a6d">
            Anf. 46 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-5" n="6210fb05">
            <seg n="2be76466">
              Herr talman! Det är riktigt. Man kan också glädjas över att ibland
              vara överens. Det tycks vi vara här. Alla här har talat om barn
              och ungdomar, och jag har talat om sänkta trösklar. I detta ligger
              naturligtvis att man inte behöver betala för att gå in på specialutställningar
              på statliga museer. Det har sitt alldeles särskilda skäl. På många
              länsmuseer och även kommunala museer finns samma möjligheter till
              fritt inträde för dem som går i skolan. Museerna är nämligen ofta
              en förlängning av klassrummet, och det är alldeles utmärkt.
            </seg>
            <seg n="e0d9dc44">
              I detta med sänkta trösklar ligger också att stimulera utvecklandet
              av pedagogerna. Det gäller då inte bara på museer utan över huvud
              taget inom kulturlivet. Det gäller teaterinstitutioner, musiken,
              dansen och mycket annat. Ett sådant krav finns inskrivet i samtliga
              regleringsbrev sedan den nya regeringen trädde till.
            </seg>
            <seg n="428e301c">
              När det gäller den turné som vi har inlett kan jag säga att statsministern
              var med på det första besöket, på en skola i Bromma. Förra veckan
              besökte jag en skola i Skärholmen. De har helt olika förutsättningar
              men är lika besjälade av sitt nya uppdrag och ser också de möjligheter
              som de nu har fått möjligheter som de inte hade på samma sätt
              tidigare, även om båda skolorna var engagerade i kulturfrågor.
            </seg>
            <seg n="27275028">
              Jag kan inte se att det är ett problem som någon här lyft fram
              att ungas eget skapande får ett stort utrymme. Jag tycker snarare
              att det är en förutsättning att också de unga lyfts fram. Som
              jag förstår det förslag som Margareta Israelssons parti lagt fram
              är det institutionerna som ska få pengarna. Ungdomarna själva
              ska inte få delaktighet. Men det har de på de här olika skolorna
              där de valt att arbeta med film och dans, vilket också gett jobb
              till filmare, dansare, författare och andra. Jag tycker att vi
              jobbar bra för att just sänka trösklarna när det gäller barns
              och ungas tillgång till kultur.
            </seg>
          </u>
          <note type="speaker" n="f1bcdc11">
            Anf. 47 MARGARETA ISRAELSSON (s) replik:
          </note>
          <u who="margareta_israelsson_44e4c0_w" xml:id="i-a05dea2e50227a0e-4" n="4fb7bde9">
            <seg n="454c6c70">
              Herr talman! Nej, det är precis som Cecilia Magnusson förut sade.
              Som man arbetar nere i Blekinge ser vi som ett bra sätt. Man jobbar
              där med kulturkonsulenter. Inom länsmusiken arbetar man med ett
              brett program för att gå ut och erbjuda skolorna olika resurser.
              Vi tror att de här konsulenterna är bra för hur kulturen kan nå
              barnen och för hur de kan möta varandra.
            </seg>
            <seg n="4e8e2926">
              Låt mig ta upp en annan tillgänglighetsfråga. Kulturministern
              nämnde att familjerna nu i svårare tider kan välja mellan att
              köpa en charterresa eller ett kylskåp och att satsa på kultur.
              Jag tror inte att valen riktigt ser ut på det sättet. Jag tror
              i stället att många av dem som nu ser varsel framför sig känner
              en helt annan oro. De funderar nog inte ens på om det ska bli
              en charterresa eller, för den delen, på att gå på bio om en biograf
              finns i närheten.
            </seg>
            <seg n="45f8107e">
              Jag tror faktiskt att det behövs ytterligare tänk i regeringskvarteren
              på det området. Om ni ska fortsätta att bygga upp kulturen kring
              att det är människors egna resurser som ska klara om man får kultur
              eller inte kommer orättvisan att bli otroligt stor. Moderaterna
              ska ju nu börja jobba med rättvisa. Då måste ni nog tänka till
              lite grann i det avseendet.
            </seg>
            <seg n="3aa2f701">
              Jag tänkte, herr talman, avsluta med följande: Det har ju varit
              mycket tal om Kulturutredningen som, har vi förstått, arbetar
              med portföljer. Förra året talade kulturministern och jag om den
              danska skolesäcken. Jag skojade lite grann om hur den åkte mot
              Helsingfors och förvandlades till en påse som blev en liten tummetott.
              Vi väntar på att den ska växa, så som ett tips tänkte jag ge kulturministern
              en liten påse. Den innehåller både rött och sött. Jag hoppas att
              det här kan ge lite avkoppling under juldagarna och lite goda
              tankar och stimulans. Jag upprepar oppositionens ambition att
              finnas där. Om kulturministern vill överlägga med oss om public
              service eller den framtida kulturpolitiken ställer vi gärna upp
              på samtal. God jul!
            </seg>
          </u>
          <note type="speaker" n="a2cdccc4">
            Anf. 48 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-d557ee5480ae1d69-0" n="6210fb05" next="i-1d1a9434ab4750c0-0">
            <seg n="0ec505d2">
              Herr talman! Tack så mycket! Jag lovar att också Margareta Israelsson
              ska få en julgåva av mig, liksom Siv Holma förlåt!
            </seg>
            <seg n="31bb93d0">
              Enligt min kalender har vi ett möte inbokat för att, tror jag,
              nästa vecka diskutera public service. Om detta inte har nått Margareta
              Israelsson blir jag väldigt förvånad, för det har varit inskrivet
              i almanackan en längre tid att vi ska diskutera public service
              med oppositionen.
            </seg>
            <seg n="e28bf961">
              Jag vet inte vad som är i påsen. Men Norge har ju nämnts. Norge
              har inspirerat oss i vår Skapande skola-satsning. Jag får väl
              återigen påminna oppositionen om att man inte startade med några
              150200 miljoner utan med 1618 miljoner kronor. Vi startade med
              55 miljoner och har för avsikt att bygga ut, så ambitionerna ligger
              högre på det området här hos oss än de gör i Norge.
            </seg>
            <seg n="c0166820">
              Sedan gällde det Blekinge och hur man arbetar där. Det är ingenting
              som hindrar att man från länsmusikens och institutionernas sida
              visar skolorna vad man har att erbjuda det ska man göra. Det är
              ju nu ett större tryck på institutionerna att ha verksamheter
              för barn och unga. Det är tydligt utskrivet, och det är också
              någonting som Kulturrådet mycket noga prioriterar. Det ena utesluter
              alltså absolut inte det andra. Gudskelov är Skapande skola inte
              det enda som eleverna erbjuds på kulturområdet, men det gör att
              de kan få mer kultur.
            </seg>
            <seg n="fc7ebb26">
              Sedan får jag väl ändå säga att jag inte tycker om att Margareta
              Israelsson raljerar över det här med att tvingas prioritera. Det
              är klart att man tvingas prioritera.
            </seg>
            <seg n="48a2b690">
              Nu lever vi inte i Fattig-Sverige även om de många varslen oroar
              människor runt om i landet. Det gör också att man kanske inte
              kan göra mycket av det som man annars hade velat göra eller att
              man skjuter upp det. Det kan vara en resa till solen, som vore
              jätteskön, eller ett kylskåp. Men det är möjligt, och det är min
              förhoppning, att det här ändå kan innebära att det blir fler kulturupplevelser
              för såväl barn som unga och äldre. De som möjligen tycker att
              det är ett hinder att komma in på museerna kan jag åter informera
              om Kulturarvskortet. Det kostar 120 kronor per år och gör att
              man går in betydligt billigare på över 300 institutioner runt
              om i landet.
            </seg>
          </u>
          <note n="9c7d22c5">
            Anf. 49 GÖRAN PERSSON i Simrishamn (s):
          </note>
          <u who="lena_adelsohn_liljeroth_kulturminister_w" xml:id="i-1d1a9434ab4750c0-0" n="6210fb05" prev="i-d557ee5480ae1d69-0">
            <seg n="1f82703b">
              Herr talman! Nu går det här årets kulturdebatt mot sitt slut,
              i alla fall vad gäller budgeten. Intressanta frågor har tagits
              upp, och många ämnen har berörts. Jag ska inte fördjupa mig i
              dem som redan har tagits upp.
            </seg>
            <seg n="0c93caa3">
              Jag kan börja med att säga att jag står bakom alla reservationer
              som s har. Likadant har andra sagt tidigare, men en god sak tål
              att upprepas.
            </seg>
            <seg n="eb0983a8">
              Fri entré till museer är ett ämne som verkligen har kommit upp
              till debatt. Tidigare när vi inte hade förslaget från Socialdemokraterna
              att införa fri entré var det inte det som diskuterades allra mest
              i talarstolen. Däremot är det i dag med i stort sett i alla debatter,
              och där har det kommit fram tankar för och emot. Det är bra att
              frågan har lyfts fram.
            </seg>
            <seg n="8ec8cecc">
              Andra frågor som kanske inte kommit upp så mycket men som jag
              vill ta upp gäller vår kulturmiljö och arkivfrågor. Vad gäller
              frågor som jag har tagit upp tidigare men som tål att upprepas
              och där vi kanske förhoppningsvis kan se något slags lösning är
              betänkandet från 2005 om uppdragsarkeologi. Vi har gång på gång
              upprepat att vi vill se en lösning på det hela trots att vi vet
              komplexiteten i det hela. Vi tycker fortfarande att det brådskar
              och att regeringen snarast måste återkomma till riksdagen med
              ett förslag.
            </seg>
            <seg n="8f832f18">
              Det har pågått en utredning och ett analysarbete. Det har kommit
              något svar i april, men det känns ändå som att resultatet på något
              vis hela tiden skjuts upp. Vi förutsätter, och det har jag tagit
              upp i ett särskilt yttrande, att lagen om offentlig upphandling
              och förfarandet verkligen kommer ut och att vi på allvar kan börja
              diskutera frågan under början av nästa år. Vi hade gärna sett,
              som vi också påtalar, att det hade presenterats en mer detaljerad
              tidsplan.
            </seg>
            <seg n="f2d354d0">
              Herr talman! När jag är inne på kulturarvet vill jag påminna
              om vad som händer nu. Riksantikvarieämbetet har flyttats till
              Gotland. Vi var överens till slut om att det var en bra lösning,
              men vi ville ha medel för Riksantikvarieämbetet till förflyttning.
              Det har vi fått. Där är vi överens, men dessa 50 miljoner tas
              från kulturmiljövården, och där är vi inte överens. Vi är medvetna
              om att det är en engångsföreteelse, men det kommer ändå att drabba
              vår kulturmiljö ute i länen. Det innebär att ca 700 000 per län
              ska dras in. Det kan få konsekvenser. Det kan innebära att man
              inte avslutar påbörjade projekt, och det kan innebära minskad
              sysselsättning.
            </seg>
            <seg n="49e50cfb">
              När det gäller arkiv har vi förutom Riksarkivet och länsarkiv
              en del enskilda arkiv. Jag vill slå ett slag för Arbetarrörelsens
              arkiv och bibliotek, Arab, som dokumenterar hela den svenska arbetarrörelsen
              och den fackliga organisationen. Det är en god sak. Numera är
              hela kammaren ense om att den fackliga rörelsen är viktig. Arkivet
              har material som skildrar bakgrund och skeenden i det svenska
              folkhemmets framväxt. Det faktum att flera statsministrar och
              internationellt verksamma personligheter testamenterar brev och
              dagböcker till arkivet ger en unik ställning för svensk politisk
              historieforskning i vår tid. Vi vill betona den stora betydelsen
              av arkivet och vill ge det ett fortsatt stöd.
            </seg>
            <seg n="01d5116a">
              Parallellt med det kan jag också säga att det finns enskilda
              arkiv där det också om man nu ser något motsatsförhållande utgår
              bidrag, som regionala näringslivsarkiv. Det syftar till att bevara
              företagsarkiv i samverkan med näringslivet och andra enskilda
              arkivinstitutioner. Det utgår ett årligt driftsbidrag. Vi har
              alltså bidrag på båda sidor, och jag vill speciellt poängtera
              att det är viktigt att dessa bevaras.
            </seg>
            <seg n="5d60e94f">
              Herr talman! Det nämndes här tidigare om barnkulturen. Siv Holma
              nämnde tidskriften Tänka framåt, men göra nu . Det är lite tanke
              bakom att jag lyfter fram den. Den ska inte glömmas bort. Den
              är ett oerhört viktigt arbete i ungdomstänket vad gäller kulturen
              från oss som är i ledande position. Vid maktskiftet 2006 sattes
              den lite åt sidan. Vi hade tänkt arbeta fram och lägga fram en
              proposition byggande på den. Vi har inte gjort det nu, och vi
              får väl vänta med det. Jag vill säga till majoritetssidan att
              det är viktigt att ha den här skriften med sig även fortsättningsvis
              och följa upp detta gedigna arbete.
            </seg>
            <seg n="96fb5afa">
              Vi vill alla värna barnkulturen. Alla ministrar kan delta i en
              debatt, men det här är först och främst en ungdomsfråga. Jag kanske
              kan ta en debatt med ungdomsminister Nyamko Sabuni framledes.
              Vi har alla hört henne framföra tyckanden vad gäller ungdomspolitiken,
              speciellt barnkulturen.
            </seg>
            <seg n="98632e92">
              Till sist, herr talman, vill jag ta upp en fråga som inte nämnts
              här i dag alls men som togs upp i regeringsförklaringen 2006.
              Det gäller idrott. Vi har nöjet att ha även den frågan i kulturutskottet.
              Vi har fört fram önskemål, och har det med i vår budget för 2009,
              att vi med 50 miljoner ska stärka möjligheterna att göra Sverige
              till ett evenemangsland. Vi tycker att staten i samarbete med
              kommuner, föreningar och företag ska ta ett större ansvar för
              att locka olika evenemang till Sverige. Det kan skapa jobb och
              intäkter för såväl företag som staten. Samtidigt stöder och stärker
              det, inte minst viktigt, en positiv bild av Sverige.
            </seg>
            <seg n="8df08a90">
              Jag har inte mer på min dagordning. Jag konstaterar bara att
              nu har representanten för Österlen sagt sitt. Nästa talare på
              talarlistan kommer från större plan.
            </seg>
          </u>
          <note n="68b80589">
            I detta anförande instämde Gunilla Carlsson i Hisings Backa,
            Margareta Israelsson, Anne Ludvigsson, Anna-Karin Nylund, Nikos
            Papadopoulos och Lars Wegendal (alla s).
          </note>
          <note type="speaker" n="da6e226b">
            Anf. 50 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-fe6291e840a17222-1" n="269d0483" next="i-c2448b18a9369e33-1">
            <seg n="9bb5e718">
              Herr talman! Jag kommer från Avenyn i Göteborg, men det kanske
              duger lika bra.
            </seg>
            <seg n="b7a755e6">
              När jag lyssnade på Göran Persson var jag tvungen att reagera
              på hans uttalande om att vi alla var överens om att det var väldigt
              bra med flytten av Riksantikvarieämbetet till Gotland. Jag instämmer
              inte i det. Vi moderater har varit ytterst tveksamma. Nu måste
              detta genomföras, men under väldigt svåra omständigheter.
            </seg>
            <seg n="58c924dc">
              Som Göran Persson vet har vi varje år sedan beslutet fattades
              varit tvungna att föra till extra medel 15 miljoner kronor 2009,
              23 miljoner kronor 2008. Så har det sett ut varje gång, så det
              var inte ett bra beslut. Och vi vet inte hur det här kommer att
              sluta. Jag tycker att det är lika bra att även Socialdemokraterna
              inser detta att kunde vi ha gjort annorlunda borde vi ha gjort
              det.
            </seg>
            <seg n="d010e05b">
              Göran Persson tar också upp besparingen på 15 miljoner kronor
              för kulturmiljövården kommande år. Det måste man ändå sätta i
              sitt sammanhang, Göran Persson. Det är ett område med väldigt
              mycket pengar. 238 miljoner kronor har man till sitt förfogande.
              Riksantikvarieämbetet har 218 miljoner, och till det den kyrkantikvariska
              ersättningen på 465 miljoner kronor. Det är mycket pengar, och
              en viss omdisponering där bör kunna ske. Men till detta har vi
              varit nödda och tvungna på grund av socialdemokratiska felsteg
              tidigare.
            </seg>
          </u>
          <note n="d6a813f0">
            Anf. 51 GÖRAN PERSSON i Simrishamn (s) replik:
          </note>
          <u who="cecilia_magnusson_ad3fab_w" xml:id="i-c2448b18a9369e33-1" n="269d0483" prev="i-fe6291e840a17222-1">
            <seg n="1db59889">
              Herr talman! Jag blev lite konfunderad här. Det var invigning
              av Riksantikvarieämbetet på Gotland för två månader sedan. Det
              var synd att inte Cecilia Magnusson kunde närvara vid den. Närvarade
              gjorde däremot kulturminister Lena Adelsohn Liljeroth. Hennes
              utsago var rätta mig om jag citerar fel: Till sist kan jag också
              inse att det är ett bra arbete som har gjorts och att det var
              bra med flytten. Det har fått ett gott utfall. Jag kan inte riktigt
              återge orden. Men en del var överens om att det var bra.
            </seg>
            <seg n="6077423c">
              Jag tycker att det är lite nedvärderande av Gotland att vi inte
              skulle ha möjlighet att lägga ut några statliga verk i olika delar
              av landet. Som också sagts tidigare här är det inte bara i Helsingfors
              som de ska ligga.
            </seg>
            <seg n="7c25eaab">
              Som Cecilia Magnusson vet tar vi socialdemokrater ansvar för
              vad vi gjorde inom vårt försvar, att vi tog bort en del på grund
              av vår försvarspolitik och ersatte det med någonting annat. Jag
              är väl också medveten om att det har medfört en del tuffa tag.
              Men vi ser också, som jag nämnde för Riksantikvarieämbetet själva,
              många positiva möjligheter att börja om från början, att kunna
              se nya verksamheter, att få en nystart.
            </seg>
            <seg n="4a5e0fee">
              Vad gäller kulturmiljövården är det så att hur stor budgeten
              än är sammantaget är anslagen ändå utslagna på olika och mindre
              enheter. Och just vad gäller enheterna ute på länsstyrelserna,
              där det skärs ned med 700 000 i genomsnitt, innebär det att en
              del projekt kommer att läggas ned och att man kommer att få bekymmer
              med sysselsättningen. Det är ett faktum. Sedan får vi hoppas att
              det inte blir alltför stora konsekvenser av det hela, men det
              är ett faktum.
            </seg>
          </u>
          <note n="84119dc2">
            I detta anförande instämde Siv Holma (v).
          </note>
          <note type="speaker" n="252641c2">
            Anf. 52 CECILIA MAGNUSSON (m) replik:
          </note>
          <u who="cecilia_magnusson_ad3fab_w" xml:id="i-fe6291e840a17222-2" n="269d0483" next="i-c2448b18a9369e33-2">
            <seg n="c6bfe145">
              Herr talman! Ja, det är klart att man gör ett väldigt bra arbete
              på Riksantikvarieämbetet. Det instämmer jag i, precis som kulturministern
              tycker att man gör ett väldigt gott arbete. Men det som inte var
              ett gott arbete var när man fattade beslutet att utlokalisera
              Riksantikvarieämbetet. Och vi kommer att ha fortsatta problem.
            </seg>
            <seg n="9a67bdfa">
              Hade den förra regeringen fattat ett bättre beslut hade vi kunnat
              utveckla Riksantikvarieämbetet och kulturmiljövården på ett helt
              annat sätt än vad vi kan göra nu, när vi har att leva med och
              ta reda på den springnota som Socialdemokraterna lämnade efter
              sig.
            </seg>
            <seg n="2d41191a">
              Nej, det är inte bara i Helsingfors, Göran Persson, som saker
              och ting ska ligga. Men varför gäller det statliga myndigheter
              när det inte gäller museer?
            </seg>
            <seg n="981a4602">
              När det gäller ert förslag om fria entréer på de statliga museerna
              ställde jag frågan till partikollegan Israelsson varför det bara
              är Helsingforssmuseerna, de 16, och de utlokaliserade som ska
              ha fri entré varför inte alla museer. Varför vill inte Socialdemokraterna,
              om det nu ska vara rättvist, ha fri entré till alla museer?
            </seg>
          </u>
          <note n="897f419b">
            Anf. 53 GÖRAN PERSSON i Simrishamn (s) replik:
          </note>
          <u who="cecilia_magnusson_ad3fab_w" xml:id="i-c2448b18a9369e33-2" n="269d0483" prev="i-fe6291e840a17222-2">
            <seg n="bf3a510a">
              Herr talman! Vad gäller utlokalisering av statliga verk har kanske
              inte det här varit den första eller sista gången. Jag kan inte
              påminna mig att någon av utlokaliseringarna har varit helt bekymmersfri.
              Så är det. Det ligger i sakens natur när man river upp, startar
              om och börjar på nytt. Men när Riksantikvarieämbetet nu är på
              plats är vi överens om, och det är till och med ministern överens
              om, att till slut blev det här en bra lösning.
            </seg>
            <seg n="bd409b5a">
              Någon springnota har det definitivt inte varit. Vi har tagit
              ansvar från allra första början för att sätta till de pengar som
              behöver sättas till för Riksantikvarieämbetets skull, för Gotlands
              skull, för kulturmiljöns skull och andra verksamheter man bedriver
              på Riksantikvarieämbetet.
            </seg>
            <seg n="b2615933">
              Vad gäller fri entré hade vi med i vårt förslag att det skulle
              gälla de statliga museerna som även ligger i Göteborg och nere
              i Karlskrona. Men vår tanke var att man även i en fortsättning
              skulle kunna ha fri entré också ute i våra län, på länsmuseerna.
              Och faktum är att en del har blivit så influerade att de redan
              har fri entré i dag. Det är ett antal länsmuseer ute i landet
              som har fri entré.
            </seg>
            <seg n="fa4807d0">
              Det hade mycket väl kunnat bli en fortsättning. I stället för
              att göra skattesänkningar på andra områden hade vi säkert lagt
              de medlen i den goda konjunkturen, som visade sig efter 2006,
              på exempelvis länsmuseerna.
            </seg>
          </u>
          <note type="speaker" n="bf00c33f">
            Anf. 54 MATS JOHANSSON (m):
          </note>
          <u who="mats_johansson_5c6a7f_w" xml:id="i-375b10a9177858a2-0" n="49bff4d8">
            <seg n="b9bd8d51">
              Herr talman! Det är ett privilegium att få avsluta den här debatten.
              Jag tänkte göra det i en genomgående positiv ton, om inte annat
              för att kontrastera mot oppositionsledaren fru Holmas något grättna
              inledningsanförande. Jag kan förstå att en grå måndag som denna
              och med morgonens nedslående opinionssiffror kan man bli lite
              grå.
            </seg>
            <seg n="b10e400e">
              Herr talman! Alliansens tredje kulturbudget, som vi ska anta
              på onsdag, visar att talet om nedrustning av kulturpolitiken tillhör
              fablernas värld. De statliga anslagen har de senaste åren ökat
              från 9,5 miljarder till 10,3 miljarder kronor, alltså med 800
              miljoner, för att anknyta till kulturministerns beskrivning av
              hur tillväxten sker i kultursektorn. Den fortsätter alltså under
              alliansregeringen.
            </seg>
            <seg n="a86e4c0b">
              Över några år har reella lyft kunnat göras för bland annat folkbildning,
              kultur i skolan och scenkonsten, som har konstaterats av andra
              talare. Ett mått på detta är att kulturpolitikens andel av statsbudgeten
              ökar från 0,71 procent 2004 till 0,82 procent nästa år. Vi är
              alltså på väg att nå ett enprocentsmål i kulturens andel av statsbudgeten.
            </seg>
            <seg n="b87589d4">
              Vi hävdar oss som kulturfolk väl i en internationell jämförelse.
              Svenskarna ligger enligt en EU-studie i topp för kulturskapande
              och kulturkonsumtion i Europa. Det var det, Margareta Israelsson,
              som jag svarade på frågan på Orionteatern, där vi uppträdde gemensamt,
              då vi fick frågan: Hur ska Sverige bli en ledande kulturnation?
              Det var med utgångspunkt från EU:s konstaterande som jag sade
              att Sverige redan är en ledande kulturnation.
            </seg>
            <seg n="083cdafc">
              Margareta Israelsson tror att det beror på 1974 års kulturpolitik.
              Jag tror att det beror på skaparkraften hos Sveriges kulturskapare.
              Därmed inte sagt att inte politiken kan ha bidragit till detta
              under årtiondena. Och jag tror att kulturskapande fanns före 1974
              i Sverige.
            </seg>
            <seg n="dbcc8a80">
              Kultursektorn växer snabbare än ekonomin i övrigt. De goda tiderna
              har bidragit till att två tredjedelar av kulturkonsumtionen nu
              finansieras av hushållen dubbelt så mycket som kulturpolitiken
              i stat och kommun. Det ska vi vara glada för med tanke på de skador
              som finanskrisen kan komma att orsaka under resten av decenniet.
              Men jag tycker ändå att det finns anledning till långsiktig optimism.
              Kanske är det till och med så att i tider av ekonomisk nedgång,
              fru kulturminister, ökar behoven av uttolkning av livet och verkligheten,
              det som kulturskapandet ytterst bidrar med när vi söker orientering
              i tillvaron. Ett rikt kulturliv utgör en del av infrastrukturen
              för en avancerad kunskapsnation. De behoven lär öka inte minska.
            </seg>
            <seg n="6364ecdd">
              På liknande sätt har vi kunnat notera en förbättring av arbetsmarknaden
              inom kultursektorn, trots det sagda. Enligt Arbetsförmedlingen
              Kultur jag har kollat siffrorna för oktober har antalet arbetslösa
              minskat med 5 procent jämfört med föregående år. Det är förvisso
              små tal det gäller något hundratal personer men det är i alla
              fall en utveckling åt rätt håll inför en bistrare vinter och vår.
            </seg>
            <seg n="4ae7ee9c">
              Det innebär inte att allt är frid och fröjd i kulturens värld.
              Det framgår av betänkandet när vi nu äntligen tar itu med pensionsfrågan
              inom scenkonsterna. Det framgår också av den moderata debattskriften
              Kulturen 3.0 som satte fart på kulturdebatten när vi publicerade
              den i början av året. Där hade vi 97 förslag på förbättringar
              på kultur- och medieområdet under parollen: Mer pengar till kulturen,
              mer kultur för pengarna.
            </seg>
            <seg n="0ea2bb18">
              För några veckor sedan kom också den så kallade skuggutredningen
              med en rad intressanta uppslag till förbättringar från många kulturskapare.
              Låt vara att frekventa önskemål av typen hit med stålarna bara
              kan tillgodoses av partier med egen sedelpress och fullt solsken
              genom budgettaket.
            </seg>
            <seg n="430bbf8c">
              Som påpekats här kommer Kulturutredningen den 12 februari att
              överlämna betänkandet om kulturpolitikens förnyelse till regeringen.
              Förhoppningsvis sker det med en uppdatering av verklighetsbilden
              med nya målformuleringar och organisationsförändringar.
            </seg>
            <seg n="d44db33c">
              Låt mig i det sammanhanget lyfta upp Riksrevisionens senaste
              rapport som granskar stödformerna i kulturpolitiken. Titeln är
              Kulturbidrag, effektiv kontroll och goda förutsättningar för förnyelse?
              Där har Riksrevisionen pekat på brister i bidragsgivningen. Hur
              krav på omprövning och förnyelse i bidragssystemet uppfyllts kan
              enligt revisionen inte besvaras i brist på underlag. Man säger
              att när en så stor andel av bidragsmedlen går till samma mottagare
              år efter år är det en indikation på att omprövningen brister.
              Det gäller till exempel stödet till fria teatergrupper och kulturtidskrifter
              som till 8090 procent går till samma mottagare år efter år. Som
              jag påpekade i en artikel i Svenska Dagbladet nyligen är det förhållandet
              i och för sig inte så konstigt om de här aktörerna fungerar väl
              och har god kvalitet. Men stödsystemet konserverar onekligen befintlig
              struktur.
            </seg>
            <seg n="5a35963e">
              Dessbättre har Kulturrådets nya ledning i en åtgärdsplan vidtagit
              åtgärder för att säkra kvaliteten i handläggningen, och även Konstnärsnämnden
              har redovisat exempel på förbättringar. Det är viktigt och bra
              eftersom en väl fungerande byråkrati är en viktig del av den goda
              staten och en god kulturpolitik.
            </seg>
            <seg n="8635396e">
              Inom mitt speciella ansvarsområde mediepolitiken kommer också
              flera tillfällen under nästa år till att granska regelverk och
              andra förutsättningar. Jag tänker främst på när Rose-Marie Frebrans
              public service-utredning ska omsättas i förändringar. Nyligen
              fick vi på bordet rådman Martin Holmgrens utredning om villkoren
              för den privata radions utveckling, som många av oss hoppas så
              småningom ska leda till förbättrade möjligheter att utveckla kvalitet
              och mångfald även på detta område. Radion tillhör framtiden.
            </seg>
            <seg n="d6209e37">
              Herr talman! Låt mig avsluta i en positiv ton med en eloge till
              public service. Vi som ofta är så kritiska till förytligandet
              på televisionens område bör också ta tillfället att peka på motsatsen
              som när Sverige Television lyssnar på det mångåriga moderata kravet
              om fler televiseringar från nationalscenerna, både från Dramaten
              och Kungliga Operan. Så kan kulturskapandet spridas till alla.
              Endast det bästa är gott nog åt folket.
            </seg>
          </u>
          <note type="speaker" n="9a4fd70b">
            Anf. 55 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_kulturminister_w" xml:id="i-50b533a5719f2ecb-6" n="6210fb05">
            <seg n="90ef58db">
              Herr talman! Detta är egentligen en replik till Göran Persson
              eftersom jag blev apostroferad när han var uppe i talarstolen.
              Det gällde Riksantikvarieämbetet och vad jag möjligen hade sagt
              och inte sagt. Eftersom jag var i Visby när Riksantikvarieämbetets
              nya lokaler invigdes vill jag gärna säga vad det var jag faktiskt
              sade och vad jag också tycker.
            </seg>
            <seg n="26a0280f">
              Det handlar om omfördelningen med 15 miljoner kronor som tas
              från kulturmiljöanslaget. Det innebär i praktiken ett minskat
              anslag nästa år med 600 000700 000 kronor per länsstyrelse. Det
              är mycket pengar i sig, men det är trots allt ingen katastrof.
            </seg>
            <seg n="8de02d12">
              Var då det här beslutet bra? Nej, det var inget bra beslut. Men
              någon gång, och det var det jag sade när jag var i Visby, måste
              man sätta punkt. De som arbetar där behöver arbetsro. Det är viktiga
              uppgifter de har. Det är uppgifter som nu kommer att bli försenade.
              Kostnaden för den här flytten har legat på runt 1 miljon kronor
              per anställd. Det är egentligen inte försvarbart. Men det hindrar
              inte att riksantikvarien Inger Liliequist och hennes medarbetare
              har gjort ett bra jobb med de svåra förutsättningar som gäller.
              Det var det jag sade, och det är det jag också tycker.
            </seg>
            <seg n="66456d38">
              Jag tycker inte att det här var lyckligt, men jag önskar dem
              all lycka i det arbete de har framför sig. Det kommer de att behöva.
            </seg>
            <seg n="cb506ab2">
              Sedan vill jag också önska Göran Persson god jul och, liksom
              till de övriga som jag har mött i diskussionen, lämna över en
              bok. Den har vi talat om tidigare. Det är Gomorra av Roberto Saviano.
            </seg>
          </u>
          <note n="c7be968e">
            Överläggningen var härmed avslutad.
          </note>
          <note n="fcfb301e">
            9 § Transportstyrelsen och dess verksamhet
          </note>
          <note n="5c9936c4">
            Föredrogs
          </note>
          <note type="speaker" n="6e40f299">
            Anf. 56 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_a3a52c_w" xml:id="i-a2df61b124c47043-0" n="13004ffa" next="i-037b82aab215eb1c-0">
            <seg n="feab337d">
              Herr talman! Det ligger i människans natur att benämna saker.
              När urmänniskan kröp ur grottan för att utforska världen gav hon
              namn åt allt hon såg. Flygande kreatur kallade hon fåglar och
              odjur med stora tänder lejon. Namn har spelat en stor roll i mytologin
              och i världens olika religioner. Enligt Bibeln till exempel skapades
              världen, djuren och människan genom att Gud gav dem namn. Om någonting
              inte hade ett namn existerade det alltså inte.
            </seg>
            <seg n="a469715d">
              Även nu i moderna tider fäster vi stor vikt vid rätt ord och
              rätt namn. Shakespeare undrade om rosor skulle dofta lika gott
              även om de inte kallades rosor. Skulle smultron smaka mindre om
              de kallades palsternacka?
            </seg>
            <seg n="e024c77b">
              Herr talman! Det är viktigt att kalla saker vid deras rätt namn.
              Trafikutskottets betänkande om Transportstyrelsen behandlar en
              proposition med förslag som till största delen består av namnändringar
              så att den nya myndigheten Transportstyrelsen formellt kan utöva
              sin verksamhet redan från första dagen, den 1 januari 2009. I
              praktiken innebär detta att namnet på nuvarande myndighet måste
              bytas mot namnet Transportstyrelsen i berörda lagar.
            </seg>
          </u>
          <note n="255c1ccd">
            Beslutet att Transportstyrelsen inrättas den 1 januari 2009 fattades
            av regeringen redan i april i år. Transportstyrelsen bildas genom
            att verksamheterna vid Luftfartsstyrelsen, Sjöfartsinspektionen,
            Järnvägsstyrelsen, Vägtrafikinspektionen, Vägverkets trafikregister
            samt Vägverkets normgivning och tillsynsverksamhet förs över till
            den nya myndigheten.
          </note>
          <u who="eliza_roszkowska_oberg_a3a52c_w" xml:id="i-037b82aab215eb1c-0" n="13004ffa" prev="i-a2df61b124c47043-0">
            <seg n="89aa16b5">
              Ett år senare, den 1 januari 2010, förs även länsstyrelsernas
              verksamhet för körkort och yrkestrafik över till den nya myndigheten.
              Transportstyrelsens verksamhet kommer framför allt att bestå av
              normgivning, tillsyn och tillståndsgivning inom de fyra transportslagen
              järnväg, luftfart, sjöfart och väg.
            </seg>
            <seg n="7af51d19">
              Den nya myndigheten bildas för att säkerställa en effektiv och
              pålitlig tillsyn inom alla trafikslag. Detta innebär bland annat
              effektivitetsvinster och bättre tillsyn över verksamheter genom
              att man skapar oberoende mellan den som utövar tillsynen och den
              verksamhet som ska inspekteras.
            </seg>
          </u>
          <note n="a0c0e0c5">
            Herr talman! Förutom regeringens proposition behandlas två följdmotioner
            och två motioner från allmänna motionstiden 2007 och 2008 i trafikutskottets
            betänkande. Dessutom finns det två reservationer bifogade. Med
            detta sagt överlämnar jag ärendet till våra debattörer.
          </note>
          <note type="speaker" n="3ba5267a">
            Anf. 57 DÉSIRÉE LILJEVALL (s):
          </note>
          <u who="desiree_liljevall_cd4567_w" xml:id="i-93354d6ca0696f6b-0" n="813e3062">
            <seg n="88b44bc9">
              Herr talman! I dag ska vi i trafikutskottet alltså debattera
              den proposition som handlar om den nya myndigheten Transportstyrelsen
              och dess verksamhet. Den borgerliga regeringen föreslår att Järnvägsstyrelsen
              och Luftfartsstyrelsen läggs ned i sin nuvarande form och att
              Vägtrafikinspektionen skiljs från Vägverket och Sjöfartsinspektionen
              från Sjöfartsverket. Dessa fyra verksamheter ska sedan fungera
              som lejonparten i Transportstyrelsen och förläggas till Norrköping.
            </seg>
            <seg n="1e77867b">
              Varför vill den borgerliga regeringen göra detta? Jo, av två
              huvudsakliga anledningar. De tror att tillsynen av trafikslagen
              blir pålitligare och effektivare genom att inspektionerna skiljs
              från trafikmyndigheterna. De menar också att den nya myndigheten
              Transportstyrelsen behövs för att komma till rätta med dagens
              splittrade och svåröverskådliga tillsyn.
            </seg>
            <seg n="43199bf0">
              Herr talman! Vi ställer oss frågande till en sådan beskrivning
              av trafikinspektionernas verksamheter och kan inte se några bra
              skäl för en sammanslagning. Tvärtom har vi tre tydliga argument
              som talar emot.
            </seg>
            <seg n="558f0241">
              För det första finns det fundamentala skillnader mellan verksamheterna
              järnväg, luftfart, väg och sjöfart och deras sinsemellan mycket
              olika tekniska och operativa miljöer. De fyra olika inspektionsmyndigheternas
              fackkompetens skiljer sig åt. Det är tveksamt om till exempel
              sjöfartens villkor och säkerhet är användbara för dem som arbetar
              med de andra trafikslagen. Dessutom påverkas båt- och flygtrafik
              i hög grad av internationella lagar och regler, medan väg och
              järnväg än så länge regleras inom landets gränser. Tillräcklig
              hänsyn tas inte till respektive transportslags förutsättningar
              och behov. En myndighet som Transportstyrelsen riskerar att fjärma
              sig från verkligheten.
            </seg>
            <seg n="650a4b25">
              För det andra är vi tveksamma till placeringen av den nya myndigheten.
              Det finns viktiga fördelar med att inspektionsmyndigheterna har
              lokaler som ligger nära sina respektive trafikmyndigheter. Den
              borgerliga regeringen föreslår att den ska ligga i Norrköping
              med andra ord långt från sina trafikmyndigheter. Det är över 25
              mil mellan Norrköping och Borlänge där Banverket och Vägverket
              har sina huvudkontor. Vi ser framför oss en ökad byråkrati, dyra
              omställningskostnader och kompetensförluster.
            </seg>
            <seg n="af429534">
              Slutligen, som ett tredje skäl emot, anser vi att propositionen
              saknar en ordentlig analys av varför en sammanslagning av trafikinspektionerna
              verkligen skulle leda till höjd säkerhet och effektivisering.
            </seg>
            <seg n="e86e6fe8">
              Herr talman! En sammanslagning av de fyra trafikinspektionerna
              bör inte genomföras. Jag yrkar härmed bifall till reservationerna
              1 och 2.
            </seg>
          </u>
          <note type="speaker" n="5c43e2aa">
            Anf. 58 KARIN SVENSSON SMITH (mp):
          </note>
          <note n="2c5fd8e2">
            Herr talman! Jag yrkar bifall till reservation 2. Bakom den står
            Socialdemokraterna, Vänsterpartiet och Miljöpartiet.
          </note>
          <u who="karin_svensson_smith_791b38_w" xml:id="i-2e33d3ff017b30b8-0" n="672ab98d">
            <seg n="6b6d88b6">
              I reservation 2 vänder vi oss emot finansieringen av den nya
              Transportstyrelsen. Den träder, som sagt, i kraft den 1 januari
              nästa år. Inledningsvis finansieras den via statsanslag som aviserades
              i budgetpropositionen. Tanken är att man så småningom ska fasa
              ut den finansieringen och ersätta den med en avgiftsfinansiering.
              Avgiftsfinansiering av järnvägstransporter kan inte tolkas som
              något annat än att man höjer banavgifterna.
            </seg>
            <seg n="d4b4a4b4">
              Vad får det för konsekvenser? Det kan inte leda till annat än
              att man höjer biljettpriserna för dem som åker tåg i Sverige,
              och höjer fraktpriserna för dem som transporterar gods på järnväg.
              Det är anledningen till vår reservation.
            </seg>
            <seg n="eea97869">
              Vi ser att den orättvisa prissättning som i dag finns mellan
              de olika transporterna är en väsentlig orsak till den klimatpåverkan
              som transportsektorn sammantaget ger upphov till. Det finns en
              vitbok som kom för några år sedan. Den heter Fair and Efficient
              Pricing on Transport . Där påtalar man att om det ska bli effektiva
              transporter i Europa måste varje transportslag täcka de kostnader
              som de ger upphov till. Så är inte fallet i dag.
            </seg>
            <seg n="0bd87260">
              Vägtrafikbeskattningsutredningen konstaterade att till exempel
              när det gäller långväga lastbilstrafik finansierar avgifterna
              i dag någonstans mellan 10 och 30 procent av de kostnader som
              lastbilstrafiken ger upphov till klimatet oräknat.
            </seg>
            <seg n="dbbb38de">
              De lärde tvistar om hur mycket man ska beräkna klimatskadorna
              till. Jag gissar att det skulle vara en väsentlig andel om man
              verkligen tog ut det i priset på vägtransporter.
            </seg>
            <seg n="4a2c0774">
              Det behöver man göra för att nå klimatmålen. Men vad gör den
              borgerliga regeringen? Man inför i stället en ny myndighet som
              ska avgiftsfinansieras. Delar av detta kommer att belasta dem
              som använder de mer miljövänliga transportslagen.
            </seg>
            <seg n="1b1f4528">
              Det är orättvist också i en annan bemärkelse. Sjötransporterna
              finansieras via affärsverket Sjöfartsverket. Det betyder att den
              verksamheten huvudsakligen betalas av de farledsavgifter som sjötransporterat
              gods betalar. Det gör att de har en nackdel i förhållande till
              vägtransporterna.
            </seg>
            <seg n="a8a88fad">
              Man lägger på kostnader där. Man gör inte som till exempel Danmark,
              det vill säga planerar att införa kilometerskatt i hela vägsystemet.
              Det offentliggjordes i dag att även den borgerliga regeringen
              i Danmark har tagit till sig de krav som oppositionen har drivit
              ett tag nu. Vi får se hur utvecklingen kommer till stånd. Tanken
              är att det ska omfatta både tunga bilar och personbilar.
            </seg>
            <seg n="af7ee6b4">
              Sådana förslag från regeringen har jag efterlyst från den här
              talarstolen flera gånger. Klimatberedningens samtliga sju partier
              var överens om det. Jag har inte hört något sådant. Tvärtom yttrade
              Anders Borg i en debatt i kammaren förra veckan stor skepsis mot
              att låta vägtransporterna betala sina kostnader.
            </seg>
            <seg n="6a079230">
              Den här myndigheten ska göra delar av den verksamhet som olika
              inspektioner gjorde tidigare, men den får också en del nya uppgifter.
              Det vi huvudsakligen vänder oss emot är hur man finansierar det
              hela.
            </seg>
          </u>
          <note type="speaker" n="b08429b6">
            Anf. 59 NINA LARSSON (fp):
          </note>
          <u who="nina_larsson_b567b6_w" xml:id="i-f622181a5d83928f-0" n="ce41be0e">
            <seg n="8b2c5033">
              Herr talman! Möjligheterna inom transportsektorn är oändliga.
              Resandet till och från jobbet, till vänner och familj, till storstäder,
              till landsbygd eller till obygd, om man så vill, eller till andra
              delar av världen skapar fantastiska potentialer för tillväxt och
              bättre förståelse människor emellan.
            </seg>
            <seg n="e943dc3d">
              Resandet gör faktiskt världen lite bättre och lite säkrare för
              var dag som går.
            </seg>
            <seg n="a04832e2">
              Utmaningarna är, som vi alla vet, av diger karaktär. Att minska
              utsläppen av växthusgaser är en grannlaga uppgift.
            </seg>
            <seg n="57dabea9">
              Vad har då detta med inrättandet av en transportslagsövergripande
              transportstyrelse att göra? Allt, faktiskt.
            </seg>
            <seg n="dc5f98b5">
              Trafikfrågorna och allt som ska göra vårt resande enkelt, säkert
              och smidigt hänger samman, från infrastruktur till regler för
              användandet av densamma. Det måste fungera hela vägen.
            </seg>
            <seg n="5f79aa75">
              Alliansregeringen har satsat på infrastrukturen. Efter många
              år av underlåtenhet att betala vad drift och underhåll faktiskt
              kostar har alliansregeringen börjat beta av det så kallade underhållsberget.
              Efter många år av underlåtenhet att betala vad nyinvesteringar
              faktiskt kostar har alliansregeringen börjat beta av de planer
              som fått ligga och vänta.
            </seg>
            <seg n="cb45e2ed">
              Det bästa med alliansregeringens trafikpolitik är att vi har
              en förmåga att se över gränserna, alltifrån vägar till och från
              Norge till att överbygga gränser mellan transportslagen. Vi ser
              det i infrastrukturpropositionen som vi kommer att debattera här
              i kammaren om ett par veckor. Vi ser det klart och tydligt i det
              ärende som vi hanterar här i dag, nämligen att inrätta en transportslagsgemensam
              transportstyrelse där järnvägsstyrelse, luftfartsstyrelse, delar
              av sjöfartsverk och vägverk slås samman.
            </seg>
            <seg n="4c7dbb9f">
              Anledningarna är många. Vi måste ha en effektiv och tillförlitlig
              tillsyn inom alla transportslag. En förutsättning för detta är
              att det råder ett oberoende mellan de organ som utövar tillsynen
              och den verksamhet som tillsynen avser, infrastrukturförvaltare
              och transportansvariga.
            </seg>
            <seg n="725dbdc6">
              Behovet av optimal tillsyn som är oberoende och effektiv är dessutom
              en förutsättning om man på ett bra och säkert sätt ska hantera
              många olika aktörer. Att öka antalet aktörer på transportmarknaden
              är avgörande för att få till stånd god konkurrens som kan ge bättre
              kvalitet och ökade valmöjligheter för resenärer och transportörer.
              Vi vill se fler olika initiativ inom transportsektorn, inte färre.
            </seg>
            <seg n="84cecd8f">
              Aktörerna är i många fall transportslagsövergripande. Resenärerna
              och transporterna är det definitivt. Normgivning, tillsyn och
              tillståndsgivning för samtliga trafikslag måste präglas av likabehandling.
              Det finns också goda möjligheter att på bredden intensifiera trafiksäkerhetsarbetet,
              vilket är oerhört bra.
            </seg>
            <seg n="ed2c72e4">
              Stora delar av verksamheten är tänkt att finansieras med avgifter.
              Exakt i vilken grad och på vilka områden är inte fastställt. Beredning
              pågår. Fördelarna med avgiftsfinansiering är att det skapas ett
              rättvist och transparent system mellan de olika transportslagen.
              Om politiken sedan vill främja ett särskilt transportslag, vilket
              kan tänkas av olika anledningar, finns det olika former att finna
              vägar för detta.
            </seg>
            <seg n="637029ab">
              Att ha grundförutsättningar som är likvärdiga gynnar ett ökat
              utbyte. Det kan leda till smartare användande helt enkelt.
            </seg>
            <seg n="76e29154">
              Herr talman! Jag vill yrka bifall till utskottets förslag i betänkandet
              och avslag på samtliga reservationer. Att vi inrättar en transportslagsgemensam
              tranportstyrelse förbättrar trafikens och allas våra gränslösa
              möjligheter.
            </seg>
          </u>
          <note type="speaker" n="5ff6c4f9">
            Anf. 60 DÉSIRÉE LILJEVALL (s) replik:
          </note>
          <u who="desiree_liljevall_cd4567_w" xml:id="i-93354d6ca0696f6b-1" n="813e3062">
            <seg n="6d0cf66b">
              Herr talman! Vi har hört den borgerliga majoritetens företrädare
              i denna debatt, folkpartisten Nina Larsson, plädera för regeringens
              proposition om den nya myndigheten Transportstyrelsen när hon
              väl kom till saken. Hon ställer sig därmed bakom regeringens beskrivning
              av dagens tillsyn såsom splittrad och svåröverskådlig. Det har
              jag mycket svårt att förstå.
            </seg>
            <seg n="25922e3d">
              I dag är de naturliga kontaktytorna mellan inspektionsmyndigheterna
              mycket begränsade. Sjöfartsinspektionen har ingen naturlig kontaktyta
              med de andra inspektionsmyndigheterna utan främst med klassificeringssällskapen
              och med andra myndigheter som polis, tullverk och kustbevakning.
            </seg>
            <seg n="049d5b75">
              Luftfartsstyrelsen har konstaterat att några naturliga kontaktytor
              med de andra transportslagen inte finns utom vid markplanering
              av infrastrukturprojekt.
            </seg>
            <seg n="e07f7f8c">
              Järnvägsstyrelsen uppger att de myndigheter inom transportsektorn
              som den har beröringspunkter med är Vägverket när det gäller plankorsningar
              och Banverket när det gäller infrastrukturprojekt som ska markplaneras.
            </seg>
            <seg n="74736976">
              Dessutom är både flyg och sjöfart starkt internationellt orienterade.
            </seg>
            <seg n="8f870aed">
              Vad är det som säger att det skulle bli effektivare och bättre
              om man buntade ihop dessa fyra verksamheter som sysslar med transporter
              till en enda stor koloss just bara för att de sysslar med transporter?
            </seg>
          </u>
          <note type="speaker" n="2eae5d96">
            Anf. 61 NINA LARSSON (fp) replik:
          </note>
          <u who="nina_larsson_b567b6_w" xml:id="i-f622181a5d83928f-1" n="ce41be0e">
            <seg n="df349802">
              Herr talman! Jag är inte ett dugg förvånad över att Socialdemokraterna
              motsätter sig införandet av en transportslagsövergripande transportstyrelse.
              Faktum är att stuprörsmentalitet alltid har varit Socialdemokraternas
              klart bästa gren. Det är inget som kommer att förändras under
              överskådlig framtid, förstår vi här.
            </seg>
            <seg n="9c37f7ff">
              Det finns inget i det som Désirée Liljevall räknade upp som motsäger
              att det kommer att fungera både effektivare och bättre i en transportslagsgemensam
              transportstyrelse tvärtom. Vi kommer att få se en möjlighet till
              ökat utbyte transportslagen emellan.
            </seg>
            <seg n="d0e04871">
              Naturligtvis kommer man att behålla den kompetensen och den spetsinriktning
              som de olika avdelningarna har. Ingen motsätter sig det. Men vi
              öppnar för att man kan dra nytta av varandra på ett mycket bättre
              sätt. Det kommer att leda till att vi får ett enklare system.
            </seg>
            <seg n="10d44999">
              För en vanlig Svensson blir det lättare att kontakta myndigheten
              när det bara blir en. Det blir enklare att följa upp ärenden och
              så vidare, vilket är positivt.
            </seg>
            <seg n="64c4f08c">
              Här tror jag att Désirée Liljevall är helt fel ute också, ska
              sägas.
            </seg>
            <seg n="77502b6e">
              För att ha en god tillsyn och en effektiv kontroll är det viktigt
              med ett oberoende mellan den som utför tillsynen och dem som bedriver
              själva verksamheten. Detta hörde vi mycket lite om i Désirée Liljevalls
              anförande. Det skulle vara intressant att höra lite mer om det.
            </seg>
          </u>
          <note type="speaker" n="c7110928">
            Anf. 62 DÉSIRÉE LILJEVALL (s) replik:
          </note>
          <u who="desiree_liljevall_cd4567_w" xml:id="i-93354d6ca0696f6b-2" n="813e3062">
            <seg n="8d3a2b26">
              Herr talman! Medan vi är tydliga och gång på gång radar upp argument
              som talar mot en sådan sammanslagning är Nina Larssons skäl klena.
              De svävar i luften och saknar riktig substans. Enligt mig framgår
              det inte vad det är som gör den nya jättemyndigheten så mycket
              bättre än dagens skilda verksamheter. Är det bara storleken som
              har betydelse, Nina Larsson?
            </seg>
            <seg n="cf026a37">
              På vilket sätt leder en sammanslagning av trafikinspektionerna
              till höjd säkerhet och effektivisering av inspektionernas arbete?
            </seg>
          </u>
          <note type="speaker" n="71b32206">
            Anf. 63 NINA LARSSON (fp) replik:
          </note>
          <u who="nina_larsson_b567b6_w" xml:id="i-f622181a5d83928f-2" n="ce41be0e">
            <seg n="e6f81316">
              Herr talman! Det är anmärkningsvärt att Désirée Liljevall står
              och slår sig för bröstet och hävdar att det inte finns några som
              helst argument för att skapa en transportslagsövergripande gemensam
              transportstyrelse. I själva verket är Socialdemokraterna mycket
              ensamma i denna fråga. Det vet de också om.
            </seg>
            <seg n="e626cf0f">
              Det är bra att få en bredd och att det skapas ökat utbyte mellan
              de olika transportslagen. Det kommer också att visa sig. Det kommer
              även Désirée Liljevall att få klart för sig så småningom.
            </seg>
          </u>
          <note type="speaker" n="979b5607">
            Anf. 64 KARIN SVENSSON SMITH (mp) replik:
          </note>
          <u who="karin_svensson_smith_791b38_w" xml:id="i-e452b737f3fb85c7-0" n="672ab98d">
            <seg n="6b923352">
              Herr talman! Jag begärde ordet när Nina Larsson talade om likvärdighet.
              Det skulle vara bra om det fanns likvärdighet mellan de olika
              transportslagen. Nu har dessbättre EU snart en färdig sammanställning
              över de parametrar som ska ingå när man prissätter trafik. Man
              går igenom priset för buller, luftföroreningar, vägslitage, trafikolyckor
              och förhoppningsvis klimat för att sätta värden på desamma.
            </seg>
            <seg n="d0699f92">
              Det som kommer att bli fallet om det verkligen skulle bli en
              likvärdig prissättning av transporter är att vägtransporter och
              flyg skulle bli dyrare och de andra billigare relativt sett.
            </seg>
            <seg n="c7bae81b">
              Av den anledningen vidhåller vi i högsta grad reservation nr
              2. Jag har inte sett något förslag från regeringen som tenderar
              att minska den skevhet som finns i dag, snarare tvärtom.
            </seg>
            <seg n="d3894976">
              När regeringen lade fram sin infrastrukturproposition fasade
              de ut fordonsbidraget. Vad kommer det att få för konsekvenser
              för de regionala kollektivtrafikresenärerna? Det innebär att man
              vältrar över kostnader som medför prisfördyring för den som åker
              kollektivt. Varför ska vi med höjda priser skrämma bort dem som
              väljer att resa klimatvänligt? Det vill jag att Nina Larsson talar
              om för mig.
            </seg>
          </u>
          <note type="speaker" n="e2738e46">
            Anf. 65 NINA LARSSON (fp) replik:
          </note>
          <u who="nina_larsson_b567b6_w" xml:id="i-f622181a5d83928f-3" n="ce41be0e">
            <seg n="86044401">
              Herr talman! Jag är inte heller särskilt förvånad över att den
              samlade vänstern motsätter sig avgiftsfinansiering. Det faller
              sig väl naturligt.
            </seg>
            <seg n="aee236ec">
              Vi ska komma ihåg att frågan inte har landat än. Det är viktigt
              att analysera konsekvenserna för att försöka förutspå vilka eventuella
              effekter som kan uppstå. Att Karin Svensson Smith lyfter upp frågan
              är givetvis positivt, men eftersom frågan inte har landat än är
              det alldeles för tidigt att säga vad som faktiskt blir fallet.
            </seg>
            <seg n="b1cf4401">
              Att ha avgiftsfinansiering har sina fördelar. Det är en långsiktig
              process att arbeta mot att transportslagen ska bekosta sina kostnader.
              Där finns det många olikheter i dagens situation. Det instämmer
              jag helt och fullt med. Vägen dit kommer inte heller att vara
              helt rak och glasklar. Det är många olika faktorer som vi måste
              ta hänsyn till.
            </seg>
            <seg n="0ce8f436">
              Jag ställer mig frågande till att i riksdagen utesluta avgiftsfinansiering
              på bansidan innan vi är helt på det klara med vilka effekter det
              kommer att ge.
            </seg>
          </u>
          <note type="speaker" n="66ea13b1">
            Anf. 66 KARIN SVENSSON SMITH (mp) replik:
          </note>
          <u who="karin_svensson_smith_791b38_w" xml:id="i-e452b737f3fb85c7-1" n="672ab98d">
            <seg n="3b86036c">
              Herr talman! Vilka effekter en avgiftshöjning får är mycket enkelt
              utifrån typisk marknadsliberal nationalekonomi. Det som är dyrare
              används mindre. Det blir konsekvensen i det här fallet. Det är
              motsatsen till rättvisa och klimatpolitik.
            </seg>
            <seg n="afb00720">
              Nina Larsson frågar om konsekvenserna. Detta har utretts många
              gånger. Jag var med och gjorde ett delbetänkande i Kommunikationskommittén
              på 90-talet som handlade om priser på transporter där man jämförde
              priser för transportslagen. Detta har gjorts på EU-nivå och i
              Vägbeskattningsutredningen som lämnades på 2000-talet.
            </seg>
            <seg n="f6b4fad9">
              Det är väl känt i vilken utsträckning de som använder olika trafikslag
              bär sina egna kostnader. Vägtransporterna ligger sämst till i
              det sammanhanget. Sjötransporter och kollektivtrafik är väsentligt
              bättre i sammanhanget. Det har att göra med faktorerna slitage,
              klimat, olyckor och luftföroreningar.
            </seg>
            <seg n="1a3f5cff">
              Hur ska man då göra med avgiftsfinansiering? Statssekreterare
              Leif Zetterberg lyfter fram ett förslag i en av transporttidningarna
              som jag tror heter Godset. Han har talat om att utauktionera tåglägena
              till högstbjudande som ett sätt att möta trängsel i transporterna.
            </seg>
            <seg n="606a1bf6">
              Det är säkert ett sätt att skrämma bort en del resenärer och
              få bort trängsel i järnvägssystemet. Men vad får det för konsekvenser
              för klimat, buller, luftföroreningar och trafikolyckor?
            </seg>
            <seg n="5f0357ce">
              Vi är inte emot avgiftsfinansiering av princip. Men vi är motståndare
              till orättvisa och klimatineffektiva avgifter.
            </seg>
          </u>
          <note type="speaker" n="9c2f918c">
            Anf. 67 NINA LARSSON (fp) replik:
          </note>
          <u who="nina_larsson_b567b6_w" xml:id="i-f622181a5d83928f-4" n="ce41be0e">
            <seg n="b89846c4">
              Herr talman! Alliansregeringen prioriterar järnvägssatsningar.
              Det har vi visat vid flertalet tillfällen. Det kommer vi också
              att göra framöver.
            </seg>
            <seg n="1d9ed329">
              Att statssekreteraren öppnar för banavgifter av den typ som Karin
              Svensson Smith beskriver möjliggör också ytterligare inkomster
              för att ännu mer förstärka de järnvägssatsningar som alliansregeringen
              redan gör. Det är något ytterst positivt.
            </seg>
            <seg n="e5a02c62">
              Att det sedan finns ett förhållande mellan utbud och efterfrågan
              där man får betala lite mer på de tåglägen som är mest eftersträvansvärda
              tycker jag är fullt naturligt. Det kommer också att möjliggöra
              att man bättrar på användandet av järnvägssektorn totalt sett.
            </seg>
          </u>
          <note n="c7be968e">
            Överläggningen var härmed avslutad.
          </note>
          <note n="96b5b2f5">
            10 § Strategi för en konkurrenskraftig europeisk försvarsindustri
          </note>
          <note n="5c9936c4">
            Föredrogs
          </note>
          <note type="speaker" n="90145966">
            Anf. 68 PETER JONSSON (s):
          </note>
          <u who="peter_jonsson_bf7adb_w" xml:id="i-d557ee5480ae1d69-1" n="0bacfaef" next="i-1d1a9434ab4750c0-1">
            <seg n="f627a457">
              Herr talman! Nu och en stund framöver kommer debatten i kammaren
              att handla om en strategi för en konkurrenskraftig europeisk försvarsindustri.
              Vi socialdemokrater har till detta utlåtande en motivreservation,
              och den yrkar jag bifall till redan nu.
            </seg>
            <seg n="7170719a">
              Jag vill först beklaga att vi inte har kunnat komma överens i
              utskottet i denna viktiga fråga för svensk försvarsindustris framtida
              position i EU. Så här står det i sammanfattningen i utlåtandet:
              Utskottet välkomnar det initiativ till en strategi för en starkare
              och mer konkurrenskraftig försvarsindustri i EU som kommissionen
              presenterar och ställer sig bakom de strävanden som framkommer
              av meddelandet. En väl fungerande försvarsindustrimarknad utgör
              en viktig komponent i uppfyllandet av de gemensamma åtagandena
              inom den europeiska säkerhets- och försvarspolitiken.
            </seg>
            <seg n="c5d9560f">
              Vi ställer oss bakom denna sammanfattning. Vi ställer oss bakom
              utskottets ställningstagande till artikel 296 om en striktare
              tillämpning av möjligheterna att åsidosätta inre marknadens bestämmelser
              med hänvisning till de nationella säkerhetskraven. Vi ställer
              oss också bakom att lika villkor ska gälla för samtliga länder,
              överföring av försvarsmateriel inom EU, offsetdelen och förbindelser
              med USA. Jag går inte in i detalj på dessa områden. Här är vi
              överens med de borgerliga partierna i kammaren.
            </seg>
            <seg n="c625f5c5">
              En avgörande faktor för att uppnå denna vision är att vi ger
              tydliga signaler till EU:s medlemsländer att vi tror på den svenska
              försvarsindustrins framtida möjlighet i en hårdare konkurrens.
              Denna tydliga signal fanns från början med i utskottets utlåtande.
              Men under förhandlingarna ströks följande text: För att upprätthålla
              såväl en konkurrenskraftig position på försvarsindustrimarknaden
              som det säkerhetspolitiska inflytande som följer med en sådan
              ställning erinrar utskottet om Sveriges behov av att även fortsättningsvis
              vara i en position som varande en slutleverantör av komplicerade
              materielsystem och att det även fortsättningsvis bör bibehållas.
              I detta perspektiv finns ett genuint svenskt engagemang för såväl
              en fungerande nationell försvarsindustristrategi som en ändamålsenlig
              strategi för den europeiska försvarsindustrimarknaden.
            </seg>
            <seg n="afe2fa98">
              Det var texten som stod. Den förhandlades bort, och i stället
              kom en intetsägande, urvattnad text som gjorde att vi socialdemokrater
              lämnade in en motivreservation.
            </seg>
            <seg n="49d1ca6f">
              I det borgerliga lägret finns det partier som på senare tid fått
              allt större inflytande på regeringens syn på försvarsindustrins
              framtid. Jag är mycket oroad över den utvecklingen. I dag jobbar
              direkt och indirekt hundratusen människor inom detta område.
            </seg>
            <seg n="dc01ccda">
              Jag tror att det är här som de skulle vilja att vi sade: I ljuset
              av den militära alliansfriheten är det viktigt att värna om en
              inhemsk svensk försvarsindustri med en hög teknologisk standard.
              Försvarsindustrin bidrar till Sveriges oberoende. Sverige tjänar
              på att ha en internationellt konkurrenskraftig försvarsindustri
              såväl ur ett långsiktigt strategiskt säkerhetsperspektiv som ur
              ett industripolitiskt perspektiv. Det gäller särskilt på områden
              med spjutspetsteknologi såsom att utveckla världsledande kompetenser.
            </seg>
            <seg n="359a1926">
              Den politik som regeringen nu för är en naiv folkpartistisk försvarsindustripolitik.
              Man talar ofta om köp över hyllan. Vilken hylla talar man om?
              Den hyllan finns knappast. Är det så att det finns någon hylla?
              Man nämner till exempel att Finland har en annan strategi. De
              köper faktiskt svensk försvarsmateriel. De köper i stor utsträckning
              från den hylla som vi har.
            </seg>
            <seg n="643ab8b5">
              Det komiska är att Frankrike, Tyskland och England nu gnuggar
              händerna när de ser att Sverige går ifrån en framtida position
              som leverantör av spjutspetsteknologi i förhållande till dem själva.
              De kommer naturligtvis att protektionistiskt hålla fast vid sin
              egen försvarsindustri i större utsträckning än vad de kanske gör
              i dag.
            </seg>
            <seg n="c47287a8">
              Vi ska öppna för en marknad som vi ensidigt och naivt tror kommer
              att leda till att svensk försvarsindustri kommer att överleva
              i framtiden. Vi måste naturligtvis gemensamt ta fram en konkurrenskraftig
              marknad. Det kommer att ta lång tid. Men vi ska inte gå före,
              och vi ska inte föra en politik som om det finns materiel på marknaden
              som inte finns.
            </seg>
            <seg n="49c99219">
              Nu gäller det faktiskt att regeringen vaknar när det gäller näringspolitiken
              på detta och på många andra områden. Vi har en finansiell kris,
              och vi går in i en lågkonjunktur. Ta fram en nationell förvarsindustristrategi
              och våga stå upp för de företag som under lång tid levererat inte
              bara kulor och krut utan också högteknologikomponenter som i dag
              används på den civila marknaden. Stå upp för alla de arbetstagare
              som jobbar inom sektorn. Det är en signal som utskottet måste
              ge i ett sådant här utlåtande.
            </seg>
            <seg n="f7196f9a">
              Jag tänker exempelvis på materielområden som SEP, som läggs på
              hyllan som inte finns. Där har i princip staten och samhället
              gått in med över 1 miljard. Det finns torped-mina-sensor. Det
              finns område efter område. Att köpa dem över hyllan går inte.
              I vissa fall kan det också bli mycket dyrare. Arthurprojektet
              är ett tydligt sådant exempel. Hade vi inte utvecklat det själva
              hade det varit mycket dyrare att köpa in den typen av materiel.
            </seg>
            <seg n="af5db463">
              Det är viktigt att vi som politiker i riksdagen visar att vi
              tror på den svenska försvarsindustrin även i framtiden. Allan
              och ni övriga borgerliga ledamöter i utskottet: Vi hade chansen
              att i utlåtandet koppla den nationella och den europeiska försvarsindustristrategiska
              positionen om en öppnare marknad, men utskottet missade det.
            </seg>
          </u>
          <note n="d668babe">
            Anf. 69 GUNILLA WAHLÉN (v):
          </note>
          <u who="peter_jonsson_bf7adb_w" xml:id="i-1d1a9434ab4750c0-1" n="0bacfaef" prev="i-d557ee5480ae1d69-1">
            <seg n="235af8a1">
              Herr talman! Försvarsutskottet behandlar i detta utlåtande Europeiska
              kommissionens meddelande En strategi för en starkare och mer konkurrenskraftig
              försvarsindustri i EU . Vänsterpartiet har invändningar både mot
              innehållet i meddelandet och till en del mot majoritetens ståndpunkt
              i utlåtandet.
            </seg>
            <seg n="e3007a25">
              Vår åsikt är att kommissionens meddelande utgör ännu ett steg
              mot ett gemensamt militärt samarbete inom EU med målet att bygga
              upp ett gemensamt militärt försvar. Det är en utveckling vi i
              grunden motsätter oss. Vi värnar en oberoende och militärt alliansfri
              utrikespolitik. Därför anser vi att Sverige ska avbryta allt samarbete
              som bidrar till en vidare militarisering av EU. Dit hör de i kommissionens
              meddelande föreslagna åtgärderna på försvarsindustriområdet.
            </seg>
            <seg n="6f728dd4">
              Försvarsindustrin i Sverige har en mycket stor betydelse för
              vår forskning och utveckling, inte minst för en mycket hög kompetens
              inom teknikutveckling och för en konkurrenskraftig produktion
              av materiel som vi behöver för vår säkerhet och försvarsförmåga.
              Försvarsindustrin i Sverige är även en stor och viktig arbetsmarknad.
            </seg>
            <seg n="9ba8f938">
              Antalet anställda inom försvars- och säkerhetsindustrin har under
              den senaste 20-årsperioden sjunkit från ca 35 000 anställda till
              dagens 15 000, vilket är en halvering. Till detta kommer givetvis
              alla tusentals som är sysselsatta i underleverantörsleden.
            </seg>
            <seg n="780154e8">
              Produktionen utgörs till ca 40 procent av krigsmateriel och till
              ca 60 procent av civila varor och tjänster. Det är en utveckling
              vi i stort delar med EU.
            </seg>
            <seg n="c44db775">
              Otydligheten och övergången till allt fler produkter och materiel
              med dubbla användningsområden, civilt och militärt, gör denna
              fråga minst sagt komplicerad.
            </seg>
            <seg n="88093b31">
              Vad ska med rätta omfattas av civil inremarknadshandel och regelverk,
              och vad ska räknas som varor som ska regleras som ren krigsindustri?
              Vilka varor ska räknas som vapenexport när de säljs till tredjeland,
              utanför EU, och vad ska räknas som export när det säljs till länder
              inom EU? Svensk försvarsindustri är inte längre svensk, utan numera
              använder man begrepp som försvars- och säkerhetsindustrin i Sverige.
            </seg>
            <seg n="ef2b8d89">
              Nu pågår även en diskussion om hur Sverige ska göra försvarsbeställningar.
              Ska vi utveckla själva eller köpa från hyllan om det nu finns
              en hylla? Hur ska vi hantera all materiel som ligger i våra egna
              förråd och finns på våra egna hyllor? Ska vi skrota, modernisera,
              uppgradera eller sälja ut? Processen ser helt olika ut beroende
              på vilken strategi man väljer. Att utveckla själv är en process
              på 3040 år medan att köpa från hyllan tar ett par år men leveranstiden
              kan omfatta 510 år. Försvarsmarknaden är inget quick fix utan
              en mycket omfattande process som kräver genomarbetade politiska
              strategier för att det ska bli rätt från början.
            </seg>
            <seg n="159eadfe">
              Vi vet alla hur illa det fungerar med kostsamma felaktiga uppköp
              eller brist på varor som behövs för redan pågående utbildningar
              inom säkerhet, skydd och transporter i våra internationella insatser.
            </seg>
            <seg n="b777bbe8">
              Våra materiel ska tåla de mest skiftande förhållanden, till exempel
              snö och is, regn och fukt samt värme i länder med obefintlig infrastruktur.
              Utbildning och materiel ska kunna användas här hemma i Sverige
              och Långtbortistan.
            </seg>
            <seg n="4c1737a5">
              Herr talman! Utskottet skriver i detta utlåtande: Sverige behöver
              en nationell strategi och styrmodell som gör det möjligt att koordinera
              och inrikta försvars- och säkerhetssektorns satsning på forskning
              och utveckling. Ett samlat agerande mellan staten och industrin
              stärker Sveriges förmåga som industri- och innovationsland. Det
              är därför olyckligt att regeringen internt inte lyckats enas om
              en strategi på försvarsindustriområdet.
            </seg>
            <seg n="e4807fc3">
              Jag instämmer i utskottets mening.
            </seg>
            <seg n="7fbb143c">
              Med den föreslagna försvarsindustristrategin kommer ännu större
              fokus att läggas vid lösningar som gynnar marknadskrafter och
              ekonomiska aktörer. De regler som föreslås handlar uteslutande
              om att få det nuvarande bristfälliga systemet att fungera mer
              effektivt i ekonomisk bemärkelse. Vi anser att det i stället behövs
              en radikal omstöpning av reglerna och hur de används. Ingenstans
              i strategin görs någon som helst ansats att förorda införandet
              av regler som skulle göra verklig skillnad för dem som i slutändan
              drabbas av försvarsindustrins produkter. Det är helt nödvändigt
              att föra en etiskpolitisk diskussion om dessa frågor.
            </seg>
            <seg n="0c6005a3">
              Herr talman! I arbetet med att ta fram detta utlåtande har vi
              noga diskuterat så kallade offsetöverenskommelser, vilket inte
              är helt lätta frågor att avgöra. Hur ska det ske? Ska de finnas
              och i så fall under vilka villkor? Utskottet menar att offsetöverenskommelser
              gällande kompensationsåtaganden i samband med försvarsmaterielaffärer
              kan ha en konkurrenssnedvridande effekt och att de i längden bör
              avskaffas. Men man menar även att i nuläget bör man noga överväga
              eventuella beslut om utfasning av offset. Offset är ett globalt
              fenomen och kan inte ses isolerat från andra åtaganden som påverkar
              marknaden och konkurrensvillkoren. En möjlig väg är att alla EU-länder
              avstår från offset vid köp från tredjeländer. Jag delar utskottets
              synpunkter i denna del. Det behövs även ett internationellt bindande
              regelverk som rör all handel med vapen och annan krigsmateriel.
            </seg>
            <seg n="5dfe28ae">
              Herr talman! I kommissionens meddelande föreslås inga restriktioner
              när det gäller vapenexport till krigförande länder. Förslaget
              skulle enligt vår mening inte kunna bidra till minskad upprustning
              eller minskad vapenhandel. Vi anser att vapenexporten måste förändras
              i grunden, inte bara effektiviseras.
            </seg>
            <seg n="7f6e3310">
              Utskottsmajoriteten betonar vikten av ett ökat samarbete med
              USA. Vi menar att det är olyckligt att mål om ökad försäljning
              av vapen hamnar i första rummet och att värnandet av folkrätten,
              demokratin och de mänskliga rättigheterna inte med ett ord nämns
              i kommissionens meddelande.
            </seg>
            <seg n="74e1fefc">
              I kommissionens egna skrivningar står det att strategin kan leda
              till att medlemsstaterna ökar försäljningen på den externa marknaden
              och ökar lönsamheten. Kommissionen lyfter även fram ett ökat samarbete
              avseende upphandling av krigsmateriel, vilket torde försvåra möjligheterna
              att skärpa den svenska regleringen av krigsmaterielimporten. Det
              är något som vi vid en rad tillfällen efterfrågat.
            </seg>
            <seg n="cea576b7">
              Vi menar att andra värden såsom fred, demokrati och mänskliga
              rättigheter ska ha en överordnad position. Det förslag från kommissionen
              som nu diskuteras innehåller inga bestämmelser som kan vrida utvecklingen
              i rätt riktning. Ingenstans i det tekniskt komplicerade förslaget
              görs någon som helst ansats att införa regler som skulle göra
              verklig skillnad för dem som i slutändan drabbas av försvarsindustrins
              produkter. Det finns, som jag har nämnt, inga restriktioner mot
              vapenexport till krigförande länder.
            </seg>
            <seg n="d83d9a40">
              Vänsterpartiet menar att värden som fred, demokrati och mänskliga
              rättigheter ska ha en överordnad position. Därför väljer vi att
              inte stödja kommissionens förslag och alltså inte heller ställa
              oss bakom alla de synpunkter som utskottets majoritet har i detta
              ärende.
            </seg>
          </u>
          <note n="ea5a37fb">
            Jag yrkar bifall till reservation 2.
          </note>
          <note type="speaker" n="59376686">
            Anf. 70 ISABELLA JERNBECK (m):
          </note>
          <u who="isabella_jernbeck_03fd84_w" xml:id="i-cac01bf6c811b494-0" n="ae287038">
            <seg n="11a09285">
              Herr talman! Sedan kalla krigets slut har svensk försvarsindustri,
              liksom den svenska Försvarsmakten, genomgått stora förändringar.
              Efter att under flera decennier haft ställning som ensam leverantör
              till den svenska staten och Försvarsmakten befinner sig industrin
              nu i en annan situation. Nya marknader och en ökad konkurrens
              ställer högre krav på industrin, samtidigt som möjligheterna och
              villkoren för både beställare och leverantörer av försvarsmateriel
              förbättrats.
            </seg>
            <seg n="4645d84c">
              Förutsättningarna för svensk försvarsindustri, precis som för
              andra länders försvarsindustrier, förändras ständigt. I likhet
              med andra EU-länder har vi en försvarsindustri som är betydligt
              mer konkurrensutsatt än tidigare. Kraven på snabbare och effektivare
              utveckling och produktion av materiel till lägre kostnader blir
              allt högre.
            </seg>
            <seg n="68e4957c">
              Men samtidigt som den svenska försvarsindustrin anpassar sin
              verksamhet och konkurrenskraft är behovet av en öppnare europeisk
              marknad och bättre regelverk stort. Både svenska staten som köpare
              av försvarsmateriel och den svenska försvarsindustrin har mycket
              att vinna på en öppnare och mer konkurrensutsatt europeisk försvarsmarknad.
              För detta behövs det en tydlig strategi för försvarsindustrin
              i Europa.
            </seg>
            <seg n="9174e97d">
              Försvarsutskottets majoritet välkomnar därför det initiativ som
              den europeiska kommissionen tagit till en starkare och mer konkurrenskraftig
              försvarsindustri i EU. En sådan strategi kommer att förbättra
              utvecklingen mot en mer öppen och fri marknad för försvarsprodukter
              inom EU än hittills.
            </seg>
            <seg n="9deb01d2">
              Svensk försvarsindustri får då större möjlighet att arbeta effektivt
              både nationellt och internationellt. Det betyder fler uppdragsgivare
              och större exponering för svensk materiel. För Försvarsmakten
              betyder det ökade valmöjligheter med flera producenter att beställa
              och köpa ifrån.
            </seg>
            <seg n="652c43b3">
              För att åstadkomma en verklig, öppen försvarsindustrimarknad
              med lika villkor behövs det även stabila strukturer, framför allt
              när det gäller leverans- och informationssäkerhet. Många stater
              väljer att köpa försvarsmateriel av främst den egna försvarsindustrin
              eftersom den tydligast kan garantera denna säkerhet. Detta hindrar
              mindre företag och stater att få möjlighet till upphandlingar
              på jämställd basis och verkar emot en öppnare marknad med fler
              aktörer.
            </seg>
            <seg n="d0b09367">
              Det är nödvändigt att regelverken byggs så att lika villkor,
              utan särskilda fördelar för någon part, gäller för små och stora
              stater. Majoriteten anser det därför vara viktigt med kommissionens
              förslag om en striktare tillämpning av EG-fördragets artikel 296,
              som innebär att länder kan frångå överenskomna upphandlingsregler
              med hänvisning till nationella säkerhetsskäl.
            </seg>
            <seg n="f151b1ae">
              Det bör även fortsättningsvis finnas en möjlighet för länder
              att tillgodose nationella säkerhetsintressen, men artikeln får
              inte nyttjas enbart som ett verktyg för att värna den inhemska
              försvarsindustrin. Alliansen anser därför i likhet med kommissionen
              att användningen av artikel 296 bör inskränkas till speciella
              fall som fastställts av EG-domstolen.
            </seg>
            <seg n="f94ba4a5">
              Försvarsindustrin i världen har sedan länge nyttjat begreppet
              offset som ett verktyg för försäljning av materiel. I enkla termer
              har detta betytt att ett land som säljer försvarsmateriel till
              ett annat land förpliktar sig att antingen investera i anläggningar
              eller motsvarande i mottagarlandet eller i sin tur köpa försvarsmateriel
              från det landet. I likhet med kommissionen anser majoriteten att
              sådana offsetaffärer kan ha en negativ effekt på konkurrensen,
              eftersom fokus i sådana avtal oftast läggs just på offsetavtalen
              i stället för materielens konkurrenskraft.
            </seg>
            <seg n="76c74154">
              Utskottets majoritet anser att offsetavtal bör avskaffas i längden
              men att man i nuläget bör överväga eventuella beslut om en utfasning
              av offsetavtal. Om EU väljer att avstå från offsetavtal sinsemellan
              finns risken att tredjeländernas försvarsindustri, som inte har
              några sådana överenskommelser, ökar sin konkurrenskraft på EU:s
              bekostnad.
            </seg>
            <seg n="614f35d8">
              Herr talman! Vad anser då oppositionen? Som förväntat är splittringen
              stor.
            </seg>
            <seg n="3cb8a4ca">
              Socialdemokraterna har under årets försvarsdebatt argumenterat
              för en stark svensk försvarsindustri, men man anvisar inga pengar.
              Socialdemokraternas besparingar på mer än 5 miljarder kronor på
              Försvarsmakten över tre år har aviserats, och då måste man allvarligt
              fråga hur de tänkt sig att det skulle kunna bidra till en stark
              och konkurrenskraftig svensk försvarsindustri. Miljöpartiet vill
              i sin tur halvera försvaret med 8 miljarder kronor mindre till
              Försvarsmakten, medan Vänsterpartiet nöjer sig med besparingar
              på 4 miljarder.
            </seg>
            <seg n="d34a16a7">
              Det är tydligt att oppositionen är oense om försvarspolitiken
              och vår försvarsindustri. Alla som läser de tre partiernas budgetalternativ
              kan se att det inte finns mycket som de tre partierna har gemensamt.
              Det finns helt enkelt inget trovärdigt alternativ i den svenska
              försvarspolitiken.
            </seg>
            <seg n="7cd26be6">
              Vi har i Sverige en stark och konkurrenskraftig försvarsindustri.
              Under flera årtionden har Sverige byggt upp världsledande kompetenser,
              med hög teknologisk standard och spjutspetsteknologi. Vår försvarsindustri
              är internationellt erkänd för högkvalitativa materiel, vilket
              gynnar såväl industrin som Sverige. Den svenska försvarsindustrin
              har en särställning i Europa, vilket regeringen anser att man
              bör värna om.
            </seg>
            <seg n="fa301bfe">
              För min egen del vill jag betona vikten av att vi bör ha ett
              genuint och omfattande svenskt engagemang för både en fungerande
              nationell försvarsindustristrategi och en konkret strategi för
              den europeiska försvarsindustrimarknaden. Sverige har ett behov
              av att fortsatt vara en slutleverantör av komplicerade försvarsmaterielsystem,
              både för att öka den svenska försvarsindustrins konkurrenskraft
              och för att värna om det säkerhetspolitiska inflytande som en
              sådan ställning ger oss.
            </seg>
            <seg n="f5b87f68">
              Sverige besitter hög kompetens inom ett antal unika områden vars
              motsvarighet saknas på den internationella marknaden, och det
              är ytterst viktigt att vi aktivt värnar om denna kompetens. Nyttan
              för såväl industri och försvarsmakt som land är hög och bör fortsatt
              så förbli. Och då finns bara alliansens linje att gå på något
              alternativ finns inte, som jag påpekade tidigare i mitt anförande.
              Den trovärdigheten saknas.
            </seg>
          </u>
          <note n="cdbafe45">
            Herr talman! Jag vill härmed yrka bifall till förslaget i utskottets
            utlåtande och avslag på samtliga reservationer.
          </note>
          <note type="speaker" n="dbc28901">
            Anf. 71 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-7" n="0bacfaef">
            <seg n="1c497876">
              Herr talman! Isabella Jernbeck försöker i sitt anförande lägga
              fram frågan som att socialdemokratin, Miljöpartiet och Vänsterpartiet
              inte har något regeringsalternativ. Nej, vi har inget behov av
              det för tillfället. Det är de borgerliga som sitter i regeringen
              och ansvarar för dagens politik. Den dagen 2010 när vi eventuellt
              vinner valet ska vi kunna ha en politik som är klart mycket mer
              framåtriktad men också strategiskt mer tänkande kring just försvars-
              och säkerhetspolitiken inkluderat försvarsindustrin.
            </seg>
            <seg n="6ba2ff34">
              I budgeten har vi nu lite mer pengar på försvarsindustriområdet,
              och de pengarna kan man eventuellt använda till SEP:en, ett system
              som successivt skulle medföra besparingar inom försvarsmaterielområdet
              och markstridsområdet. Även torped-mina-sensor skulle kunna medföra
              besparingar långsiktigt, när det gäller att man har ett system
              som kan användas på flera områden. Det var en politik vi tog fram,
              för vi såg att det var viktigt att ha en bottenutrustning som
              klarar av olika typer av förmågor och på det sättet ha en underhållskostnad
              som är mindre än vad den är i dag.
            </seg>
            <seg n="7a6afc14">
              Det är det vi menar, och det är det som vi har vår motivreservation
              om. Det var inte de områdena som Isabella lade stor kraft på när
              det gällde offset. Vi är överens om att det är oerhört viktigt,
              och att vi i Europa måste jobba mot att ha en gemensam strategi.
              Men det är långt kvar där än. I dag köper fransmännen inte ens
              tvål till försvarsmakten på den öppna marknaden på grund av nationella
              säkerhetsinsatser. Det är alltså långt kvar tills vi når fram
              till det mål som både jag och Isabella vill nå.
            </seg>
            <seg n="b1560b1d">
              Det vi pekar på är att det måste finnas en nationell försvarsindustristrategi
              först, för att man sedan ska kunna applicera den på en europeisk.
              Vi måste själva först veta vad vi vill. Det är det jag tror att
              vi är överens om, Isabella, att detta hänger ihop. Det är det
              vi pekar på i vår motivreservation.
            </seg>
          </u>
          <note type="speaker" n="14ab3be6">
            Anf. 72 ISABELLA JERNBECK (m) replik:
          </note>
          <u who="isabella_jernbeck_03fd84_w" xml:id="i-cac01bf6c811b494-1" n="ae287038">
            <seg n="ddc0ec07">
              Herr talman! Man kan citera försvarsminister Sten Tolgfors. Han
              säger ordagrant att en kraftfull svensk försvarsindustri är värdefull.
              Regeringen kommer ju att återkomma när det gäller en nationell
              strategi. Men det som måste komma före det är förstås inriktningspropositionen,
              för först måste vi titta på vilka förmågor vi ska ha, hur omvärldshoten
              ser ut, hur hotbilden ser ut och vilket säkerhetspolitiskt läge
              vi har. Därefter ska vi titta på materielsidan. Vi kan naturligtvis
              inte beställa materiel för att lägga i ladorna, utan vi ska ha
              materiel som ska användas här och nu. Därför måste man se över
              det.
            </seg>
            <seg n="0179bc6d">
              Regeringen återkommer till detta i inriktningspropositionen.
              Men det är en viktig fråga, som alliansen arbetar med.
            </seg>
          </u>
          <note type="speaker" n="88431145">
            Anf. 73 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-8" n="0bacfaef">
            <seg n="8aa42d76">
              Herr talman! När det gäller den försvarspolitiska inriktningen
              var Försvarsberedningen överens om en inriktning, men när det
              gäller exempelvis pliktlagstiftningen är vi inte lika överens.
              Den försvarspolitiska inriktningen finns kvar. Det som är skillnaden
              nu och anledningen till att regeringen inte lade fram någon inriktningsproposition
              är konflikten i Georgien.
            </seg>
            <seg n="85a1201a">
              Jag tror att det var ett svepskäl för att man inte riktigt vet.
              Man har liksom inte satt ned foten. Man har ingen egentlig strategi
              i de borgerliga partierna. Här är det ju Folkpartiet och Allan
              Widman som styr inriktningen på försvarsindustripolitiken. Jag
              är livrädd för det, för jag har hört Folkpartiets syn på de här
              områdena. Man är mycket naiv när man utgår från att det finns
              en stor öppen marknad för försvarsmateriel. Det finns inte någon
              sådan, och det kommer inte att finnas det under överskådlig tid,
              men kanske i framtiden.
            </seg>
            <seg n="a043e8ad">
              Därför tycker jag och Socialdemokraterna att utlåtandet i stora
              drag är bra. Vi måste ha en process där detta pågår. Jag ser på
              situationen för Volvo Aero i Trollhättan. Nu lägger regeringen
              eventuellt ned rymdprogrammet, som har genererat enorma framgångar
              på lättviktsområdet på materielsidan. Man har alltså kombinerat
              den civila marknaden och den militära marknaden och på det sättet
              blivit världsledande. Det lägger regeringen nu ned. Det är samma
              där: Det finns ingen näringspolitisk strategi. Detta menar jag
              är så viktigt. Tänk om ni hade skrivit in i utlåtandet att ni
              tror, tycker och vill detta att man har kombinationen med en nationell
              industristrategi kopplad till en europeisk försvarsindustristrategi.
              Då hade vi varit nöjda, och då hade det inte varit någon reservation
              från Socialdemokraterna.
            </seg>
          </u>
          <note type="speaker" n="0b1d8e78">
            Anf. 74 ISABELLA JERNBECK (m) replik:
          </note>
          <u who="isabella_jernbeck_03fd84_w" xml:id="i-cac01bf6c811b494-2" n="ae287038">
            <seg n="b3600a13">
              Fru talman! När jag läser Socialdemokraternas budgetalternativ,
              Peter Jonsson, tror jag säkert att vi är mer överens. Ni accepterar
              ju huvuddelen av omfördelningarna av materiel till förbandsanslag
              och ligger på samma nivå som regeringen för materielanslagen 2011.
              Men jag är livrädd du säger att du är livrädd för dina eventuella
              framtida allianspartner. Ni är ju över huvud taget inte överens.
            </seg>
            <seg n="f3045df2">
              Ni vill dessutom sänka anslaget till försvaret med 5 miljarder.
              Det kan också vara oroande, men det är mindre än vad Vänsterpartiet
              föreslår. Deras minskningar ligger på 3,9 miljarder, de vill avskaffa
              allt exportstöd för krigsmateriel och de vill inte ha något samarbete
              i Europa. Miljöpartiet vill minska anslaget till försvaret med
              8 miljarder. Det gör mig nervös när jag tänker på hur ett sådant
              samarbete ska gå och hur det ska gå för svenskt försvar och svensk
              försvarsindustri.
            </seg>
          </u>
          <note type="speaker" n="81d1941e">
            Anf. 75 STAFFAN DANIELSSON (c):
          </note>
          <u who="staffan_danielsson_32da07_w" xml:id="i-9350f711880270f2-0" n="356fdd06">
            <seg n="2bf5d02d">
              Fru talman! Det är viktigt för nationen Sverige att vi har en
              bra försvarsmakt och ett förtroendefullt samarbete med länderna
              i vår omvärld. Det är också viktigt att nationen Sverige avsätter
              tillräckliga resurser till sin försvarsmakt. Och en viktig styrka
              för nationen Sverige är och har länge varit den starka och kompetenta
              försvarsindustri som finns i landet.
            </seg>
            <seg n="e58c4919">
              Den svenska försvarsindustrins ägarbild är som bekant alltmer
              internationaliserad, och en förutsättning för industrins framtid
              är tvivelsutan goda möjligheter till teknikutveckling tillsammans
              med andra aktörer, framför allt inom ramen för vårt EU-samarbete.
              En annan grundläggande faktor är goda möjligheter till export
              från och import till Sverige av försvarsmateriel.
            </seg>
            <seg n="23ec1a4d">
              Fem av riksdagens sju partier gläds åt den tillgång som den svenska
              försvarsindustrin utgör för vårt försvar och vår säkerhet och
              vill ge industrin goda förutsättningar även på framtidens alltmer
              konkurrensutsatta EU-marknad. Vänsterpartiet och Miljöpartiet
              vill något annat, som efter vad jag förstår skulle riskera att
              knäcka den svenska försvarsindustrin och därmed göra Sverige mycket
              mer beroende av import från försvarsindustrier i andra länder.
            </seg>
            <seg n="cb79a7af">
              Centerpartiet, liksom övriga allianspartier och Socialdemokraterna,
              välkomnar det initiativ som kommissionen har tagit till en strategi
              för en starkare och mer konkurrenskraftig försvarsindustri i EU.
              De åtgärder som kommissionen föreslår har utvecklats i tidigare
              inlägg, och jag behandlar dem därför inte ytterligare, men jag
              vill understryka den omstrukturering som pågår inom försvarsindustrin
              och behovet av att EU:s länder samarbetar om förutsättningarna
              för att upprätthålla en fortsatt stark och konkurrenskraftig försvarsindustri
              inom unionen.
            </seg>
            <seg n="e5f28fce">
              Jag vill lyfta fram några viktiga fakta i kommissionens meddelande
              här i kammaren. Försvarskostnadernas genomsnittliga andel av bnp
              i EU har de senaste decennierna sjunkit från 3,5 procent av bnp
              till 1,75 procent. EU-ländernas samlade försvarsbudgetar uppgår
              till cirka hälften av USA:s försvarsbudget.
            </seg>
            <seg n="d6d34d93">
              Som en jämförelse kan nämnas att Sveriges försvarskostnader i
              procent av bnp under ungefär samma tid sjunkit från 2,5 procent
              till snart 1,2 procent. Med oppositionspartiernas olika budgetförslag
              skulle procentsiffran sjunka ytterligare, och i Miljöpartiets
              och sannolikt också Vänsterpartiets fall är den snart under 1
              procent. Detta är mycket anmärkningsvärt.
            </seg>
            <seg n="a74a0ee7">
              Det är i grunden bra att säkerhetsläget i världen har medgivit
              dessa minskningar, men självfallet finns det gränser för hur långt
              man kan gå som världen ser ut gränser som är viktiga att analysera
              även för vårt eget land.
            </seg>
            <seg n="1dbb4253">
              Utskottet understryker med all rätt vikten av att Sverige aktivt
              och engagerat deltar i hur EU:s försvarsindustrimarknad nu ska
              utvecklas och att riktningen är mot mer öppenhet och konkurrens
              på lika villkor. Förhoppningen är att detta ska gagna konkurrenskraftiga
              mindre länder och mindre företag.
            </seg>
            <seg n="1e62d314">
              Utskottet lyfter samtidigt fram den risk som kan finnas för att
              de större försvarsindustrinationerna på olika sätt kan vilja hävda
              sina egna industriers möjligheter och förutsättningar, som i dag.
              Därför är det viktigt att skapa rättvisa regelverk som värnar
              även den svenska försvarsindustrins ställning och dess möjligheter
              att konkurrera på likvärdiga villkor, vilket utskottet tydligt
              uttalar.
            </seg>
            <seg n="42971da5">
              Det är bra att regeringen under våren 2009 avser att återkomma
              till riksdagen i försvarsindustrifrågan, och det är lite trist
              att Socialdemokraterna trots detta har en reservationstext. Den
              kanske dock i första hand ska ses som en markering mot de egna
              samarbetskamraterna, som ju även på detta område det finns bevars
              många fler står för en helt annan politik än Socialdemokraterna.
            </seg>
            <seg n="1fc5f2ea">
              Det är viktigt för EU och för Sverige att ha goda relationer
              med omvärlden och främst med USA på dessa områden. Samtidigt är
              det angeläget att EU:s försvarsindustri kan konkurrera med den
              i USA vad gäller till exempel forskning, innovation och kvalitet.
              Det känns inte tillfredsställande att EU:s försvarsindustri på
              grund av amerikanska konkurrensregler bara kan leverera till USA
              genom USA-baserade anläggningar.
            </seg>
            <seg n="1611dfae">
              Till sist finner jag det lite förvånande, minst sagt, att Socialdemokraterna
              inte tycker att svenska materielbeställningar bör fattas också
              utifrån ett budgetperspektiv, särskilt som Socialdemokraternas
              försvarsbudget ju ligger flera miljarder under alliansregeringens
              i ett flerårsperspektiv.
            </seg>
            <seg n="3b6736d8">
              Jag noterar med beklagande att Vänsterpartiet och Miljöpartiet
              vill avbryta svenskt militärt samarbete med de övriga länderna
              inom EU. I linje med det säger partierna helt nej till att Sverige
              deltar i och accepterar EU:s samarbete för en öppen och mer konkurrensutsatt
              europeisk försvarsmaterielmarknad som kan matcha den amerikanska.
              Detta skulle, tillsammans med de krav som de två vänsterpartierna
              driver på starkare exportrestriktioner för svenska försvarsindustrier
              och på att statens exportstöd ska avvecklas, tvivelsutan driva
              den svenska försvarsindustrin ut ur landet. Paradoxalt nog skulle
              Sverige då bli mycket beroende av att importera sin försvarsmateriel
              från andra länder, och vi skulle säkert bli kunder tillsammans
              med länder som Vänsterpartiet och Miljöpartiet nu vill förhindra
              export till. Den politik som dessa partier driver skulle således
              i praktiken kunna ge närmast motsatt resultat mot vad man säger
              sig vilja uppnå.
            </seg>
            <seg n="6c9c9656">
              Allvaret i den närmast isolationistiska linje som Miljöpartiet
              och Vänsterpartiet, samarbetspartier till Socialdemokraterna,
              faktiskt företräder förstärks ytterligare genom den nedskärning
              av det svenska försvaret som de föreslår i sina budgetförslag.
            </seg>
            <seg n="488d5d5c">
              Därför, fru talman, stöder jag utskottets väl avvägda utlåtande.
              Jag yrkar bifall till förslaget i det och avslag på reservationerna.
            </seg>
          </u>
          <note n="2eef8ec0" type="speaker">
            Anf. 76 GUNILLA WAHLÉN (v) replik:
          </note>
          <u who="gunilla_wahlen_b1e72f_w" xml:id="i-9e6d99225538841c-0" n="a562a699">
            <seg n="579636e3"/>
            <seg n="a5d4478f">
              Fru talman! Ja, nu står regeringen och funderar över vad oppositionen
              har för strategi när det gäller svensk försvarsindustri. Det är
              väldigt märkligt att man kan begära att oppositionen ska ha ett
              gemensamt ställningstagande om försvarsindustrin i Sverige när
              inte ens regeringen själv har det, som har ansvaret i dag.
            </seg>
            <seg n="e62b1ce3">
              I det här ärendet behandlas ju en strategi för en konkurrenskraftig
              europeisk försvarsindustri. Jag delar Peter Jonssons syn, att
              vi, innan vi diskuterar en europeisk försvarsindustri, kanske
              skulle diskutera den svenska försvarsindustrin eller, som det
              mer riktigt heter, försvarsindustrin i Sverige.
            </seg>
            <seg n="4d962134">
              Det är också förvånande att Staffan Danielsson diskuterar Vänsterpartiets
              neddragning i budgeten på det här området, eftersom de saker som
              vi drar ned på handlar om exportstöd, alltså stöd för att sälja
              de här varorna till andra länder. Vi vill i stället rikta det
              stödet till att exportera miljöteknik, klimatteknik och ge Exportkreditnämnden
              pengar för att stödja en annan industri, en civil industri. Vi
              vill satsa pengarna där i stället för på ett exportstöd.
            </seg>
            <seg n="1c2a4cfd">
              Jag undrar: Hur ser Centerpartiets politik ut för försvarsindustrin
              i Sverige? Vilka pengar har ni avsatt? De pengar som vi drar ned
              på, förutom exportstödet, gäller ju internationella insatser.
              Det är där vi tar de summorna, och det ingår inte alls i det här
              yttrandet till regeringen.
            </seg>
            <seg n="5237a945">
              Vill Centerpartiet verka för att det ska bli internationella
              etiska regler när det gäller vapenhandel och vapenexport?
            </seg>
          </u>
          <note type="speaker" n="0ff7a7d5">
            Anf. 77 STAFFAN DANIELSSON (c) replik:
          </note>
          <u who="staffan_danielsson_32da07_w" xml:id="i-9350f711880270f2-1" n="356fdd06">
            <seg n="f6da051e">
              Fru talman! Regeringen återkommer i vår till en uttalad strategi
              för den svenska försvarsindustrin. Vi är ju inte utan strategi.
              Vi har levt med en försvarsindustri i 50 eller 80 år, som har
              utvecklats successivt. Vi har varje år behandlat hur vi gör våra
              inköp. Vi har samarbete när det gäller forskning och teknikutveckling,
              så att det finns en verklighet redan i dag, och den frågan återkommer
              vi till.
            </seg>
            <seg n="03ebe9e9">
              Det som det handlar om i dag är vikten, inte minst för den svenska
              industrin, av att de europeiska länderna tillsammans ger förutsättningar
              för den viktiga försvarsindustri som finns inom EU.
            </seg>
            <seg n="7fcc4b46">
              Jag tycker att det är så otroligt trist och förvånande att två
              partier i Sveriges riksdag säger blankt nej till allt detta samarbete
              som är själva grunden för att den svenska försvarsindustrin ska
              kunna hålla kontakter, kunna utvecklas och kunna vinna exportorder.
            </seg>
            <seg n="3b4a5f16">
              Jag noterar att Gunilla Wahlén säger att Vänsterpartiet vill
              dra ned på exportstödet så att det växer fram andra branscher.
              Jag kan inte tolka det på annat sätt än att man tänker: Vad det
              blir av försvarsindustrin får vi väl se, och blir det ingenting
              får vi kanske till och med importera av de länder som vi inte
              vill sälja till.
            </seg>
            <seg n="874b9fb1">
              Det här går inte riktigt ihop.
            </seg>
            <seg n="a0db194f">
              Vad gäller pengarna har alliansen givetvis en gemensam budget.
              De tre oppositionspartierna anslår väsentligt mindre pengar. Jag
              vill berömma Vänsterpartiet lite, för faktum är att man i årets
              budget, för kommande år 2009, anslår mer pengar till försvaret
              än vad Socialdemokraterna gör. Det är beröm till Vänsterpartiet.
            </seg>
            <seg n="933fe283">
              Men vad håller Socialdemokraterna på med? Den oro jag känner
              gäller vad som kommer ut av en eventuell framtida röd majoritet,
              men det får vi återkomma till.
            </seg>
          </u>
          <note n="16724382" type="speaker">
            Anf. 78 GUNILLA WAHLÉN (v) replik:
          </note>
          <u who="gunilla_wahlen_b1e72f_w" xml:id="i-9e6d99225538841c-1" n="a562a699">
            <seg n="579636e3"/>
            <seg n="0263c064">
              Fru talman! Man kan ju räkna kronor och ören, men jag tycker
              att det viktigaste ändå är att diskutera vad som ska vara innehållet
              i försvarspolitiken. Men vi har väldigt små möjligheter att diskutera
              regeringens förslag vad gäller innehållet i försvarspolitiken,
              eftersom vi inte får någon försvarsproposition förrän till våren.
            </seg>
            <seg n="67748c08">
              Staffan Danielsson säger: Vi har ju regler som fungerar. Vi har
              en svensk försvarsindustri som ska fortsätta som hittills.
            </seg>
            <seg n="64c8c7dd">
              Men det var ju redan innan vi blev medlemmar i EU som vi byggde
              upp den stora svenska försvarsindustrin, och det är sedan vi blev
              medlemmar i EU som vi har ökat samarbetet med EU när det gäller
              försvarsindustrin.
            </seg>
            <seg n="f4639111">
              Hur ser det egentligen ut med politiken? Ska vi köpa från hyllan,
              eller ska vi inte köpa från hyllan? Ska vi beställa varor, eller
              ska vi inte göra det? Ska vi öka vårt samarbete med USA eller
              inte? Hur ser Centerpartiets och regeringens försvarsstrategiska
              upphandling av varor och tjänster ut?
            </seg>
          </u>
          <note type="speaker" n="7630e526">
            Anf. 79 STAFFAN DANIELSSON (c) replik:
          </note>
          <u who="staffan_danielsson_32da07_w" xml:id="i-9350f711880270f2-2" n="356fdd06">
            <seg n="d103376e">
              Fru talman! Det viktiga är att Sverige behöver ett bra försvar.
              För att ha ett bra försvar måste vi ha bra försvarsmateriel.
            </seg>
            <seg n="6d7f03b7">
              Vi har skapat en egen försvarsindustri på grund av vår militära
              alliansfrihet som är en av de starka i EU. Det är en viktig resurs
              för Sverige, och vi ska självklart fortsätta att handla av den.
              Men denna industris produkter får alltmer mäta sig i konkurrens
              med andra produkter. Samtidigt är det viktigt att vår industris
              produkter kan vinna exportorder inom EU och utom EU i konkurrens
              med andra länder, på villkor som är internationellt fastställda.
            </seg>
            <seg n="ffa52f07">
              Och, för att svara på en annan fråga från Gunilla Wahlén, självklart
              är det viktigt att vi har internationella regelverk för export
              och exportstöd och så vidare. Men det behandlas inte i det här
              utlåtandet, utan det behandlas på andra plattformar.
            </seg>
          </u>
          <note type="speaker" n="c7021216">
            Anf. 80 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-9" n="0bacfaef">
            <seg n="b3b1834a">
              Fru talman! När det gäller den kommande budgetdebatten den ska
              vi ju också ha här i kammaren inom närtid kommer Staffan Danielsson
              säkert att få information om hur vi hanterar de kommande årens
              budget på försvarsmaktssidan eller försvarets sida.
            </seg>
            <seg n="c5d8f24c">
              Det enda är att vi lägger mer pengar på materiel än vad regeringen
              gör. Sedan tar vi bort lite när det gäller de internationella
              insatserna. Det gör vi i större utsträckning än vad regeringen
              gör.
            </seg>
            <seg n="e0e526df">
              Men jag skulle vilja ställa en fråga om just detta. Tycker inte
              Centerpartiet och Staffan att det är viktigt att man har en nationell
              försvarsindustristrategi som lägger sig som bas när man sedan
              går ut och arbetar fram en europeisk försvarsindustristrategi,
              så att man liksom vet vad man gör?
            </seg>
            <seg n="47a03497">
              Jag känner att regeringen på något sätt gömmer obekväma frågor.
              Man tillsätter en genomförandegrupp och lite annat smått och gott
              som ska titta på detta medan vi parlamentariker i Sveriges riksdag
              inte får delta på det sätt som vi kanske skulle göra.
            </seg>
            <seg n="e80d65d5">
              När det sedan gäller ordning och reda och samarbete med Vänsterpartiet
              och Miljöpartiet vill jag säga att vi har regerat i tolv år. Det
              har varit olika konstellationer. Vi har till och med samarbetat
              med Centerpartiet på försvarsområdet, så vi kan konsten att samarbeta.
            </seg>
            <seg n="88375578">
              I och med det vi har sett under de här två och ett halvt åren
              när det gäller regeringen kan man fundera på hur samarbetet har
              fungerat på det här området. Jag tänker på försvarsindustrimaterielfrågor,
              försvarsmaktsfrågor, signalspaning och lite annat.
            </seg>
            <seg n="3d37aec2">
              På något sätt är det självklart så att det inte är något bekymmer
              för oss. Men frågan är ställd till Staffan: Tycker ni inte att
              det skulle ha varit viktigt att ha med en nationell försvarsindustristrategi
              som bas i ett sådant här underlag? Det var egentligen det som
              vi ville ha in. Det sade ni nej till. Varför?
            </seg>
          </u>
          <note type="speaker" n="e5ab1655">
            Anf. 81 STAFFAN DANIELSSON (c) replik:
          </note>
          <u who="staffan_danielsson_32da07_w" xml:id="i-9350f711880270f2-3" n="356fdd06">
            <seg n="1c0accb2">
              Fru talman! Jag ska ta vara på den lite utsträckta handen från
              Peter, till skillnad från andra partier som är längre ifrån oss.
            </seg>
            <seg n="30f2a18f">
              Vi är nämligen överens om att den här strategin på europeisk
              nivå är bra för att utveckla den europeiska försvarsindustrin,
              där den svenska är en viktig del. Vi är också överens om vikten
              av att vi i Sverige ger vår industri bra förutsättningar och att
              vi kan samarbeta med den vad gäller forskning, utveckling, hur
              våra exportregelverk är och så vidare.
            </seg>
            <seg n="678374c5">
              Jag tyckte att Isabella Jernbeck hade bra formuleringar om det
              som vi är överens om och som regeringen återkommer till i vår.
              Jag tycker att det är bra att man gör detta. Då får vi diskutera
              djupare exakt hur det ska utformas.
            </seg>
            <seg n="810b59bf">
              Vi är inte utan strategi nu. Vi står på den bas som vi tillsammans
              har skapat under många decennier. Vi har den försvarsindustri
              vi har.
            </seg>
            <seg n="2d863ea3">
              Nu behandlar vi ett meddelande från Europeiska kommissionen.
              Där är vi överens.
            </seg>
            <seg n="3d5dd054">
              Jag vill betona att det är en styrka för Sveriges försvar och
              vår försvarsindustri att Socialdemokraterna och alliansen har
              en samsyn på många områden vad gäller detta. Det är viktigt för
              ett litet land att man kan se till det som förenar på ett så viktigt
              område som det här.
            </seg>
            <seg n="f047d7f7">
              Jag vill summera med att det är bra att vi har den samsynen om
              det här meddelandet. Vad gäller den svenska försvarsindustrin
              är det bra att regeringen har informerat om att man under våren
              2009 återkommer till riksdagen i den frågan. I och med det har
              vi tyckt att vi inte ska gå djupare in på det just nu. Det är
              det ni gör i er motivreservation egentligen. Ni sparar budgetdebatten
              till när budgeten kommer, och vi sparar strategidebatten till
              när regeringens proposition kommer.
            </seg>
          </u>
          <note type="speaker" n="e8ea47ec">
            Anf. 82 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-10" n="0bacfaef">
            <seg n="ff5eedd3">
              Fru talman! Poängen med vår motivreservation är att vi tycker
              att riksdagen ska ge signaler till regeringen om hur man ser på
              olika frågor. När det gäller försvarsindustristrategier tycker
              vi att riksdagen ska sätta pekfingret i ögat på regeringen och
              säga att den ska komma med något. Försvarsindustrin skriker efter
              inriktningar om vad den ska göra, Försvarsmakten likaså. Jag tycker
              att det är allvarligt, och det har varit ett allvarligt läge under
              ganska lång tid nu.
            </seg>
            <seg n="03de88e5">
              Det var det som var vår poäng, signaler härifrån. Vi skriver
              in att vi vill ha en nationell försvarsindustristrategi. Då vet
              vi att regeringen kommer att leverera. Vi vet inte om regeringen
              kommer att leverera en sådan strategi nästa år. Man säger det,
              men det har man sagt om många frågor. Man ska komma med propositioner,
              och så kommer det inget.
            </seg>
            <seg n="24327fd6">
              Jag menar att det här är viktigt. Tror Staffan Danielsson att
              Frankrike, Storbritannien och Tyskland, stora länder, kommer att
              gå ifrån sitt protektionistiska sätt att omhulda sin egen försvarsindustri?
              Jag tror det kanske på jättelång sikt.
            </seg>
            <seg n="71232ccd">
              Men har man någon tidsaspekt när man tror att det här ska komma
              att genomföras i verkligheten? Det är också viktigt. Det gäller
              att vi ger tydliga signaler att vi står bakom den svenska försvarsindustrin
              så att den inte känner att den är utlämnad av oss politiker i
              förhållande till övriga länder som har en stor försvarsindustri.
              Signalpåverkan är viktigt rent generellt.
            </seg>
          </u>
          <note type="speaker" n="945b2682">
            Anf. 83 STAFFAN DANIELSSON (c) replik:
          </note>
          <u who="staffan_danielsson_32da07_w" xml:id="i-9350f711880270f2-4" n="356fdd06">
            <seg n="d4ddd423">
              Fru talman! Jag kan instämma i mycket av det Peter Jonsson säger.
              Det tar tid för de stora bjässarna, inte minst Frankrike, att
              öppna för konkurrens. Jag tror att det är bra att vi här liksom
              på andra områden, som jordbruket, öppnar för effektivare konkurrens,
              ger möjligheter till konkurrens. Men innan denna har inträtt på
              ett för den svenska industrin rättvist sätt gäller det för oss
              att inte ensidigt gå före. Här gäller det att vara om sig och
              kring sig. Det skriver vi också i utlåtandet, och det är vi överens
              om.
            </seg>
            <seg n="7f36ef4c">
              Jag tror att det är rätt att vi och kommissionen har den här
              inriktningen. Sedan får vi se hur det utvecklar sig. Vi ska vara
              beredda att bjuda upp till dans här, men vi ska inte gå före på
              ett sådant sätt att vi slänger ut barnet med badvattnet.
            </seg>
            <seg n="742dc0b5">
              Vår svenska försvarsindustri är en styrka för Sveriges försvar.
              Det finns stora fördelar med att ha produktionen i landet och
              kunna svara för materielförsörjning, service och så vidare. Detta
              måste ses i en helhet när man konkurrensupphandlar. Men vi bör
              konkurrensupphandla och pröva svenska produkter mot andra.
            </seg>
            <seg n="ef697643">
              Där kan jag ställa en fråga till Peter Jonsson som han kan svara
              på efter att han har begärt replik på Allan Widman. Ni har en
              mycket anmärkningsvärd mening där ni säger att svenska materielbeställningar
              inte bör fattas utifrån ett budgetperspektiv. Man ska tydligen
              beställa oavsett vad det kostar. Så tolkar jag meningen. Jag tror
              att den är olyckligt formulerad, och jag vill ge Peter chansen
              att korrigera eller komplettera den i ett senare inlägg.
            </seg>
          </u>
          <note type="speaker" n="24a5cf63">
            Anf. 84 ALLAN WIDMAN (fp):
          </note>
          <u who="allan_widman_3dc7aa_w" xml:id="i-321d115b0d970950-0" n="c7c487a2">
            <seg n="debe3c66">
              Fru talman! Som ledamot av försvarsutskottet har jag alltid tagit
              min utgångspunkt i att se till vad som är bäst för den svenska
              försvarsförmågan. Jag har till och med uppfattat det som en plikt
              med den positionen.
            </seg>
            <seg n="d0c24a26">
              Svensk försvarsförmåga är och förblir väl utbildade, väl utrustade
              och tillgängliga insatsförband. Med detta, fru talman, vill jag
              ha sagt att svensk försvarsindustri eller i Sverige verksam försvarsindustri
              inte kan vara ett mål för en försvarspolitiker men väl ett medel
              och ett ganska viktigt medel i och för sig.
            </seg>
            <seg n="3f02ee61">
              Sverige satsar i dag en större andel av sin försvarsbudget på
              materielanskaffning än något annat land i Europa. Jag kan bara
              hoppas, fru talman, att detta också innebär att vi har en bättre
              försvarsmateriel, en bättre beväpning och en bättre utrustning
              än andra länder. Men jag svävar emellanåt i tvivelsmål, när jag
              till exempel betraktar våra svårigheter att få tag på fungerande
              helikoptrar, när jag betraktar våra allra mest moderna kustkorvetter,
              och så vidare.
            </seg>
            <seg n="85cce39c">
              Men att svensk försvarsindustri, eller för den delen europeisk
              försvarsindustri, för en försvarspolitiker inte är ett mål innebär
              givetvis inte annat än att den ska garanteras lika villkor med
              den försvarsindustri som konkurrerar med oss från andra länder.
              Där är det så, mycket lyckligt, att den europeiska unionen har
              redskap för att kunna garantera en likabehandling av försvarsindustrierna
              inom unionen. Detta garanteras genom den överstatlighet som EG-domstolen
              representerar. Det som kommissionen nu föreslår kommer att vara
              en process där EG-domstolens roll stärks i alla materielanskaffningshänseenden.
            </seg>
            <seg n="cf771268">
              Det finns två saker som utmärker Sverige på försvarsmaterielsidan.
              Det ena är att vi är en mycket stor exportör. Jag har sett undersökningar
              som pekar på att räknat per invånare exporterar Sverige mer vapen
              än något annat land på jorden.
            </seg>
            <seg n="5feab5d3">
              Det andra som karakteriserar oss är att vi är en mycket liten
              beställare. När svensk försvarsmakt köper blir det med nödvändighet
              korta serier. Vi behöver inte så många exemplar av var sak. Men
              mot denna bakgrund att vi är en stor exportör och en liten beställare
              har naturligtvis Sverige allt att vinna på att försvarsmaterielmarknaden
              precis som andra marknader inom EU blir mer konkurrensvärdig,
              friare och rättssäkrare.
            </seg>
            <seg n="104574f7">
              Det har talats en del om offset . Det nämns också i utlåtandet
              från utskottet där vi samfällt konstaterar att offset eller motköp
              är något som vi bör verka för att det på sikt avvecklas. Jag vill
              gärna understryka, fru talman, hur viktigt detta är.
            </seg>
            <seg n="051b0672">
              Ett motköp har inte med varans kvalitet eller pris att göra.
              Det är en prestation vid sidan av avtalet. Hade detta fenomen
              förekommit i privata affärssammanhang är jag övertygad om att
              vi här inne hade funnit ord som var mindre positiva för att beskriva
              offset .
            </seg>
            <seg n="83863fd8">
              Självklart finns det möjligheter för Europas länder att komma
              till rätta med motköpen. En möjlig väg som vi pekar på i vårt
              utlåtande är att vi alla som inom EU köper försvarsmateriel när
              vi beställer uttryckligen avstår från sådana erbjudanden, från
              sådana motköp.
            </seg>
            <seg n="1d2a47f1">
              Fru talman! Socialdemokraterna har förvisso satsat 300 miljoner
              kronor mer på materielanslaget för nästa år. Men Peter Jonsson
              som har en bakgrund i försvarsindustrin vet att detta är en droppe
              i havet. Det är som att ge en tesked till en törstig kamel. Det
              är ju inga pengar alls mätt mot de 17,6 miljarder som vi årligen
              handlar för.
            </seg>
            <seg n="8cb951b6">
              Peter Jonsson, du säger att vi ska satsa på spetskompetensområdena.
              Berätta då för mig vilka spetskompetensområdena inom svensk försvarsindustri
              är! Är det nya u-båtar? Är det nya kustkorvetter? Är det uppgraderingar
              av våra stridsflygplan? Är det nya kanoner? Är det nya stridsfordon?
            </seg>
            <seg n="a9289114">
              Valmöjligheterna är oändliga, och när ni nu bara har dessa 300
              miljoner kronor att köpa komplicerade materielsystem för, var
              ska ni då satsa pengarna?
            </seg>
            <seg n="b22e7826">
              Fru talman! Det sägs emellanåt att det inte finns någon hylla
              att köpa ifrån. Jag vill bestämt hävda motsatsen. Vi står nu inför
              en upphandling av svenska stridsfordon. Inte mindre än 13 olika
              internationella fordon har aktualiserats i denna upphandling.
              Det finns en hylla, Peter Jonsson, och det finns fullt med prylar
              på den.
            </seg>
            <seg n="a71aa608">
              Till sist vill jag också säga ett ord om möjligheterna att skapa
              enade försvarspolitiska alternativ. Jag vill gärna instämma i
              det Staffan Danielsson har sagt, nämligen att det är en oroande
              bild av den politiska oppositionen som avtecknar sig. Det spelar
              ingen roll om vi talar Lissabonfördraget och försvarspolitik,
              om vi pratar försvarsmateriel, om vi talar försvarsbudget eller
              om vi pratar Afghanistan ni är inte överens på någon enda punkt,
              och detta är förvisso oroande.
            </seg>
          </u>
          <note n="28682cc9">
            Jag yrkar bifall till utskottets förslag.
          </note>
          <note type="speaker" n="0edebada">
            Anf. 85 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-11" n="0bacfaef">
            <seg n="68399f65">
              Fru talman! Det är egentligen inte så konstigt att Folkpartiet
              och Allan Widman pläderar vilt för att gå ut och handla all möjlig
              tänkbar försvarsmateriel över hyllan och slakta den svenska försvarsindustrin
              i dess beståndsdelar. Folkpartiet är ju Natoförespråkare och kanske
              det parti i den här riksdagen som tydligast vill att vi ska ansluta
              oss till Nato. Det finns naturligtvis en koppling här. Det såg
              man inte minst i JAS Gripen-affären. Det är den typen av politik
              som Allan Widman vill att Sverige ska föra på försvarsområdet,
              och jag är väldigt oroad över att Folkpartiet liberalerna ska
              få större inflytande på detta område.
            </seg>
            <seg n="6e17c1a7">
              Precis som sagts tidigare är det viktigt med en nationell försvarsindustristrategi
              som bas. Vi har byggt upp en försvarsindustri på grund av att
              vi är militärt alliansfria, och jag står fast vid att Sverige
              ska vara militärt alliansfritt. Det har varit en garant för att
              vi ska ha försvarsmateriel kopplat till den trygghet och den säkerhet
              som vi behöver för våra svenska soldater både nationellt och internationellt.
              Det är en viktig faktor för mig även i framtiden.
            </seg>
            <seg n="a816e64b">
              Detta gör att jag naturligtvis vill se till att utveckla de projekt
              som har startats. De 300 miljonerna är förutom det som tidigare
              finns i försvarsbudgeten. Exempelvis har vi satsat 1 miljard på
              SEP. Nu lägger regeringen bara ned det. Man slänger ut 1 miljard
              och barnet med badvattnet. Vad det är för typ av politik på försvarsmaterielområdet?
              Torped-mina-sensor skulle kunna användas på många olika sätt och
              för en mindre kostnad förberedas för torpeder på tre olika vapensystem
              det slänger man också bort. Vad är det för politik?
            </seg>
            <seg n="c5e670ac">
              Ni har ingen försvarsindustristrategi, och jag tycker att det
              är det som ska vara basen innan man går in och lägger fram ett
              utlåtande. Vi köper dock inriktningen. Vi tycker att det här är
              jätteviktigt. Men vi skulle ha velat ha en annan formulering,
              och det var det som Allan Widman och Folkpartiet sade nej till.
            </seg>
          </u>
          <note type="speaker" n="01d7996b">
            Anf. 86 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-321d115b0d970950-1" n="c7c487a2">
            <seg n="3d7b7f53">
              Fru talman! Jag kanske har varit otydlig. Jag har inte på något
              sätt uttryckt en önskan om att slakta svensk försvarsindustri.
              Det är en tämligen konkurrenskraftig industri som säljer mycket
              utomlands. Jag påpekade att vi förmodligen, räknat per capita,
              är det land som exporterar mest försvarsmateriel.
            </seg>
            <seg n="20778940">
              Jag betonade i mitt anförande också vikten av lika villkor och
              att detta inte får ske på ett sätt som blir till nackdel för svensk
              försvarsindustri i förhållande till deras europeiska konkurrenter.
            </seg>
            <seg n="55da3998">
              När det gäller Natomedlemskap apropå dagens artikel under Brännpunkt
              i Svenska Dagbladet tycker jag, Peter Jonsson, att det är mycket
              bättre att öppet verka för ett svenskt Natomedlemskap än att smyga
              runt med det.
            </seg>
            <seg n="1885ea95">
              Som en kommentar till påståendet om att det är viktigt för vår
              alliansfrihet att vi har en väl utbyggd svensk försvarsindustri
              skulle jag kunna börja med att säga som Gunilla Wahlén: Den är
              inte svensk längre, även om den verkar i Sverige.
            </seg>
            <seg n="eefedd32">
              Det andra är att Sverige inom samtliga våra stridskrafter i dag,
              oavsett vilka plattformar vi talar om, inte är helt självförsörjande.
              JAS Gripen flyger inte om inte de amerikanska delarna kommer på
              plats eller om USA inte levererar reservdelar. Detta vet naturligtvis
              även Peter Jonsson.
            </seg>
            <seg n="6036e408">
              SEP är inte nedlagt som projekt. I så fall är det något som industrin
              själv har gjort. Som jag antydde i mitt anförande förestår nu
              en upphandling av nya stridsfordon i den svenska försvarsmakten,
              och såvitt jag förstår är SEP och Hägglunds ett mycket aktuellt
              alternativ inom ramen för den upphandlingen.
            </seg>
            <seg n="2918c611">
              Jag kan konstatera att Peter Jonsson använde sina tre minuter
              utan att med ett ord antyda var han ska satsa de 300 miljoner
              kronor varmed han avser att nästa år rädda den svenska försvarsindustrin.
            </seg>
          </u>
          <note type="speaker" n="29bb8dd3">
            Anf. 87 PETER JONSSON (s) replik:
          </note>
          <u who="peter_jonsson_bf7adb_w" xml:id="i-50b533a5719f2ecb-12" n="0bacfaef">
            <seg n="6fa27af0">
              Fru talman! Jag nämnde i och för sig att det finns olika saker
              man skulle kunna använda pengarna till. Men det viktiga i den
              här debatten tycker jag är signalpåverkan ut till de 100 000 personer
              som är beroende av den svenska försvarsindustri som vi har byggt
              upp på grund av att vi har varit och fortfarande är militärt alliansfria.
              Vad vill vi med den svenska försvarsindustrin? Vilken strategi
              vill vi ha? Det var det vi pekade på att vi ville ha med i utlåtandet
              och också peka på för de övriga länderna som är stora på försvarsmaterielområdet
              i Europa: Frankrike, Tyskland, Holland och Storbritannien. Det
              är viktigt att vi ger signalen att vi tror på svensk försvarsindustri
              och på konkurrensutsättningen. Vi tror också att försvarsindustrin
              i Sverige i det läget kommer att vara väldigt väl med i matchen.
            </seg>
            <seg n="4451c7fd">
              Men då måste vi också ge signalen att vi tror på den svenska
              försvarsindustrin. Det gör inte den borgerliga regeringen på det
              sätt vi tycker att man skulle göra. Självklart hänger detta ihop.
              Man tillverkar i dag inte hela försvarsmaterielen nationellt,
              utan det finns samarbete när det gäller försörjning och alltihopa.
            </seg>
            <seg n="df8e2874">
              Men för att man ska ha en trygg leverans och försörjning av materiel,
              till exempel till JAS Gripen, gäller det att man har något att
              erbjuda emot, att man kan säga: Vi vill ha det här, och vi har
              de här sakerna som ni behöver till er materiel. Det är så den
              här marknaden fungerar, för den är ju egentligen stängd.
            </seg>
            <seg n="7792fa4e">
              Att börja öppna den marknaden är det som detta utlåtande och
              dokumentet från kommissionen har som utgångspunkt, och det tycker
              vi är positivt. Vi ska inte gå före, där är vi överens, utan vi
              ska gå fram gemensamt om detta ska förändras.
            </seg>
            <seg n="5828b5d2">
              Därför menar jag att vi från den politiska sidan måste ge signaler
              både till regering och till försvarsindustrin att vi inte kommer
              att sälja ut försvarsindustrin på ett sätt som jag förstås hoppas
              att inte heller Folkpartiet vill, utan att vi ska ge dem det stöd
              de behöver. Det kommer nämligen försvarsindustrierna i de andra
              länderna att få. Det är jag helt övertygad om.
            </seg>
          </u>
          <note type="speaker" n="0dba838a">
            Anf. 88 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-321d115b0d970950-2" n="c7c487a2">
            <seg n="96e65167">
              Fru talman! Utförsäljning av svensk försvarsindustri är i första
              hand en fråga för de delvis utländska aktieägarna att ta ställning
              till. Men självklart kommer inte svensk industri att exkluderas
              från de uppköp som görs av svensk försvarsmakt och som jag gärna
              vill påminna om innebär att vi satsar relativt sett högre andel
              än något annat land i Europa på att just köpa försvarsmateriel.
            </seg>
            <seg n="df2fcb62">
              Jag vill också gärna påminna Peter Jonsson om att förra året
              i september månad fattade regeringen ett beslut om att satsa 4,1
              miljarder, dels på att konvertera ett antal JAS-flygplan, dels
              på att ta fram en demonstrator till Norge. 4,1 miljarder, Peter
              Jonsson, och du säger att vi inte visar att vi litar på svensk
              försvarsindustri. Det gör vi väl både i ord och i gärning.
            </seg>
            <seg n="ff4fc28a">
              Peter Jonsson glider undan min frågeställning. Vilken industri
              är det som ska få Socialdemokraternas extra 300 miljoner kronor?
              Jag får inget svar, fru talman, och jag förstår varför. Jag är
              nämligen helt övertygad om att Peter Jonsson kommer att använda
              dessa 300 miljoner och sälja dem gång på gång till vart och ett
              av våra försvarsindustriföretag i Sverige med innebörden att Socialdemokraterna
              vill satsa på industrin, men det vill inte alliansen.
            </seg>
          </u>
          <note n="c7be968e">
            Överläggningen var härmed avslutad.
          </note>
          <note n="e39a20b0">
            11 § Sänkta socialavgifter m.m.
          </note>
          <note n="5c9936c4">
            Föredrogs
          </note>
          <note type="speaker" n="adfb109e">
            Anf. 89 JASENKO OMANOVIC (s):
          </note>
          <u who="unknown" xml:id="i-50b533a5719f2ecb-13" n="98ab3ab9">
            <seg n="33360b4a">
              Fru talman! Jag skulle vilja börja med att yrka bifall till våra
              reservationer 2, 3, 5 och 6.
            </seg>
            <seg n="4bc20e2b">
              Fru talman! I propositionen föreslår regeringen bland annat att
              nuvarande sänkning av socialavgifter för ungdomar mellan 18 och
              25 år blir kraftfullare och utvidgas till att omfatta ytterligare
              åldersgrupper, under 18 år och upp till 26 år. Som regeringen
              själv säger är syftet med åtgärden att öka sysselsättningen bland
              ungdomar.
            </seg>
            <seg n="a90593b8">
              Jag vill säga, fru talman, att den här propositionen är ytterligare
              ett exempel på regeringens totalt misslyckade jobbpolitik. Om
              vi tar oss en liten stund för att granska fakta när det gäller
              hur redan genomförda sänkningar av socialavgifter har påverkat
              ungdomarnas situation på arbetsmarknaden kan vi hitta att det
              i oktober 2006 var drygt 29 000 ungdomar som var arbetslösa. I
              oktober 2007 var det knappt 29 000 ungdomar som var arbetslösa.
              Det var alltså fem månader efter att lagen trädde i kraft. Ingen
              förändring efter fem månader.
            </seg>
            <seg n="a1cfefc2">
              Om vi tittar på hur det var i oktober 2008 ser vi att det var
              drygt 36 000 ungdomar som var arbetslösa, eller i rena siffror
              en ökning med 7 000 ungdomar. Det var 7 000 fler ungdomar som
              var arbetslösa än i oktober 2007, alltså ett misslyckande. Åtgärden
              att få flera ungdomar sysselsatta genom att sänka socialavgifter
              är ett misslyckande.
            </seg>
            <seg n="41cfbfff">
              Samtidigt kan vi titta på vilka andra alternativ som regeringen
              erbjuder ungdomar. Utbildning kan vi titta närmare på, och vi
              kan välja förra veckan, vecka 48. Går vi tillbaka till 2006 ser
              vi att det var 3 500 ungdomar som fick chansen att gå en arbetsmarknadsutbildning,
              en utbildning som leder till jobb. Hur blev det vecka 48 år 2007?
              Då blev det en halvering. Drygt 1 800 ungdomar fick chansen att
              gå en arbetsmarknadsutbildning.
            </seg>
            <seg n="2c18203c">
              Om vi tittar på förra veckan, vecka 48 år 2008, hur många ungdomar
              fick chans att gå en arbetsmarknadsutbildning, en utbildning som
              leder till jobb? Det var 224 ungdomar. Det är skrämmande siffror,
              fru talman.
            </seg>
            <seg n="1001e579">
              Varför är det så? Är det kanske fel på Arbetsförmedlingen? Eller
              är det faktiskt fel på den politik som man genomför?
            </seg>
            <seg n="d5dce81a">
              Om vi tittar på vilka fler möjligheter det fanns för ungdomar,
              lärlingsutbildning till exempel, finner vi att vecka 48 år 2006
              gick 708 ungdomar på en lärlingsutbildning där de konkret lärde
              sig ett yrke. Samma vecka, vecka 48, men ett år efter, 2007, var
              det 31 ungdomar. Hur många ungdomar fick förra veckan gå lärlingsutbildning?
              Noll. Ingen.
            </seg>
            <seg n="d6fd0936">
              Vad erbjuder man då ungdomar från majoritetens sida? Den stora
              visionära arbetsmarknadspolitikern minister Littorin har infört
              instegsjobben. Hur många ungdomar fick möjlighet att ta del av
              instegsjobben? Vecka 48 år 2007 var det 66 ungdomar som fick den
              möjligheten. Samma vecka i år, när instegsjobben är så etablerade
              att man kunde förvänta sig att många har chans att få de jobben,
              är det bara 319 ungdomar som har fått den chansen. Det är inte
              ens hälften av dem som vi hade i lärlingsutbildning, då de var
              på ett företag och lärde sig ett yrke, inte ens hälften.
            </seg>
            <seg n="3e89c3d7">
              Vad gör man? Vilka möjligheter erbjuder man ungdomar? Man erbjuder
              jobbgaranti för ungdomar. Från Arbetsförmedlingens sida får man
              inte göra någonting innan ungdomarna har kommit till det stadiet
              att de har varit arbetslösa i tre månader. Man får bara matcha
              ungdomar mot de lediga jobben.
            </seg>
            <seg n="6e575283">
              De lediga jobben kan vi titta på. Förra veckan var det 7 771
              nyanmälda lediga jobb. Man kan säga så här: Det var 6 520 färre
              lediga jobb än samma vecka i fjol. Det var 6 520 färre lediga
              jobb nyanmälda till Arbetsförmedlingen. Fru talman! Om nu inte
              någon på den borgerliga sidan har förstått det kan jag säga det
              nu och hoppas att man förstår att vi är inne i en lågkonjunktur.
            </seg>
            <seg n="ada5cf54">
              En åtgärd som inte ens har fungerat under ett och ett halvt år
              ska man nu förstärka en åtgärd som inte fungerade! 36 000 arbetslösa
              ungdomar och drygt 16 000 ungdomar i jobbgaranti får inte gå längre
              utbildningar än tre månader. Inga utbildningar är längre än tre
              månader.
            </seg>
            <seg n="29509f85">
              Fru talman! Det var ju många som sade nej när vi förra gången
              debatterade detta. LO, TCO, Saco och alla andra remissinstanser
              sade nej till den här åtgärden.
            </seg>
            <seg n="ca1f049e">
              Det är allmänt känt, det är ingenting nytt, att borgare tycker
              att arbetskraft är för dyrt. Det är för dyrt att ha arbetskraft
              i Sverige. Det kan utrikesminister Carl Bildt vittna om. Han skattar
              för sin barnflicka i Italien därför att det är för dyrt. Det har
              det varit ända sedan 1953, när den socialdemokratiska regeringen
              föreslog att man skulle införa allmän sjukförsäkring. Då röstade
              borgarna nej därför att det var en för hög kostnad att ställa
              upp solidariskt.
            </seg>
            <seg n="7f11e7f5">
              Vi är förstås emot förslaget. Ett sådant här förslag med allmänna
              åtgärder är slöseri med löntagarnas pengar. Det ökar vinsten exempelvis
              för hamburgarrestauranger eller liknande företag som nästan enbart
              har unga anställda och där unga inte har svårt att få jobb, där
              de faktiskt ses som en tillgång i företaget.
            </seg>
            <seg n="a7586a73">
              Förslaget är däremot en julklapp från borgarna till de företag
              som har unga anställda och som anställer unga som skulle få jobb
              på sina egna meriter i vilket fall som helst. Samtidigt utförsäkras
              i det här landet 30 000 personer från sjukförsäkringen. Det blir
              också en julklapp från regeringen till 30 000 familjer.
            </seg>
            <seg n="b0d13d70">
              Satsa i stället pengar på dem som behöver det, på ungdomar! Rikta
              åtgärder till ungdomar! Det är det vi socialdemokrater vill. Rikta
              åtgärder till de arbetslösa ungdomar som behöver en satsning för
              att komma tillbaka till arbetsmarknaden! Vi vill riva ned de murar
              som ni har byggt kring arbetslösa ungdomar och ge dem möjlighet
              att komma tillbaka till arbetsmarknaden.
            </seg>
            <seg n="1fce27a3">
              Det är många ungdomar som hoppar av gymnasieutbildningen. De
              är skoltrötta. De är ungefär lika skoltrötta som finansminister
              Anders Borg var en gång i tiden. Han fick en andra chans, och
              i dag är han finansminister. Varför vill ni inte ge dagens ungdomar
              möjlighet att få samma chans, möjlighet att utbilda sig och få
              en andra chans? Varför straffar ni dem och ger stora vinster till
              internationella företag i stället?
            </seg>
            <seg n="997982d4">
              (Applåder)
            </seg>
            <seg n="d28da4b0">
              Sveriges framtida konkurrenskraft behöver inte fler stekta hamburgare,
              utan mer och fler utbildade ungdomar.
            </seg>
            <seg n="8bc17189">
              Fru talman! Det är rekordmånga varsel i landet. Det är 73 000
              personer som är varslade, och året är inte slut än. Och då är
              det bara de som varslar fler än fem personer som är skyldiga att
              anmäla det. Siffran kan bli ännu högre, och siffran är i verkligheten
              ännu högre. Frågan är om det inte är dags att satsa på ungdomen.
              Är det inte dags att ge ungdomarna chans att utbilda sig? Nej,
              tydligen tycker alliansen inte att fler ungdomar behöver få en
              chans.
            </seg>
            <seg n="2133a8cd">
              Fru talman! Vi har ett pensionssystem som enkelt förklarat bygger
              på att vi betalar in avgiften till pensionssystemet och sedan
              blir berättigade till att få ut pengar när vi kommer till pensionsåldern.
              Med denna proposition kommer den sammanlagda sociala avgiften
              att bli lägre än de 10,21 procent som det är tänkt att pensionsavgiften
              ska vara. För oss är det oerhört viktigt att majoriteten fortsätter
              att följa den princip som slogs fast vid pensionsöverenskommelsen.
              Om detta villkor bryts kan inte systemet garantera ett långsiktigt
              hållbart finansiellt system. Det äventyrar våra pensioner. Därför
              är det viktigt för oss att majoriteten ser till att avgifterna
              för ungdomar som jobbar betalas in. Som det står i förslaget nu
              blir de sociala avgifterna lägre än 10,21 procent.
            </seg>
            <seg n="8b5a51bf">
              Fru talman! Jag yrkar avslag på propositionen, avslag på att
              satsa mer pengar på stora internationella företag. Jag yrkar bifall
              till våra reservationer, bifall till att satsa på den svenska
              ungdomen och Sveriges framtid.
            </seg>
            <seg n="997982d4">
              (Applåder)
            </seg>
          </u>
          <note n="413042d1">
            I detta anförande instämde Kurt Kvarnström, Ronny Olander och
            Siw Wittgren-Ahl (alla s).
          </note>
          <note type="speaker" n="a177c4aa">
            Anf. 90 GUNVOR G ERICSON (mp):
          </note>
          <u who="gunvor_g_ericson_e8dc6a_w" xml:id="i-31301406274db51c-0" n="dac979ba" next="i-af6153bfc06399f1-0">
            <seg n="7f8ba488">
              Fru talman! Regeringen föreslår en kraftfullare nedsättning av
              sociala avgifter för unga, det vill säga att den nedsättning av
              sociala avgifter för unga som redan finns i dag ska utvidgas.
              Men är det vettigt i rådande konjunkturläge, med ökade varsel
              och stor osäkerhet, att satsa på mer av samma medicin? Stimulansåtgärder
              behövs, och bland annat Miljöpartiet och Socialdemokraterna har
              väckt en särskild motion om det. Men då säger regeringen: Nej,
              vi behöver inte göra någonting mer nu; det räcker med det vi har
              gjort i budgeten.
            </seg>
            <seg n="257a1d4d">
              Den här medicinen, sänkta sociala avgifter, fick ganska kraftig
              kritik från Riksrevisionen, som har tittat på vilka effekter en
              sänkning av de sociala avgifterna ger. Riksrevisionen skriver
              i sin rapport att sysselsättningseffekten är ungefär 12 100 personer,
              eller 2,8 procent av antalet anställda inom åldersgruppen. Alltså
              kostar varje subvention av den här typen av jobb 900 000 kronor
              brutto. Det är ett väldigt ineffektivt sätt att använda pengar.
            </seg>
            <seg n="67aaad6c">
              Miljöpartiet har som jag sade väckt en särskild motion om att
              vi behöver ta initiativ till kraftfulla åtgärder för att möta
              det försämrade konjunkturläget. Men att sänka sociala avgifter
              för ungdomar är inte något bra initiativ.
            </seg>
            <seg n="b79eebb0">
              Jag kan hålla med om att det finns en god tanke med sänkta sociala
              avgifter. Men att ha en åldersgräns innebär egentligen att det
              blir inlåsningseffekter. Att åldersgränserna ska styra nivån på
              sociala avgifter är varken smart eller effektivt.
            </seg>
            <seg n="4dc65dd9">
              När man nu diskuterat den aktuella finansiella krisen har regeringen
              reagerat kraftfullt, men den verkar stå handfallen när det gäller
              de snabba förändringar som sker just nu. Jasenko nämnde mycket
              förtjänstfullt alla de varsel som läggs. Alldeles nyss fick vi
              höra att Ford kan tänka sig att sälja Volvo. Det kom ett pressmeddelande
              under dagen. Det är alltså andra åtgärder som vi verkligen behöver
              i detta krisläge än att använda pengar till att sänka sociala
              avgifter för ungdomar. Ungdomar behöver också få utbildning, så
              att de kan ha chans på arbetsmarknaden när det är så här mycket
              varsel.
            </seg>
            <seg n="1befaf37">
              När regeringen lade fram sin budgetproposition dimensionerade
              man den för en relativt mjuk inbromsning av konjunkturen. Men
              vad är det vi ser just nu? Det är tvärnit! Det handlar om en kraftig
              inbromsning. Då gäller det att se hur man kan använda statens
              medel på ett effektivt sätt. För Miljöpartiets del handlar det
              om att underlätta för småföretag. Vi ser att det finns stora möjligheter
              att få fler jobb. Det gäller även ungdomar.
            </seg>
            <seg n="946efde0">
              Vi har ett alternativt förslag, en generell nedsättning av arbetsgivaravgifterna
              med 10 procent upp till en lönesumma på 2 ½ miljon. Vi delar naturligtvis
              regeringens syn att arbetslösheten för ungdomar bör minska. Men
              de här metoderna ger tröskeleffekter. Man kan fundera på om det
              är smart att sätta en viss åldersgräns med tanke på det som Riksrevisionen
              har visat när det gäller vad ett subventionerat jobb kostar. 900
              000 kronor kostar varje subventionerat jobb. Det är en ganska
              liten effekt. 2,8 procent av de anställda i åldersgruppen hänger
              ihop med de här pengarna.
            </seg>
            <seg n="68756a50">
              Nej, som sagt, i stället för den åldersfixerade lösningen borde
              regeringen återkomma med en lösning som ger många fler jobb genom
              en sänkning av arbetsgivaravgiften för små företag. Det har vi
              utvecklat, dels i vår budgetmotion, dels i motionen om det akuta
              behovet av stimulansåtgärder i ekonomin. Det handlar som jag sade
              om att sätta ned arbetsgivaravgiften med 10 procent med en maximal
              lönesumma på 2 ½ miljon, men också om en nedsättning för soloföretagare
              så att man bara betalar pensionsavgift för den första anställda
              under året. De här åtgärderna kommer att underlätta för småföretagen
              att växa genom att skapa sysselsättning.
            </seg>
            <seg n="e4c32725">
              Vi vet att när Volvo och andra stora företag varslar är det inte
              bara de som jobbar i de stora företagen som berörs, utan det är
              många fler, som alla underleverantörer, som i sin tur anlitar
              entreprenörer. Det innebär att det blir ännu mer varsel. Det kan
              vi inte blunda för. Därför behövs det stimulanser för småföretagarna
              där vi kan hitta möjligheter att behålla jobb men även skapa nya
              jobb.
            </seg>
            <seg n="d2aaec4c">
              Småföretag har det svårare att klara sig i lågkonjunkturer då
              de inte har lika lätt att skära i verksamheten vid lägre efterfrågan
              som ett stort företag har. I ett litet företag med åtta anställda
              och en lönesumma uppåt 2 ½ miljon årligen innebär Miljöpartiets
              förslag en nedsättning med ca 21 000 kronor per månad och företag.
              Det tycker vi är ett mycket smartare och modernare sätt att stimulera
              ekonomin.
            </seg>
            <seg n="c001a22b">
              Självklart står jag bakom Miljöpartiets samtliga reservationer,
              men för tids vinnande yrkar jag bifall till endast reservation
              2.
            </seg>
          </u>
          <note n="b76b1b08">
            Anf. 91 GUNNAR AXÉN (m):
          </note>
          <u who="gunvor_g_ericson_e8dc6a_w" xml:id="i-af6153bfc06399f1-0" n="dac979ba" prev="i-31301406274db51c-0">
            <seg n="22ecec7d">
              Fru talman! Vårt utgångsläge är förvisso gott. Vi har goda statsfinanser.
              Vi har 200 000 fler i sysselsättning nu jämfört med för drygt
              två år sedan. Men den internationella finanskrisen börjar nu göra
              sig märkbar.
            </seg>
            <seg n="c758d2c2">
              Det har efterlysts stimulansåtgärder från olika håll. Det viktigaste
              stimulanspaketet är ändå det som återfinns i budgeten för nästa
              år. Drygt 30 miljarder kronor satsas på sänkta inkomstskatter,
              bättre företagarklimat, forskning, vård, omsorg, psykiatri och
              att förstärka andra delar av vår viktiga välfärd.
            </seg>
            <seg n="baef6d06">
              En viktig del av åtgärderna är det vi diskuterar i dag: att sänka
              arbetsgivaravgifterna. Det handlar om dels en generell sänkning,
              dels en kraftig sänkning, i praktiken en halvering, av arbetsgivaravgifterna
              för dem under 26 år. Syftet är givetvis att göra det billigare
              att anställa utan att lönen för den skull påverkas negativt.
            </seg>
            <seg n="5e11d1c2">
              Oppositionen är splittrad, som så ofta, vad gäller de olika åtgärderna,
              men på en punkt har man lyckats enas. Man vill genomföra en skattechock
              för ungdomar och för den som anställer ungdomar. Tydligt har de
              tagit ställning för fördubblade arbetsgivaravgifter för unga,
              och man undrar varför.
            </seg>
            <seg n="72f0e3ec">
              Vi har under många år haft en mycket hög ungdomsarbetslöshet,
              klart högre än man har haft i andra EU-länder. Sverige har haft
              en ungdomsarbetslöshet på över 20 procent medan snittet för EU
              har legat på ned mot 15 procent.
            </seg>
            <seg n="45acbf95">
              Under de senaste åren har vi, tack vare alliansens framgångsrika
              jobbpolitik med bland annat nystartsjobb och nedsatta socialavgifter
              för unga, kunnat pressa ned ungdomsarbetslösheten och minskat
              skillnaderna gentemot övriga EU-länder. Men det räcker inte. Och
              när nu konjunkturen viker nedåt så vet vi att ungdomarna kommer
              vara bland dem som drabbas hårdast.
            </seg>
            <seg n="0aa420f1">
              Att börja sitt vuxenliv med arbetslöshet, en lång tid i utanförskap
              innan man kommer in på arbetsmarknaden, är mycket olyckligt. Man
              har studerat, och man har gjort sig redo för vuxenlivet, men man
              möts av att en bister verklighet där det är svårt att hitta ett
              jobb. Därför krävs det mer av åtgärder för att stärka ungdomars
              och unga vuxnas ställning på arbetsmarknaden. Det är därför vi
              föreslår en kraftfullare nedsättning av arbetsgivaravgifterna
              för unga.
            </seg>
            <seg n="2907ff70">
              Med det här förslaget tar vi bort den nedre åldersgränsen för
              avgiftsnedsättningen, och den övre gränsen höjs med ett år. Arbetsgivaravgiftsnedsättningen
              kommer därmed att omfatta alla under 26 år. Avgiften kommer att
              uppgå till ålderspensionsavgiften och en fjärdedel av de övriga
              avgifterna, vilket i praktiken innebär en halverad arbetsgivaravgift
              och egenavgift för alla under 26 år. Det här stärker ungdomars
              ställning på arbetsmarknaden, och det leder till färre uppsägningar
              och fler kvar i jobb.
            </seg>
            <seg n="06d90156">
              Oppositionen säger nej till detta. Att kunna enas om att göra
              det svårare för ungdomar att få jobb, är det vad samarbetet på
              vänsterkanten går ut på? Deras enda gemensamma förslag är att
              höja skatten för de arbetsgivare som anställer ungdomar med nästan
              14 miljarder kronor. Är det vad vänsteralliansens förslag eller
              samarbete går ut på? Det är en ökad utgift som motsvarar kostnaden
              för 35 00040 000 jobb.
            </seg>
            <seg n="ee518cfe">
              Att Vänsterpartiet inte inser att en hög beskattning av arbete
              leder till en högre arbetslöshet, det förstår jag. Men såväl Socialdemokraterna
              som Miljöpartiet har ju genom andra, om än marginella, förslag
              visat en gryende insikt om att minskad beskattning av arbete leder
              till en högre sysselsättning och lägre arbetslöshet.
            </seg>
            <seg n="13e5e96c">
              Utöver att halvera arbetsgivaravgiften för dem under 26 år genomför
              vi nu en generell sänkning av arbetsgivaravgifterna och egenavgifterna
              med en procentenhet. Den generella sänkningen av arbetsgivaravgifterna
              betyder 3 miljarder kronor mer till kommuner och landsting och
              7 ½ miljarder kronor i minskad beskattning av arbete i näringslivet.
              Det är pengar som nu kommer att kunna göra nytta inom vård, skola
              och omsorg. Det är resurser som innebär att fler kommer att kunna
              få behålla jobbet.
            </seg>
            <seg n="9789257e">
              Vänsterpartiet säger nej till denna satsning. Drygt 10 miljarder
              mer vill man belasta kommuner, landsting och näringsliv med. Det
              betyder hundratals miljoner kronor mindre till kommunerna och
              landstingen att använda till fler händer i vården och fler lärare
              i skolan. Det betyder en hårdare beskattning av näringslivet och
              färre jobb kvar där. Det kanske inte bekymrar Vänsterpartiet,
              men med en högre beskattning ute i näringslivet blir det färre
              jobb kvar. Om Vänsterpartiets politik skulle få genomslag skulle
              det leda till en kraftig förstärkning av konjunkturnedgången.
            </seg>
            <seg n="cb00b899">
              Och jag undrar: Vad säger Socialdemokraterna och Miljöpartiet
              om Vänsterns nej till den generella sänkningen av arbetsgivaravgiften?
              Kommer ni att gå Vänsterpartiet till mötes i era förhandlingar
              och gå med på en höjning av arbetsgivaravgiften med en procentenhet?
              Tillsammans med ert gemensamma nej till den halverade arbetsgivaravgiften
              för unga skulle ni i så fall förespråka en höjning av arbetsgivaravgifterna
              med 25 miljarder kronor.
            </seg>
            <seg n="6ede0184">
              Och vad säger hela oppositionen till landets ungdomar som ni
              ska genomföra en formidabel skattechock för på 14 miljarder kronor?
              Varför vill ni driva upp ungdomsarbetslösheten ytterligare? De
              kommer få det svårt nog på arbetsmarknaden under de närmaste åren
              utan att ni gör det än värre för dem.
            </seg>
            <seg n="974b2ec1">
              Jag skulle vilja rikta mig till Socialdemokraterna. Handen på
              hjärtat: Ni är alltid emot våra skattesänkningar. Men nu när alla
              talar om behovet av stimulanspaket till och med Thomas Östros
              har talat om det skulle ni då inte, kära socialdemokrater, med
              handen på hjärtat, ändå vilja fundera, tänka om och backa från
              denna skattechock för dem som anställer ungdomar och unga vuxna
              under 26 år? Det går faktiskt att tänka om. Det går att komma
              på bättre tanker. Det går att bidra till att minska ungdomsarbetslösheten
              om ni bara vill.
            </seg>
            <seg n="72e85ffd">
              Fru talman! Den generella sänkningen av arbetsgivaravgiften och
              den halverade arbetsgivaravgiften för dem under 26 år är viktiga
              ekonomiska stimulanser i den svaga ekonomi som vi nu ser framför
              oss. Det bidrar till att färre förlorar jobbet och att fler blir
              kvar i jobb.
            </seg>
            <seg n="2cfc8540">
              Därmed ber jag att få yrka bifall till förslaget i betänkandet.
            </seg>
          </u>
          <note n="2563bd8a">
            I detta anförande instämde Mikael Cederbratt, Mats G Nilsson
            och Lars-Arne Staxäng (alla m) samt Solveig Zander (c), Ulf Nilsson
            (fp) och Eva Johnsson (kd).
          </note>
          <note type="speaker" n="becffd6e">
            Anf. 92 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-31301406274db51c-1" n="dac979ba" next="i-af6153bfc06399f1-1">
            <seg n="3e9ab596">
              Fru talman! Gunnar Axén började med att säga att utgångsläget
              är gott. Och varför är utgångsläget gott? Jo, därför att man under
              90-talet fick göra en stor sanering av statens finanser efter
              den förra borgerliga regeringen. Därför är utgångsläget gott!
            </seg>
            <seg n="f9a5bd90">
              Statsministern sade när han tillträdde att vi kommer att se konsekvenserna
              av regeringens politik när ungefär två år har gått av mandatperioden.
              Och där är vi nu.
            </seg>
            <seg n="7b7338de">
              Jag skyller dock inte allt på den nuvarande regeringen. Jag tycker
              att det är jättetråkigt att vi ofta i den här kammaren får ett
              slags debatt på sandlådenivå om vems fel saker är.
            </seg>
            <seg n="7eae9e5a">
              Jag hoppas att vi i stället kan diskutera frågan utifrån att
              utgångsläget inte är så gott som vi hade hoppats. Den kraschinbromsning
              som jag skulle vilja kalla det för som nu sker i ekonomin gör
              det bekymmersamt även för Sverige, trots att vi står relativt
              väl rustade finansiellt. Det är klart att det också påverkar vårt
              land att många människor blir varslade.
            </seg>
            <seg n="fc5f8370">
              Det ordbruk som Moderaterna älskar att använda skattechock, utanförskap
              och allt vad det är visar på något slags ovanförskap, skulle jag
              vilja säga. Den människa som från och med jul blir utförsäkrad
              från socialförsäkringen för att han eller hon uppnått 180 dagar
              upplever ett riktigt utanförskap. Det som nu behövs är en satsning
              på infrastruktur och miljö-ROT för att få någon sorts stimulans.
              Kan inte Gunnar Axén hålla med om det?
            </seg>
          </u>
          <note n="e62f79b7">
            Anf. 93 GUNNAR AXÉN (m) replik:
          </note>
          <u who="gunvor_g_ericson_e8dc6a_w" xml:id="i-af6153bfc06399f1-1" n="dac979ba" prev="i-31301406274db51c-1">
            <seg n="9d0e7d07">
              Fru talman! Jag ska hålla mig till ämnet för dagens debatt men
              först bemöta det Gunvor G Ericson sade om anledningen till att
              utgångsläget var gott. Hon sade att det berodde på budgetsaneringen
              under 90-talet. Ja, visst, delvis, men vi kan konstatera att under
              den förra mandatperioden, när Miljöpartiet var stödparti till
              regeringen, ökade statsskulden med 100 miljarder kronor. Bara
              under de senaste två åren har statsskulden minskat med 200 miljarder
              kronor, och vi har i dag de facto 200 000 fler människor i jobb
              jämfört med för två år sedan.
            </seg>
            <seg n="d302cf91">
              Låt mig därmed gå över till ämnet för dagens debatt, som Gunvor
              G Ericson inte berörde, nämligen vad vi kan göra för att få fler
              människor att kunna stanna kvar i jobb nu när vi går in i bistrare
              tider. Där har vi ett förslag som vi har att fatta beslut om denna
              vecka. Jag är tacksam för att Miljöpartiet stöder det förslaget.
              Det gäller en generell sänkning av arbetsgivaravgifterna med en
              procentenhet. Jag hoppas att Miljöpartiet i förhandlingarna med
              Vänsterpartiet står emot, att de inte ger efter och slår in på
              Vänsterpartiets linje om att i stället höja arbetsgivaravgifterna.
            </seg>
            <seg n="509f6f39">
              Det finns en punkt som vi borde diskutera eftersom vi tycker
              lite olika. Där är oppositionen enad. Det gäller nedsättningen
              av arbetsgivaravgiften för unga. Där har vi sagt tydligt att vi
              tar bort den nedre gränsen och höjer den övre gränsen så att arbetsgivaravgiften
              halveras för alla under 26 år. Det tycker vi är en viktig åtgärd
              för att minska ungdomsarbetslösheten. Vi vet nämligen att det
              är ungdomarna som alltid råkar mest illa ut i en svår och dålig
              konjunktur.
            </seg>
          </u>
          <note type="speaker" n="4159a416">
            Anf. 94 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-0" n="dac979ba">
            <seg n="bc886b15">
              Fru talman! Det sistnämnda, att ungdomarna råkar illa ut i en
              lågkonjunktur, håller jag med om, men om det vore så att jag trodde
              att halveringen kunde vara botemedlet skulle jag säga ja till
              det. Men det tror jag inte. Både Finanspolitiska rådet och Riksrevisionen
              har pekat på de problem som finns med att låsa detta till ålder.
              Vad säger ni moderater till den som just fyllt 27 och förlorat
              jobbet? Sorry ?
            </seg>
            <seg n="dc84984d">
              Nej, jag tror att det är bättre att försöka titta på smartare
              sätt. Grön skatteväxling är något som Miljöpartiet länge jobbat
              med, alltså att ha minskade kostnader för mänsklig energi arbetskraft
              och ökade kostnader för energi; det handlar om att se förhållandet
              mellan dessa två faktorer. Det handlar också om att utnyttja de
              resurser vi har på ett bra sätt samt lägga skatten på ett sådant
              sätt att vi nyttjar energieffektivitet. Därför anser vi att det
              är okej att sänka de sociala avgifterna generellt och där vi ser
              att de kan göra mest nytta. Det är därför vi föreslår en inriktning
              på småföretagare och sänkning.
            </seg>
            <seg n="92f6c431">
              I stället för att tala om den övergripande ekonomin och jag måste
              säga att statsskulden inte är lika med all ekonomi, utan det finns
              mer skulle jag vilja fråga Gunnar Axén om det försök som pågår
              i hans hemlän Östergötland. Där har kommuner, Arbetsförmedlingen
              och arbetsgivare gått ihop om att bedriva branschutbildningar
              för ungdomar. Är det inte ett bättre sätt att stödja ungdomar
              att komma ut på arbetsmarknaden?
            </seg>
          </u>
          <note n="8845b139" type="speaker">
            Anf. 95 GUNNAR AXÉN (m) replik:
          </note>
          <u who="gunnar_axen_09032f_w" xml:id="i-851b9f182918d0d0-0" n="cc2c1426">
            <seg n="579636e3"/>
            <seg n="ef3b5e0e">
              Fru talman! Nu måste jag lite grann försöka bena upp vad Gunvor
              G Ericson säger. Hon säger att det är okej med generella sänkningar
              av arbetsgivaravgiften men inte generella sänkningar av arbetsgivaravgiften
              för dem som är under 26 år, för det är en selektiv sänkning. Då
              är frågan: Vad är det för sänkningar Miljöpartiet egentligen föreslår?
              Jo, en nedsättning av arbetsgivaravgiften för de minsta företagen
              med tio procentenheter på en maximal lönesumma av 2,5 miljoner
              kronor och dessutom en nedsättning för soloföretagare för den
              första de anställer. Därtill kommer en nedsättning av arbetsgivaravgiften
              för företag som är forskningsintensiva, hur nu detta ska mätas.
              Om inte det är selektiva sänkningar av arbetsgivaravgiften då
              vet jag inte vad som är det.
            </seg>
            <seg n="bb87af9b">
              Vi har föreslagit en generell sänkning av arbetsgivaravgiften
              på en procentenhet och en generell halvering av arbetsgivaravgiften
              för unga under 26 år. Det är enkla, bra åtgärder för att fler
              människor ska kunna behålla jobbet när vi nu går in i bistrare
              tider.
            </seg>
            <seg n="76d60dd5">
              Gunvor G Ericson frågade mig om utbildning av unga i mitt hemlän.
              Jag är helt övertygad om att det är en bra satsning, men jag känner
              tyvärr inte till hur den är utformad. Goda krafter som hjälper
              unga människor med bra utbildning så att de kan få ett gott jobb
              i livet tycker jag givetvis är ett bra initiativ.
            </seg>
          </u>
          <note type="speaker" n="9c6c84eb">
            Anf. 96 JASENKO OMANOVIC (s) replik:
          </note>
          <u who="unknown" xml:id="i-d557ee5480ae1d69-2" n="98ab3ab9">
            <seg n="e86b2c83">
              Fru talman! Jag noterar att Gunnar Axén ställer alla sina frågor
              till Gunvor när hon inte har möjlighet att svara. Jag hoppas att
              Gunnar genom sina år i riksdagen har lärt sig att inte ställa
              frågor när motparten i debatten inte har möjlighet att svara.
            </seg>
            <seg n="fa70b8bd">
              Gunnar Axén säger att vi ska åstadkomma en skattechock, en skattechock
              ska Socialdemokraterna komma med. För vem då? Tänk på följande
              Gunnar Axén: På ett år har ni hunnit skapa 7 000 fler arbetslösa
              ungdomar. På ett år, från oktober 2007 till oktober 2008, har
              7 000 fler ungdomar blivit arbetslösa. Vem ska få en skattechock?
              Är det de ungdomar som är arbetslösa? Ni har skapat 36 000 arbetslösa
              ungdomar. Är det de som ska få en skattechock?
            </seg>
            <seg n="34bf33f6">
              Det handlar inte om skattechock eller inte skattechock. Det handlar
              om sociala avgifter, pengar som löntagare avstår från i löneutrymmet
              för att kunna skapa trygghet åt sig själva. Det kallar Gunnar
              Axén för skattechock. Det som han skänker i julklapp till stora
              multinationella företag kallar han för skattechock. Och vem står
              kvar där? Jo, där står 36 000 arbetslösa ungdomar som Gunnar inte
              bryr sig om. De står i det utanförskap som han talade om inför
              valet. Det är dem vi vill ha in på arbetsmarknaden. Vi vill riva
              den mur som du har byggt, Gunnar Axén.
            </seg>
          </u>
          <note n="9f3cbf0c">
            Anf. 97 GUNNAR AXÉN (m) replik:
          </note>
          <u who="unknown" xml:id="i-1d1a9434ab4750c0-2" n="98ab3ab9">
            <seg n="980db500">
              Fru talman! Den fråga jag ställde i mitt tidigare replikskifte
              med Gunvor G Ericson var mest retorisk eftersom jag anser att
              vi genomför generella sänkningar av arbetsgivaravgiften, inte
              selektiva.
            </seg>
            <seg n="10714439">
              Javisst, jag tycker att det är en skattechock om man vill fördubbla
              arbetsgivaravgiften för unga. Det är en skattechock med 14 miljarder
              kronor. Det blir dyrare att anställa den som är under 20 år. Det
              blir dyrare att hålla kvar i arbete den som är under 26 år. Det
              är klart att om man minskar arbetsgivaravgiften för dem som är
              under 26 år blir det mer attraktivt att hålla dem kvar i arbete.
            </seg>
            <seg n="1a3a68e5">
              Jasenko Omanovic säger att vi skänker stora summor till företag.
              Om man ska vara konsekvent ska ni väl i så fall säga nej till
              den generella sänkningen av arbetsgivaravgiften på en procentenhet.
              Varför är ni med på den sänkningen? Tror ni inte att den har betydelse
              för sysselsättningen och jobben? Om ni tror det, varför tror ni
              inte att sänkningen av arbetsgivaravgiften för unga har betydelse
              för att minska ungdomsarbetslösheten?
            </seg>
            <seg n="dbd58d3b">
              Ungdomsarbetslösheten har de facto sjunkit, men det räcker inte.
              Den var uppemot 22 procent under Socialdemokraternas tid vid makten.
              Nu har vi fått ned den till ungefär 18 procent, så vi börjar närma
              oss genomsnittet i Europa.
            </seg>
            <seg n="78e829cb">
              Men vi ger inte upp. Vi vill fortsätta att stärka ungdomars konkurrenskraft
              på arbetsmarknaden, för vi vill inte att de när de går in i vuxenlivet
              ska börja med att hamna i utanförskap och arbetslöshet. Därför
              är halveringen av arbetsgivaravgiften för unga en mycket viktig
              åtgärd och också en stimulansåtgärd nu när ekonomin kommer att
              bli svag och dålig.
            </seg>
          </u>
          <note type="speaker" n="55e75223">
            Anf. 98 JASENKO OMANOVIC (s) replik:
          </note>
          <u who="unknown" xml:id="i-d557ee5480ae1d69-3" n="98ab3ab9">
            <seg n="545d9ae0">
              Fru talman! Gunnar Axén glömmer en sak, nämligen att den här
              åtgärden infördes för ett och ett halvt år sedan. Men arbetslösheten
              har bara fortsatt att öka bland ungdomar. Det är ju allt fler
              arbetslösa ungdomar ungdomar som befinner sig i det utanförskap
              som du beskrev inför förra valet.
            </seg>
            <seg n="d6e84c0e">
              Tidigare har vi anklagats för att ha arbetsmarknadspolitiska
              program för att gömma undan ungdomar. För två år sedan fick 3
              500 ungdomar på en vecka arbetsmarknadsutbildning. Nu är det 224
              ungdomar som får den möjligheten. 708 ungdomar fick möjlighet
              till en lärlingsutbildning på en arbetsplats. Nu är det 0 ungdomar
              som får det.
            </seg>
            <seg n="e5961663">
              Varför? Ja, man har inte pengar därför att man måste satsa på
              stora multinationella företag. Vi har ju nu hört att man investerar
              14 miljarder i stora multinationella företag. En mur byggs kring
              dem som står utanför. Sverige klyvs i två delar, i dem som finns
              innanför och dem som finns utanför när det gäller arbetsmarknaden.
              Det är vad Gunnar Axén och hans medhjälpare gör.
            </seg>
            <seg n="ffbeea57">
              Vad händer med dem som hamnar i jobbgarantin? Förutom de 36 000
              arbetslösa är 16 000 i jobbgarantin. De får inte en utbildning
              som är längre än tre månader. De kan lära sig att steka en hamburgare
              men inte mer än så. Det är vad de kan få av Gunnar Axén. Varför
              vill ni inte, Gunnar Axén, satsa på ungdomar, och varför tycker
              ni att stora multinationella företag är värda mer än våra ungdomar
              i Sverige? Varför tycker du det, Gunnar Axén?
            </seg>
          </u>
          <note n="ebdf8fa9">
            Anf. 99 GUNNAR AXÉN (m) replik:
          </note>
          <u who="unknown" xml:id="i-1d1a9434ab4750c0-3" n="98ab3ab9">
            <seg n="4835ef86">
              Fru talman! Vi gör en enorm satsning på landets unga genom att
              halvera arbetsgivaravgiften. Vi sänker den med 14 miljarder för
              att unga ska få en starkare ställning på arbetsmarknaden, för
              att arbetsgivare ska se att det är billigare att anställa yngre
              personer och för att de unga inte ska börja vuxenlivet i utanförskap
              och arbetslöshet.
            </seg>
            <seg n="e31c6b56">
              Det var intressant att höra vad Jasenko Omanovic sade, nämligen
              att sänkningen av arbetsgivaravgiften för unga innebär att en
              mur byggs kring de andra. Den vanliga nivån på arbetsgivaravgiften
              är tydligen så hög att en mur byggs kring andra som inte kommer
              in på arbetsmarknaden. Det är ett intressant besked.
            </seg>
            <seg n="63790542">
              Jag förväntar mig att Socialdemokraterna kommer med nya förslag
              om ytterligare sänkningar av arbetsgivaravgiften om de tycker
              att den är så hög att en mur byggs kring andra som inte har en
              möjlighet att komma in på arbetsmarknaden.
            </seg>
            <seg n="149454f6">
              Jag tackar så mycket för det beskedet och ser fram emot ytterligare
              socialdemokratiska omsvängningar när det gäller sänkta skatter
              och sänkta arbetsgivaravgifter.
            </seg>
          </u>
          <note type="speaker" n="ab38e904">
            Anf. 100 SOLVEIG ZANDER (c):
          </note>
          <u who="solveig_zander_3bc0d3_w" xml:id="i-e7f51093cd52e1ca-0" n="772ef5c6">
            <seg n="1844d3c6">
              Fru talman! När alliansen för två år sedan vann valet var jobben
              den stora frågan. Vi hade en jobbpolitik som uppfattades som bättre
              och som var mer trovärdig än den som oppositionen stod för. Sedan
              dess har det hänt en hel del på arbetsmarknaden; det måste vi
              i ärlighetens namn erkänna.
            </seg>
            <seg n="383e517b">
              Sysselsättningen har ökat rekordartat, och fler människor står
              i dag på egna ben än som då var fallet. Vi har minskat utanförskapet
              och vänt trenden i ohälsoutvecklingen. Särskilt roligt är det
              att vi kan konstatera att under år 2007 fick ungdomar och utrikes
              födda en stark ställning på arbetsmarknaden.
            </seg>
            <seg n="a60f6bfa">
              Under högkonjunkturen jag erkänner det fick 70 000 ungdomar jobb.
              Det tycker jag är fantastiskt. Jag kan också erkänna att jag inte
              kan värja mig mot tanken på att ett av skälen till det är den
              politik som vi fört och skattesänkningen just för ungdomar. Visst
              kan man tacka högkonjunkturen för att det har blivit så, men vi
              ska inte förneka att politiken i allra högsta grad har bidragit.
            </seg>
            <seg n="e6988999">
              Nu vill vi gå vidare och göra ytterligare sänkningar för ungdomar
              just för att det hela ska bli ännu kraftfullare och för att ännu
              fler ungdomar ska komma ut på arbetsmarknaden.
            </seg>
            <seg n="50d36873">
              Från och med den 1 januari nästa år kommer också de som inte
              har fyllt 26 år att omfattas av arbetsgivaravgiftssänkningen.
              Precis som vi hört flera här säga blir det en halvering. Det blir
              en riktigt stark stimulans för att anställa unga människor. Inte
              minst i nuvarande konjunkturläge är detta oerhört viktigt och
              helt rätt. Vi vet ju, fru talman, att det är ungdomar som sitter
              löst när varslen kommer. Det är viktigt att motverka det. Därför
              är det svårt att förstå att man kan motsätta sig förslaget om
              sänkt skatt på nämnda sätt.
            </seg>
            <seg n="d07630b6">
              Inget av de argument som oppositionen har framfört håller, anser
              jag och alliansen, för en granskning. Vad kan vara bättre att
              använda skattepengarna till än att se till att unga människor
              får in en fot på arbetsmarknaden och får möjligheter att vara
              kvar där? Det är oerhört viktigt i dessa tider.
            </seg>
            <seg n="83f411aa">
              Märkligt nog står oppositionen fast vid sin kritik och vidareutvecklar
              den fastän vi ser vad som just nu händer på arbetsmarknaden. Om
              nedsättningen för ett år sedan var rätt är en sådan utan tvivel
              ännu mer rätt nu. Bara för att vara tydlig vill jag berätta om
              vad våra politiska motståndare har föreslagit om nu någon har
              missat det.
            </seg>
            <seg n="fb5d1df7">
              Oppositionen vill höja skatten med 13,6 miljarder för ungdomar.
              Gunnar Axén sade 14 miljarder jag är lite mer exakt på kronan
              så att säga. Det går inte att beskriva detta på annat sätt än
              att det är huvudlöst. Möjligen kan man säga att det också är ansvarslöst.
            </seg>
            <seg n="ad8cb7c4">
              Vad säger då oppositionen? Jo, man försöker skrämmas med sitt
              tal om att det här bara leder till att McDonalds får mer pengar
              över. Jag måste då fråga dig, Jasenko Omanovic, Socialdemokraterna:
              Känner du någon som jobbar på McDonalds?
            </seg>
            <seg n="62b1689e">
              För det första är oppositionens argument ett tecken på bristande
              insikt när man försöker skrämmas med sitt tal om på något sätt
              dåliga arbetsplatser. Tusentals ungdomar har sitt första jobb
              på McDonalds och går vidare i företaget. De utvecklas och får
              lära sig oerhört mycket. Poängen är att den här typen av enklare
              jobb, om vi kallar det för det att bara steka en hamburgare är
              att man skaffar sig arbetslivserfarenhet och referenser. Sådant
              är viktigt i det fortsatta yrkeslivet.
            </seg>
            <seg n="8a76b4f4">
              För det andra förstår man inte hur det fungerar när det gäller
              företagens förutsättningar om man tror att det här bara ska läggas
              i arbetsgivarnas eller i hamburgerrestaurangägarnas fickor.
            </seg>
            <seg n="3e165902">
              Det är inte så det fungerar. Vad händer när alla företag inom
              en bransch får möjlighet att sänka skatten? Jo, det innebär att
              man kan anställa fler och att man kan expandera. I båda fallen
              skaffas det fler jobb. Man kan alltså sänka sina priser eller
              investera i nya maskiner. I så fall kommer det konsumenterna eller
              maskintillverkarna till del. De företag som inte investerar förlorar
              marknadsandelar eller kunder. Därför blir det svårt att bara stoppa
              pengarna i ägarnas egna fickor när konkurrenterna investerar och
              nyanställer.
            </seg>
            <seg n="fd6559e7">
              Det är så marknaden fungerar oavsett om det handlar om hamburgare
              eller något annat. Sänkt skatt ger fler jobb, och fler jobb ger
              förutsättningar för en bättre välfärd. Det är det vi vill ha.
              Det är därför vi sänker skatten samtidigt som vi satsar pengar
              på, precis som Gunnar Axén alldeles nyss sade, välfärden, forskningen,
              infrastrukturen och miljön.
            </seg>
            <seg n="356ff708">
              Av samma anledning sänker vi nästa år skatten för arbetsgivarna
              med 7 ½ miljard. Vi gör det av precis samma anledning som vi sänker
              skatten på arbete för unga. Vi gör det för att skapa fler jobb,
              och vi gör det för att fullfölja den arbetslinje som var anledningen
              till att vi fick möjligheten att styra det här landet. Det tycker
              alltså oppositionen inte är bra.
            </seg>
            <seg n="d99516d9">
              Genom det här får samtliga företag och kommuner som har anställda
              en sänkt kostnad, vilket också kan användas till nyanställningar
              inom kommunen och till nyinvesteringar. Det är viktigt att påpeka
              att skattesänkningarna nästa år kommer att minska även kommunernas
              och landstingens kostnader med flera miljarder.
            </seg>
            <seg n="295c482b">
              Med tanke på att Vänsterpartiet tycker att det är angeläget att
              satsa på kommunerna och den offentliga sektorn vore det här ett
              ypperligt tillfälle att tillstyrka förslaget. När Socialdemokraterna
              säger nej till våra skattenedsättningar för unga säger de i samma
              ögonblick ja till en skattehöjning för kommunerna på ungefär 2
              ½ miljard per år. Det är väl bara att tacka och ta emot i en lågkonjunktur.
            </seg>
            <seg n="e0b40576">
              Är det så här man vill skapa utrymme för välfärden genom att
              ta med den ena handen och ge med den andra? Jag tror att kommunerna
              betackar sig för den björntjänsten.
            </seg>
          </u>
          <note n="9fe8410d">
            Fru talman! Jag yrkar härmed bifall till förslaget i betänkandet
            och avslag på samtliga motioner.
          </note>
          <note n="cfff00c4">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m) samt Ulf
            Nilsson (fp) och Eva Johnsson (kd).
          </note>
          <note type="speaker" n="7be4a0be">
            Anf. 101 JASENKO OMANOVIC (s) replik:
          </note>
          <u who="unknown" xml:id="i-50b533a5719f2ecb-14" n="98ab3ab9">
            <seg n="6fa79edb">
              Fru talman! Jag får börja med att säga att jag inte nämnt McDonalds,
              och jag har inte pekat ut något företag. Men då jag fick en fråga
              kan jag svara på den: Jag känner en som äger en McDonalds-butik,
              och jag känner en del anställda. Jag sade faktiskt i mitt anförande
              att de ungdomar som jobbar i de här företagen är en tillgång för
              företagen och känner sig som en tillgång utan sänkta socialavgifter.
              Det är en tillgång för företagen.
            </seg>
            <seg n="ae0b76f6">
              Jag tror inte att Göran i Härnösand kan sälja mer. Han kanske
              får råd att anställa fler, men jag tror inte det. I Härnösand,
              där han har sin McDonalds-butik, har staten dragit in fler än
              200 arbetstillfällen. Rottneros har lagt ned fabriken med 140
              arbetstillfällen, kommunen har varslat 300, plus att många små
              underleverantörer drabbas. Då tror jag inte att jag som har fått
              bättre med era skattesänkningar ska äta två hamburgare samtidigt
              om jag bara kan äta en. I grunden, Solveig, är det efterfrågan
              som styr.
            </seg>
            <seg n="94a779e4">
              Som Anders Borg sade häromdagen är det vargatider, hårda tider,
              som kommer. Alla håller i sina plånböcker, de som har råd. Det
              är efterfrågan som styr om man ska anställa fler, ingenting annat,
              Solveig. Du går inte ut och köper två korvar bara för att säljaren
              har fått sänkta sociala avgifter, utan du äter så mycket du orkar.
              Det kanske är en korv, inte två.
            </seg>
          </u>
          <note type="speaker" n="ed58a26a">
            Anf. 102 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-1" n="772ef5c6">
            <seg n="b15f8d7b">
              Fru talman! Om man säger att det är ett multinationellt företag
              och om man dessutom hänvisar till stekta hamburgare tror jag inte
              att det är så långt att associera till McDonalds. Även om herr
              Omanovic inte nämnde McDonalds tror jag att vi alla kan vara överens
              om det var det som han avsåg, fru talman. Dessutom sade herr Omanovic
              att det var en julklapp till alla företagare och multinationella
              företag. Jag skulle vilja säga att det här är en julklapp till
              alla de ungdomar som får en möjlighet framför andra att komma
              in på arbetsmarknaden i dessa lågkonjunkturer.
            </seg>
            <seg n="fe0e545d">
              Vi kan inte förlora en hel generation människor som skulle stå
              utanför arbetsmarknaden, som aldrig har varit innanför, genom
              att inte ge dem en chans, en fördel framför andra, i det läge
              som nu råder. Att stå utanför arbetsmarknaden när man är ung är
              den sämsta möjligheten. Vi vill alla att våra ungdomar ska få
              en ärlig chans. Det trodde jag, fru talman, i min värld att Socialdemokraterna
              höll med mig om. Ni brukar tala om att det är viktigt att vara
              rättvis och solidarisk. Jag trodde att solidaritet även omfattade
              också ungdomar. Men jag hade uppenbarligen fel. Det förefaller
              som om det bara är vi i majoriteten som tänker på ungdomarna.
            </seg>
          </u>
          <note type="speaker" n="f883d7f8">
            Anf. 103 JASENKO OMANOVIC (s) replik:
          </note>
          <u who="unknown" xml:id="i-50b533a5719f2ecb-15" n="98ab3ab9">
            <seg n="fbc24263">
              Fru talman! Jag ska inte tilltala Solveig Zander med bara förnamn,
              jag har förstått det nu.
            </seg>
            <seg n="dc39ed9e">
              Jag tycker att det är intressant att höra olika synpunkter. Det
              är självklart att vi står för solidaritet och rättvisa. Det är
              därför som vi är emot det här förslaget. Vad säger ni nu till
              de 7 000 fler unga arbetslösa när ändå åtgärden var i kraft? Det
              var en lite mildare variant av den julklapp som kommer nu till
              stora multinationella företag, oavsett vad de heter. De är inte
              bara inom hamburgerbranschen, det ska jag tillägga, fru talman.
              De finns även inom andra branscher, och där får ungdomar, som
              Solveig Zander mycket riktigt påpekar, sitt första jobb. Där är
              de, som jag har påpekat, en tillgång för företaget utan att man
              behöver rea deras arbetskraft. Det är det ni gör, ni rear ut ungdomar
              som arbetskraft. De behöver inte bidra till Sverige lika mycket.
              Ni bygger murar kring dem som står utanför, de 36 000.
            </seg>
            <seg n="90f4db99">
              Jag tycker inte att det är bra att Anders Borg är finansminister,
              jag skulle föredra Thomas Östros. Men jag tycker att det är bra
              att Anders Borg efter ett socialdemokratiskt styrt Sverige får
              en andra chans. Det fanns ingen mur mellan honom, utbildning och
              arbetsmarknad så som ni nu bygger. Ni bygger murar kring ungdomar
              i dag.
            </seg>
          </u>
          <note type="speaker" n="0b26a05c">
            Anf. 104 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-2" n="772ef5c6">
            <seg n="e610db2c">
              Fru talman! Jag undrar vem det var som byggde murar. Jag undrar
              hur många det var som stod utanför arbetsmarknaden för drygt två
              år sedan när alliansen fick möjligheten att styra Sverige.
            </seg>
            <seg n="69f2be34">
              Vi har raserat de murarna med råge. 70 000 fler ungdomar har
              fått jobb sedan vi kom till makten. Nu säger du att det är 7 000
              fler som är utanför. Jag undrar om du har noterat de ungdomar
              som i dag finns i en oerhört stor puckel. Det är alltså många
              ungdomar som föddes under den tiden som nu ska ut på arbetsmarknaden.
              Om man jämför antalet ungdomar som föddes då och hur många som
              har fått jobb är det helt rätt att det skett en ökning, och det
              kan vi inte neka till, fru talman.
            </seg>
            <seg n="bb9a34c9">
              När man pratar om hur vi nu bygger in tröskeleffekter undrar
              jag vad det är för tröskeleffekter som man med det förslag som
              oppositionen har redovisat inte bygger in. Om man nu inte vill
              ha det här, varför redovisar man då inget förslag på hur man kan
              riva ned de här murarna som skulle innefatta alla människor, vad
              jag kan förstå?
            </seg>
            <seg n="942b0bc9">
              Fru talman! Vi har hört Jasenko Omanovic redovisa i sitt anförande
              vad de skulle göra. Och något tydligare förslag än det vi har
              för att göra det bättre för Sverige och för ungdomarna redovisade
              han inte i sitt inledningsanförande.
            </seg>
          </u>
          <note type="speaker" n="416c195b">
            Anf. 105 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-1" n="dac979ba">
            <seg n="78f3941c">
              Fru talman! Det verkar som att det har satts i system att ställa
              frågor när den som replikerat inte har någon möjlighet att svara,
              men jag hoppas att det var ett misstag, Solveig Zander.
            </seg>
            <seg n="7bbbb98c">
              Jag tror faktiskt att vi är ganska överens, Centerpartiet och
              Miljöpartiet, om att det är viktigt att unga kommer in på arbetsmarknaden.
              Det som diskussionen egentligen handlar om är huruvida vi ska
              införa en ny princip i svensk arbetsmarknadspolitik, det vill
              säga att det är åldern som ska vara avgörande. Det tycker jag
              rimmar lite illa med den diskrimineringslagstiftning som ni har
              lagt fram en proposition om till riksdagen ganska nyligen, där
              man jobbar för att ta bort olika åldersgränser i de statliga reglerna.
              Jag vill fråga Solveig Zander om hon inte ser några problem med
              de inlåsningseffekter det blir när man sätter upp olika åldersgränser.
            </seg>
            <seg n="6b3b96a1">
              Även om ni i de moderatstyrda partierna nu har lagt fram det
              här förslaget och inte vill ta till er den kritik som Miljöpartiet
              och Socialdemokraterna i dag riktar, varför lyssnar ni inte på
              den kritik som framförs av Finanspolitiska rådet och Riksrevisionen
              när det gäller effekterna av förslaget?
            </seg>
            <seg n="af30b421">
              Som vi hörde ställde Solveig Zander i sitt anförande också en
              konkret fråga. Ja, jag känner en tjej som jobbar på McDonalds.
              Hon är under 26 år, och hon fick jobbet innan de här reglerna
              infördes. Hon trivs jättebra med sitt jobb.
            </seg>
          </u>
          <note type="speaker" n="0640a274">
            Anf. 106 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-3" n="772ef5c6">
            <seg n="14b9401d">
              Fru talman! Även jag känner många ungdomar som jobbar på McDonalds,
              och de har fått tjänsterna sedan arbetsgivaravgiften för ungdomar
              sänktes. Jag vet hur de har vuxit. Jag vet också att de har fått
              ett större ansvar och möjligheter att komma underfund med att
              de kanske tjänar på att plugga vidare i stället för att jobba
              på ett ställe som McDonalds eller vad det nu kan vara. Det är
              oerhört värdefullt för ungdomar att få möjlighet att pröva ett
              jobb innan de bestämmer sig för vad det är de vill läsa, och det
              kan den här sänkningen av arbetsgivaravgifter innebära.
            </seg>
            <seg n="97e45bdf">
              Fru talman! Jag tycker inte att det är åldersdiskriminerande
              att sänka arbetsgivaravgiften för ungdomar. Tvärtom är det oerhört
              viktigt att vi från den här kammaren visar vilka vi vill satsa
              på, för vi vet alla, även Gunvor, hur oerhört dåligt det är om
              ungdomar inte får möjligheter att få in en fot på arbetsmarknaden.
              Det leder till negativa konsekvenser, och det är ju dem som vi
              vill undanröja.
            </seg>
            <seg n="bbca36af">
              Att Finanspolitiska rådet och Riksrevisionen har synpunkter beror
              bland annat på att det har varit för kort tid för att kunna se
              de fulla effekterna. Jag är övertygad om att det här kommer att
              göra att båda de instanserna kommer att ändra uppfattning framöver.
            </seg>
          </u>
          <note type="speaker" n="84a81709">
            Anf. 107 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-2" n="dac979ba">
            <seg n="8d9ee8b0">
              Fru talman! Jag är inte lika säker på att de ekonomer på Finanspolitiska
              rådet som har gjort den här bedömningen kommer att ändra uppfattning,
              för det handlar också om hur marknaden ser ut.
            </seg>
            <seg n="6aa48b58">
              Javisst kan man, precis som Jasenko beskrev, anställa fler och
              expandera i vissa branscher, men det är inte självklart att man
              kan göra det hur mycket som helst i andra branscher. Ska man äta
              mer hamburgare eller mer pommes frites bara för att arbetsgivaren
              ska ha råd att anställa fler? Är det smart ur folkhälsosynpunkt?
              Det kan man också fundera över.
            </seg>
            <seg n="587e5634">
              I Centern var ni förr så väldigt intresserade av miljöfrågor.
              Då kan man undra om det inte är smartare att använda de här stimulansåtgärderna
              mer i takt med tiden, det vill säga att investera i infrastruktur
              för mer järnväg, införa en ny miljö-ROT och satsa på lärlingsutbildning,
              som Centerpartiet och Miljöpartiet har varit överens om är en
              viktig åtgärd men som tyvärr alltför få ungdomar får ta del av.
            </seg>
            <seg n="b7478f11">
              För att berätta lite mer om det exempel som jag nämnde tidigare
              från Östergötland handlar det om att Arbetsförmedlingen och kommunerna
              har gått ihop om att ge utbildning på just de områden där arbetsgivarna
              har ett behov av personal. Alltså ger man större möjlighet och
              chans till ett jobb, för chans till ett jobb handlar inte bara
              om vad det kostar arbetsgivaren att anställa, utan det handlar
              också, och ännu mer faktiskt, om att de unga har rätt kompetens
              för de jobb som finns.
            </seg>
            <seg n="77508567">
              Jag undrar, Solveig Zander: Var finns det tänk som Centerpartiet
              förut stod för när det gäller lärlingsutbildning och miljö i dag?
            </seg>
          </u>
          <note type="speaker" n="0cd4ea6c">
            Anf. 108 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-4" n="772ef5c6">
            <seg n="13511cce">
              Fru talman! Vad glad jag blir när jag får nämna Enköping, som
              är min kommun och platsen i mitt hjärta. Jag läste i Enköpings-Posten
              den ligger på mitt bord här att i Enköping kommer man att satsa
              på lärlingsutbildning till sådant som just nu efterfrågas, inom
              elbranschen och inom handeln. Man vill i den gymnasiala lärlingsutbildningen
              utbilda ungdomar för de branscher som har behov av personal. Det
              är vi oerhört mycket för. Och det är vi också för i alliansstyrda
              Enköpings kommun. Det är alltså någonting som vi fortfarande tycker
              är väldigt bra från Centerns sida. Det vill jag verkligen säga.
            </seg>
            <seg n="a46d56e3">
              Sedan uppfattade jag det inte riktigt som att Gunvor G Ericson
              ställde så många fler frågor till mig i det här sammanhanget.
              Därför är det väl inte värt att jag utvecklar det här mer, för
              då begär väl Gunvor G Ericson replik.
            </seg>
            <seg n="0750eb90">
              Jag väljer att avstå från att uttrycka mig mer och säger bara
              att det är oerhört positivt att satsa på ungdomar, för de är framtiden.
              Utan en satsning på dem kan inte Sverige leva länge! Och det inser
              vi från alliansen.
            </seg>
          </u>
          <note type="speaker" n="81e82fe1">
            Anf. 109 ULF NILSSON (fp):
          </note>
          <u who="ulf_nilsson_d77ee3_w" xml:id="i-4ab8eac25bbc6fb8-0" n="d31e89dd">
            <seg n="ec8c9b0f">
              Fru talman! Ganska ofta glömmer man bort den historiska bakgrunden.
              Men den historia vi talar om här är bara två år, så den bör vi
              ha i ganska gott minne.
            </seg>
            <seg n="db50ea42">
              Den bistra sanningen är att den gamla regeringen totalt hade
              misslyckats med jobbpolitiken för två år sedan. Det var en av
              de viktigaste orsakerna till att man förlorade regeringsmakten.
            </seg>
            <seg n="51b75644">
              År 2006 var Sverige i en högkonjunktur men hade ändå en extremt
              hög arbetslöshet. Den dåvarande s-märkta regeringen erkände inte
              att det var ett problem utan satt med armarna i kors.
            </seg>
            <seg n="8a2fb158">
              Efter 2006 har vi sett en rekordökning av jobben i Sverige. Vi
              har olika synsätt mellan alliansen och den splittrade opposition
              vi ser framför oss. För alliansen är det viktigt att koncentrera
              sig på att underlätta och stimulera nya jobb, stimulera människor
              och företag genom att bland annat sänka skatter på arbete och
              sänka arbetsgivaravgifter. Det verkar inte som om oppositionen
              alls tror att uppmuntra företagare att anställa, att uppmuntra
              människor att jobba eller att uppmuntra kommuner att anställa
              fungerar.
            </seg>
            <seg n="7c4f2adc">
              Bertil Ohlin, nationalekonom och folkpartiledare på sin tid,
              hade en ofta återkommande slogan, nämligen att det ska löna sig
              att arbeta, ta risker och ägna sig åt företagande. Med jobbavdraget
              i skatten har de flesta heltidsarbetande åtminstone 1 200 kronor
              lägre skatt i månaden. En viktig del redan från början i alliansens
              jobbpolitik var att stimulera jobben med hjälp av skattesänkningar
              och sänkningar av arbetsgivaravgifterna, nystartsjobb för arbetslösa,
              nyfriskjobb för långtidssjuka, instegsjobb för invandrare och
              sänkta arbetsgivaravgifter för ungdomar. Vi kan också se att oavsett
              hur vi räknar har helt uppenbart fler invandrare och ungdomar
              fått jobb de senaste två åren om vi jämför med tvåårsperioden
              tidigare. Skatteavdrag för hushållsnära tjänster är en annan reform
              som också redan har lett till ett ökat arbetsutbud och dessutom
              underlättat vardagen för dubbelarbetande föräldrar.
            </seg>
            <seg n="ae6a1e7f">
              Vi räknar med i officiell statistik att det fortfarande finns,
              som flera har sagt, 200 000 fler jobb nu än för två år sedan trots
              att det var högkonjunktur när Socialdemokraterna förlorade regeringsmakten.
              Konjunkturinstitutet har räknat ut att om vi är blygsamma inte
              alla jobben beror på regeringen, men 30 procent, kanske 40 procent,
              beror på regeringen, det vill säga politiska åtgärder som alliansregeringen
              har vidtagit. Där kan man fundera över skillnaden mellan den s-märkta
              politiken för två år sedan och alliansens politik. Det handlar
              om att 40 00060 000, kanske 70 000, människor garanterat har fått
              jobb tack vare den politiken.
            </seg>
            <seg n="6b305155">
              När man sedan kommer ned på viktiga men dock detaljer i den ekonomiska
              politiken och värdet av olika insatser är det naturligtvis så
              att nationalekonomer, forskare och så vidare kan vara ganska oeniga.
              Vi kan höra olika ekonomiska teorier. Det är här jag inte riktigt
              förstår hur Socialdemokraterna tänker, men i grunden är det väl
              rimligt att utgå från att låga skatter och avgifter på en sak
              ökar efterfrågan och motsatsen minskar efterfrågan. Om vi har
              höga avgifter på bensin och alkohol, kläder eller tågbiljetter
              blir det vanligtvis färre människor som köper tågbiljetter, kläder,
              alkohol eller vad det nu handlar om. Samma sak är det naturligtvis
              med arbete. Höga skatter och höga straffavgifter på arbete minskar
              stimulansen att arbeta och minskar viljan att anställa. Det är
              en ganska enkel logik, som sedan naturligtvis alltid i resonemangen
              måste vägas mot annat, till exempel hur mycket skatteintäkter
              vi behöver få in i landet. Men att förneka att det finns ett samband
              mellan hur hög skatten på arbete är och viljan att jobba är mycket
              märkligt.
            </seg>
            <seg n="3d2eb438">
              I Sverige har vi haft en jämförelsevis hög nivå på sociala avgifter,
              en hög allmän löneavgift och en ganska hög skattekil, vilket har
              motverkat att fler jobb har skapats. Det är det alliansregeringen
              nu ändrar.
            </seg>
            <seg n="36998205">
              Vi har å ena sidan hört viss kritik från Riksrevisionen, som
              generellt visar på vissa brister med att sänka arbetsgivaravgifter.
              Brister och brister, men de säger att de bland annat kan ätas
              upp av högre löner och så vidare så att det inte blir så mycket
              billigare för arbetsgivarna. Å andra sidan kan man svara att om
              det blir så är det positivt med högre löner som inte beror på
              luft och inflation. Det bidrar också till fler jobb.
            </seg>
            <seg n="ee674b6d">
              På alldeles omedelbar kort sikt tror jag inte att det råder något
              tvivel om att sänkta avgifter stimulerar nya jobb. Det är viktigt
              nu när vi står i lågkonjunkturen. Precis som flera har sagt tycker
              jag att vi ska kunna utnyttja den fina utgångspunkt vi har med
              marginaler i statsbudgeten till att vidta olika stimulerande åtgärder.
            </seg>
            <seg n="a9e37cc4">
              Förslaget i dag är att det samlade uttaget av arbetsgivaravgifter
              sänks med 1 procentenhet.
            </seg>
            <seg n="50927367">
              Sedan har vi frågan om ungdomsarbetslösheten. Den var ett stort
              problem när alliansen bildade regeringen. Arbetslösheten har sjunkit,
              men den är fortfarande stor. Ungdomsarbetslösheten i Sverige,
              som har varit hög de senaste 510 åren, beror på mycket. Den beror
              inte bara på skatter och arbetsgivaravgifter utan också på en
              dålig gymnasieskola med bristfällig yrkesutbildning. Många ungdomar
              kommer ut och är inte förberedda för vare sig högskolan eller
              arbetslivet.
            </seg>
            <seg n="a9e44b09">
              Jasenko Omanovic nämnde hur få som går på lärlingsutbildningen.
              Sanningen är att Socialdemokraterna har varit emot riktig lärlingsutbildning.
              Det är en nyhet som alliansregeringen införde för ett år sedan.
              Det är en försöksverksamhet med riktig lärlingsutbildning där
              man läser mindre teoretiskt och koncentrerar sig mer på praktik
              och yrkeskunskaper. En mycket stor brist i det svenska utbildningssystemet
              har varit att ungdomar som är yrkesintresserade inte har haft
              någon lämplig väg att gå.
            </seg>
            <seg n="02c31317">
              En annan nyhet som kommer nu det finns en proposition är yrkeshögskola
              med en satsning för dem som vill fördjupa sina yrkeskunskaper.
            </seg>
            <seg n="29bcb0e6">
              Sedan kommer jag till detta att unga som inte har varit inne
              på arbetsmarknaden naturligtvis drabbas när företagen är rädda
              för att anställa. Därför är det naturligt att vid sidan om alla
              andra åtgärder också vidta vissa riktade åtgärder mot unga människor.
              Regeringen föreslår nu i praktiken en halvering av arbetsgivaravgiften,
              det vill säga en kraftfullare sänkning än de vi har haft hittills.
              Den ska gälla unga människor upp till 26 års ålder. Det behövs
              alltså fler stimulanser för att ge unga chansen att komma in på
              arbetsmarknaden samtidigt som vi satsar på utbildning som verkar
              på lite längre sikt.
            </seg>
            <seg n="befee426">
              Fru talman! Jag tycker att vi ska fortsätta med den politik som
              faktiskt har lett till en rekordökning av jobben på två år. Alla
              ska ha en andra chans, heter det. Men jag tycker inte att det
              gäller det gamla socialdemokratiska regeringsalternativet. De
              misslyckades så kapitalt att de behöver mer än fyra år på sig
              för att få en andra chans. Tillsammans med alla andra stimulanser,
              nystartsjobb, instegsjobb, nyfriskjobb och så vidare, ger sänkningen
              vi talar om i dag en bra stimulans för arbete och företagande
              men också för kommuner och landsting när det gäller att anställa
              människor i vård och skola.
            </seg>
            <seg n="f1644d4a">
              Med detta yrkar jag bifall till förslaget i betänkandet.
            </seg>
          </u>
          <note n="c22d4ff3">
            I detta anförande instämde Gunnar Axén, Mats G Nilsson, Lars-Arne
            Staxäng och Marianne Watz (alla m), samt Solveig Zander (c) och
            Eva Johnsson (kd).
          </note>
          <note type="speaker" n="5b671259">
            Anf. 110 EVA JOHNSSON (kd):
          </note>
          <u who="eva_johnsson_6e0e33_w" xml:id="i-09d2b4b259e7e994-0" n="0195d6dd">
            <seg n="073680a3">
              Fru talman! I dag debatterar vi ett betänkande som handlar om
              sänkta sociala avgifter i allmänhet och en kraftfull sänkning
              för unga i synnerhet. Syftet är, som redan har framgått av debatten,
              att stimulera sysselsättning och underlätta för unga att komma
              in på arbetsmarknaden. Vi vet att regeringen tidigare har beslutat
              att inte föreslå sänkta sociala avgifter för vissa delar av tjänstesektorn,
              samtidigt som man också utlovat alternativa åtgärder allt i syfte
              att öka sysselsättningen.
            </seg>
            <seg n="1700a7b2">
              Målet är tydligt definierat: Arbetet med att stimulera efterfrågan
              på yngre arbetskraft är mycket högt prioriterat. Genom att göra
              det billigare att anställa ungdomar sänker regeringen påtagligt
              trösklarna och murarna för alla ungdomar när det gäller att ta
              sig in på arbetsmarknaden. Det är mycket troligt att en generell
              sänkning av avgifterna kan antas ha en positiv effekt just på
              den här gruppen.
            </seg>
            <seg n="9d4d2c83">
              Det är med andra ord ett mycket positivt förslag, som kan sammanfattas
              med att vi vill underlätta ungdomars situation på arbetsmarknaden.
            </seg>
            <seg n="6975d815">
              Med det sagt kan jag inte låta bli att konstatera att utgångspunkten
              när vi påbörjade detta arbete var allt annat än god. Jag tycker
              att det är spännande att höra hur upprörd oppositionen är över
              de 7 000 fler ungdomar som nu inte har arbete. Jag delar den upprördheten,
              för varje individ utanför arbetsmarknaden är en individ för mycket.
              Men låt oss ändå vara lite sanningsenliga när vi tittar i den
              berömda backspegeln.
            </seg>
            <seg n="dc0ae02e">
              Den förra regeringens politik, med stöd av Vänsterpartiet och
              Miljöpartiet, hade som bekant och det är ganska rimligt att vi
              påminner varandra om detta resulterat i att 100 000 ungdomar stod
              utanför arbetsmarknaden. Det gjorde Sverige till ett av Europas
              tre sämsta länder när det gäller ungdomsarbetslösheten. Det är
              ett allt annat än gott betyg på den tidigare, socialdemokratiska
              regeringen, och det gör mig upprörd.
            </seg>
            <seg n="c5e5c5fc">
              Sänkningen av de sociala avgifterna är emellertid bara en del
              av en strukturerad och målmedveten satsning för att underlätta
              ungdomars inträde på arbetsmarknaden. Vi har redan tidigare i
              debatten hört talas om andra satsningar. Det är nystartsjobb och
              det är jobbgarantin för att stärka coachning. Det är också andra
              åtgärder som vi har vidtagit, allt för att stärka och underlätta
              inträdet på arbetsmarknaden för unga.
            </seg>
            <seg n="c561145f">
              Förslaget om jobbgaranti har visat sig vara bra. Att allt fler
              människor, oavsett ålder, får möjlighet till meningsfullt arbete
              innebär naturligtvis en bättre ekonomi för hela samhället, men
              framför allt är det en personlig vinst för alla de människor som
              under så lång tid har förvägrats arbete, förvägrats inträde och
              därmed makt och möjlighet att styra över sina egna liv.
            </seg>
            <seg n="50598f01">
              Herr talman! Det har knappast undgått någon att vi har en finansiell
              kris. Det har också berörts tidigare. Det präglar världsekonomin
              och spiller självklart över på ett litet land som Sverige. Att
              vi då har en regering med samlad, strukturerad och målmedveten
              politik är förvisso av stor vikt.
            </seg>
            <seg n="fd40df16">
              I det läget är det extra intressant att se vad som skulle vara
              alternativet till regeringens politik. Det är intressant att se
              vad oppositionen egentligen vill, och det kan vi göra bland annat
              genom att studera budgetförslagen.
            </seg>
            <seg n="2495a315">
              Vi kan då konstatera att Socialdemokraterna vill avskaffa ungdomsjobben;
              det har vi pratat om tidigare. De vill ha höjda arbetsgivaravgifter
              för personer under 26 år. Argumenten är att multinationella företag
              som steker hamburgare inget företag nämnt skulle öka sina vinster.
              Jag tycker att det är ett löjligt argument. Det uttrycker ett
              sådant förakt för vissa typer av arbete och ett förakt för de
              människor som utför det. Är det fler arbeten man föraktar inom
              oppositionen? Vad är det mer som inte är bra att göra, förutom
              att steka hamburgare? Jag utgår från att även en och annan från
              oppositionen någon gång har ätit en hamburgare som någon annan
              har stekt. Man kan väl känna en viss tacksamhet över att det finns
              någon som gör det.
            </seg>
            <seg n="97680c69">
              Förutom det kommer Socialdemokraternas förslag att skapa en chockhöjning
              jag menar verkligen det av arbetsgivaravgifterna för unga som
              leder till ett minskat skatteunderlag, inte bara för de multinationella
              företagen. Jag vet inte om det finns någon inom oppositionen som
              har noterat att det är väldigt många unga människor som är anställda
              inom kommunsektorn, i Kommun-Sverige. Jag undrar om den socialdemokratiska
              riksdagsgruppen, vars förslag förmodligen kommer att innebära
              en höjning med ungefär 2 ½ miljard i minskat skatteunderlag för
              kommunerna, har stämt av med sina kolleger i kommunsektorn innan
              man lade fram förslaget.
            </seg>
            <seg n="2492c618">
              Vänsterpartiet vill också avskaffa ungdomsjobben. Vid en granskning
              av Vänsterpartiets argument är det uppenbart att man ser ett samband
              mellan arbetsgivaravgift och sysselsättning, men i vanlig ordning
              är det lite svårt att följa den röda tråden i förslagen. Man säger
              nämligen ändå nej till regeringens föreslagna generella sänkning
              och vill i stället höja arbetsgivaravgiften för unga med 13,6
              miljarder. Det är svårt att hänga med i svängarna.
            </seg>
            <seg n="e37869b1">
              Miljöpartiet gör också en intressant kullerbytta. Å ena sidan
              vill även de avskaffa ungdomsjobben. Å andra sidan föreslår de
              en sänkning av arbetsgivaravgiften med 10 procent för lönesummor
              upp till 2 ½ miljon kronor. Det är i och för sig ett både radikalt
              och intressant förslag, men det är svårt att förstå logiken när
              de föreslår en höjning av arbetsgivaravgifterna för personer under
              26 år med ungefär samma summa som de sänker avgifterna för småföretagarna.
            </seg>
            <seg n="2ee0b40c">
              Att en tidigare sänkning av samma modell har visat på mycket
              dåliga resultat understryker det ogenomtänkta i den samlade politiken.
              Sammantaget är det samma politik som prövades i tolv år men som
              misslyckades och ledde till ett rekordstort utanförskap och så
              kallad jobless growth , det vill säga tillväxt utan nya jobb.
            </seg>
            <seg n="50565b48">
              Detta vill man återinföra. Det innebär en chockhöjning av skatter
              med 70 miljarder för de svenska hushållen. Det blir dyrare att
              anställa, 2025 miljarder dyrare för företagen att anställda ungdomar.
            </seg>
            <seg n="4d85b8b4">
              Jag kan inte låta bli att ställa en retorisk fråga: Om man gör
              det kraftigt dyrare att anställa ungdomar, blir det då fler eller
              färre ungdomar som jobbar? Man behöver knappast vara hjärnkirurg
              för att lista ut svaret.
            </seg>
            <seg n="9b216259">
              Det är rent häpnadsväckande dålig tajmning för socialdemokratisk
              politik. Att dra in köpkraft genom kraftiga skattehöjningar i
              lågkonjunktur samtidigt som man gör det enormt mycket dyrare att
              anställa är, herr talman, att be om en arbetslöshetschock.
            </seg>
            <seg n="8c63cfed">
              Om man vill kan man fundera över om oppositionens förslag kommer
              att öka ungdomars möjlighet till inträde på arbetsmarknaden. Åtgärder
              som tidigare har visat sig resultatlösa ska nu prövas igen. Detta
              är oppositionens samlade spetsförslag för att möta en internationell
              kris med ökade utmaningar på arbetsmarknaden.
            </seg>
            <seg n="1184fdb7">
              I det läget kan jag förstå att fler och fler människor är tacksamma
              över den nuvarande regeringen. Konkreta, gemensamma, målinriktade
              och samlade förslag är naturligtvis det enda sättet att möta utmaningarna
              på arbetsmarknaden. Med en sådan kravspecifikation finns knappast
              något alternativ till regeringens politik.
            </seg>
            <seg n="ebdd77d6">
              Med detta, herr talman, vill jag yrka bifall till förslaget i
              betänkandet, bifall till framtiden, bifall till ungdomarna och
              bifall till en öppen arbetsmarknad för alla!
            </seg>
            <seg n="997982d4">
              (Applåder)
            </seg>
          </u>
          <note n="4b9a93d8">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m) samt Ulf
            Nilsson (fp) och Solveig Zander (c).
          </note>
          <note type="speaker" n="66522559">
            Anf. 111 MARIANNE WATZ (m):
          </note>
          <u who="marianne_watz_7907cc_w" xml:id="i-50b533a5719f2ecb-16" n="c6b27ee8">
            <seg n="121206ff">
              Herr talman! Arbetsmarknaden, sysselsättningen och jobben är
              dagens stora frågor. En generell sänkning av arbetsgivaravgifterna
              har en positiv effekt på sysselsättningen, anser regeringen och
              föreslår därför en sänkning av arbetsgivaravgifterna med 1 procentenhet.
              Det kommer att stimulera arbetsgivarna att anställa och att behålla
              arbetskraft. Utskottsalliansen delar den uppfattningen, vilket
              har framgått av dagens diskussion och debatt. Det är en åtgärd
              som svarar mot dagens situation och mot en vikande konjunktur.
            </seg>
            <seg n="f8bbf46c">
              Herr talman! Eftersom jag kommer nästan sist på talarlistan kommer
              jag naturligtvis att upprepa en del av det som har sagts tidigare.
              Arbetsgivaravgifter är ett otydligt begrepp för många, vad gäller
              både innehåll och funktion, och det förtjänar kanske att belysas
              lite extra.
            </seg>
            <seg n="12670dc5">
              En arbetsgivaravgift är inte något som är frikopplat från arbetstagaren.
              Den är i högsta grad sammanvävd. Den svarar för vissa trygghetsförmåner
              som pension, sjukförsäkring och är också till en del en ren skatt
              på arbetstagarens lön, en löneskatt, som till exempel den allmänna
              löneavgiften på 7,49 procent, som används i allmänt budgetförstärkande
              syfte. Självklart påverkar arbetsgivaravgiftens storlek arbetsgivaren
              när han överväger att anställa, och självklart påverkar det även
              arbetstagarens möjlighet i fråga om löneuttag.
            </seg>
            <seg n="ae7172c0">
              Det är företagare som anställer. Arbetsgivaravgiften påverkar
              som sagt arbetsgivarens vilja att engagera en medarbetare. Helsingforss
              handelskammare, Svenskt Näringsliv, Svensk Industriförening med
              flera ser positivt på den generella sänkningen av arbetsgivaravgiften.
              I alla undersökningar lyfter företagare fram frågan om arbetsgivaravgifterna
              som mycket viktig. Regeringens förslag tillmötesgår inriktningen
              på detta önskemål, som står högt på deras önskelista.
            </seg>
            <seg n="573301c5">
              Jasenko Omanovic säger: Borgarna tycker att det är för dyrt med
              arbetskraft i Sverige. Jag tror att jag återgav honom rätt där.
              Vet Jasenko att svenska arbetsgivaravgifter är betydligt högre
              än i de viktigaste konkurrentländerna inom EU? I en internationell
              jämförelse tillhör de svenska arbetsgivaravgifterna de högsta
              i OECD-området. Till exempel saknar grannlandet Danmark helt lagstadgade
              arbetsgivaravgifter, och Storbritannien, Irland och USA har omkring
              10 procent av lönesumman.
            </seg>
            <seg n="f8dbf866">
              En sänkning av avgifterna med 1 procentenhet leder till att den
              så kallade skattekilen på arbete, det vill säga skillnaden mellan
              vad inkomsttagaren får ut i lön efter skatt och den totala arbetskraftskostnaden
              för arbetsgivaren, minskar med ca 0,3 procentenheter. Skattekilen
              påverkar både arbetstagarens vilja att arbeta och arbetsgivarens
              vilja att anställa.
            </seg>
            <seg n="2fb914eb">
              Regeringen har tidigare vidtagit andra åtgärder för att sänka
              skattekilen på arbete, till exempel jobbskatteavdraget och nystartsjobben
              för dem som har stått utanför arbetsmarknaden i mer än ett år
              och där ingen arbetsgivaravgift utgår.
            </seg>
            <seg n="45918d05">
              Herr talman! Regeringens förslag innebär en sänkning av det totala
              avgiftsuttaget från 32,42 procent till 31,42 procent genom att
              sjukförsäkringsavgiften sänks med 1 procentenhet när statens utgifter
              för sjukförsäkringen nu beräknas sjunka.
            </seg>
            <seg n="72c222b3">
              Härom veckan publicerades en undersökning som visade att många
              ungdomar varken arbetar eller studerar. Det finns säkert många
              bakomliggande skäl till detta, men det manar till eftertanke och
              initiativ. Att unga får arbetslivserfarenhet minskar risken för
              långvarig arbetslöshet senare i livet. Jag delar inte det förakt
              för servicejobb som Jasenko Omanovic uttryckte. Att steka en hamburgare
              och möta kunder är en bra arbetslivserfarenhet, tycker jag, och
              det är ett bra jobb.
            </seg>
            <seg n="62f7fbb5">
              Det är alltså av stor betydelse rent generellt att de yngre kommer
              in på arbetsmarknaden. Arbetslösheten för unga har sjunkit men
              är fortfarande alltför hög. Det finns således goda skäl att stimulera
              efterfrågan på yngre arbetskraft.
            </seg>
            <seg n="fef94b97">
              Det är dags att satsa på ungdomar, säger Jasenko Omanovic. Ja,
              genom sitt förslag om kraftfullare nedsättning för unga vill regeringen
              göra det lättare för just dessa grupper att komma i arbete. Det
              vill säga: Satsa på ungdomar! Oppositionen tycks i stället vilja
              driva upp ungdomsarbetslösheten genom att gå emot våra föreslagna
              sänkningar.
            </seg>
            <seg n="eaae9960">
              De totala arbetsgivaravgifterna inklusive den allmänna löneavgiften
              föreslås med denna andra sänkning uppgå till 15,49 procent i stället
              för nuvarande 21,30 procent. Denna riktade, generella sänkning
              för unga i två steg har då inneburit cirka en halvering av arbetsgivaravgiften
              för åldrarna 1626 år, som med detta ligger på en Europanivå.
            </seg>
            <seg n="d7667f7d">
              Höga ingångslöner för omeriterad arbetskraft, vilket ung arbetskraft
              ofta är, kan vara hindrande för anställning, och de kan motverkas
              genom den halverade arbetsgivaravgiften för ungdomar. Alla i målgruppen
              unga mellan 16 och 26 gynnas av förslaget, som är enkelt att tillämpa
              och inte ger företagarna ökade administrativa kostnader. Det är
              en satsning på ungdomar.
            </seg>
          </u>
          <note n="f94ed21d">
            Herr talman! Jag yrkar bifall till utskottets förslag.
          </note>
          <note n="53c943cd">
            I detta anförande instämde Gunnar Axén, Mikael Cederbratt, Mats
            G Nilsson och Lars-Arne Staxäng (alla m), Solveig Zander (c),
            Ulf Nilsson (fp) och Eva Johnsson (kd).
          </note>
          <note type="speaker" n="5680a130">
            Anf. 112 JASENKO OMANOVIC (s) replik:
          </note>
          <u who="unknown" xml:id="i-50b533a5719f2ecb-17" n="98ab3ab9">
            <seg n="1a8ff376">
              Herr talman! Jag har i mitt anförande sagt att alla unga som
              får jobb trots att arbetsgivaren inte får sänkta sociala avgifter
              är en tillgång för företaget oavsett om det handlar om att steka
              hamburgare eller om något annat, och jag har inte visat något
              förakt mot något slags yrke. Det måste stå klart för er alla i
              majoriteten.
            </seg>
            <seg n="13acfdb5">
              Ni borde inte bara kräva av nyanlända invandrare att de ska skriva
              under ett avtal med landet. Ni borde faktiskt nu här i kammaren
              skriva ett avtal med alla oss andra att hålla er till sanningen,
              till det som man säger.
            </seg>
            <seg n="197798ef">
              Om man ska hålla sig till sanningen är det som Marianne Watz
              beskrev. Sociala avgifter är kopplade till sjukförsäkringen, pensioner
              och annat. Hon nämnde också löneskatt, en allmän avgift.
            </seg>
            <seg n="be6ae867">
              Herr talman! Om vi går tillbaka och bläddrar i de beslut som
              vi i utskottet och kammaren fattade i oktober 2006, vem ser vi
              att det då var som höjde den allmänna avgiften i de sociala avgifterna?
              Vem gjorde det? Jo, jag minns. Det var inte oppositionen. Det
              var inte vi som höjde den allmänna avgiften, utan det var just
              de som kallar den för löneskatt. Det var ni som gjorde det. Marianne
              Watz! Det var ju ditt parti ni som styr det här landet med stöd
              av tre små.
            </seg>
          </u>
          <note type="speaker" n="8ff74beb">
            Anf. 113 MARIANNE WATZ (m) replik:
          </note>
          <u who="marianne_watz_7907cc_w" xml:id="i-50b533a5719f2ecb-18" n="c6b27ee8">
            <seg n="8af047f6">
              Herr talman! Jag vet att den är sänkt. Vi har alltså ett oförändrat
              uttag av arbetsgivaravgifter.
            </seg>
            <seg n="d50afd9c">
              Ni har väl varit ganska bra på att höja alla avgifter. Arbetsgivaravgifterna,
              inklusive löneskatten, har sedan de kom till höjts kraftigt under
              Socialdemokraternas tid vid makten.
            </seg>
            <seg n="b7c6bd77">
              Kommunikation involverar sändare och mottagare. Det var inte
              bara jag som uppfattade Jasenko Omanovics ton när han talade om
              att man lär sig att steka en hamburgare som om det inte vore värt
              något. Men jag blir glad när du nu efteråt har tydliggjort att
              det inte var så, utan att du anser att det också är ett jobb som
              ska göras och som därför är värt något. Men jag uppfattade det
              alltså annorlunda, och det var inte bara jag som gjorde det.
            </seg>
          </u>
          <note type="speaker" n="0fa8aa39">
            Anf. 114 JASENKO OMANOVIC (s) replik:
          </note>
          <u who="unknown" xml:id="i-50b533a5719f2ecb-19" n="98ab3ab9">
            <seg n="c8ecbb7d">
              Herr talman! Då vill jag tillägga en gång till att jag inte har
              det. Jag vänder mig till er för att ni inte ger några utvecklingsmöjligheter
              till ungdomar. Det är det jag vill säga.
            </seg>
            <seg n="6608e90d">
              Som jag nämnde tidigare hade vi 708 ungdomar i lärlingsjobb.
              Ni har ju noll ungdomar i lärlingsjobb. Vi vill investera i jobb
              i Sverige. Vi har i vår budgetmotion sagt att vi ska investera
              i 5 000 platser för första-jobb-avdrag, och så ska vi investera
              i 2 500 lärlingsplatser.
            </seg>
            <seg n="408ac138">
              Efter det att vi väckt den här motionen visade det sig att det
              här inte räcker. Ni sitter fortfarande och drömmer om 200 000
              fler sysselsatta. Det fungerar inte längre så. Vakna nu, majoriteten!
              Det är finanskris. Det är lågkonjunktur.
            </seg>
            <seg n="43ecdf98">
              Därför har vi med den möjlighet som riksdagens regler ger oss,
              utan att det har kommit en proposition från regeringen, lagt fram
              ett förslag för att möta den här krisen. Vi förstärker där med
              ytterligare 2 500 platser när det gäller första-jobb-avdrag och
              ytterligare 2 500 lärlingsplatser.
            </seg>
            <seg n="d29cdca0">
              Det är det vi gör. Vad gör ni? Marianne Watz! Trots att du säger
              att det är avgifter ägnade åt olika trygghetssystem tycker du
              att det är bättre att ge kapitalet 14 miljarder, att plocka från
              ungdomarnas möjlighet till utveckling till någonting mer än bara
              jobb. Det handlar om lågutbildade, att ge dem den möjlighet som
              Anders Borg fick en gång i tiden.
            </seg>
          </u>
          <note type="speaker" n="bbccca15">
            Anf. 115 MARIANNE WATZ (m) replik:
          </note>
          <u who="marianne_watz_7907cc_w" xml:id="i-50b533a5719f2ecb-20" n="c6b27ee8">
            <seg n="49b6fa46">
              Herr talman! Jag har lite svårt att följa med här, att vi ger
              till kapitalet. Jag förstår inte vad Jasenko Omanovic menar. Vad
              vi gör är ju att vi ger möjligheter för ungdomar att komma in
              i arbete. Det är det som det handlar om.
            </seg>
            <seg n="e35965cd">
              Vi har ju tittat på arbetsgivaravgiften och sett att den här
              sänkningen, både den generella och den för ungdomar, gör det mindre
              kostsamt att anställa. Därför kan fler ungdomar komma in i arbete,
              och det tycker vi är viktigt. Jag tycker att det är oerhört viktigt.
            </seg>
            <seg n="186f3776">
              Det är inte fråga om att man lämnar iväg en påse pengar till
              kapitalet. Man ger möjlighet för arbetsgivarna att stimulera så
              att unga ska komma i arbete.
            </seg>
            <seg n="45c22de1">
              Det är också väldigt viktigt att få den här arbetslivserfarenheten
              för att man senare i livet inte ska hamna i arbetslöshet. Den
              här erfarenheten av arbetslivet är alltid nyttig, vad man än utför.
            </seg>
            <seg n="99116b8e">
              Man kan alltså antingen koncentrera sig helt på detta, eller
              så kan man varva det med studier. Det är ju ingen som inte har
              möjlighet att också varva med studier. Det här kompletterar väldigt
              bra och är väldigt nyttigt.
            </seg>
            <seg n="008fbe82">
              När det sedan gäller lärlingsutbildningen trodde jag faktiskt
              att det var den här regeringen som hade infört exempelvis lärlingsutbildning.
              Det tycker vi är viktigt.
            </seg>
          </u>
          <note type="speaker" n="9deca8f1">
            Anf. 116 LISELOTTE OLSSON (v):
          </note>
          <u who="liselotte_olsson_efe396_w" xml:id="i-8ae1161b88875eca-0" n="8b6fb89c" next="i-54cfa99d4c577f5e-0">
            <seg n="0a8e460b">
              Herr talman! Eftersom majoriteten verkar ha svårt att följa den
              röda tråden yrkar jag bifall till reservation 1.
            </seg>
          </u>
          <note n="242a5075">
            Anf. 117 GUNNAR AXÉN (m) replik:
          </note>
          <u who="liselotte_olsson_efe396_w" xml:id="i-54cfa99d4c577f5e-0" n="8b6fb89c" prev="i-8ae1161b88875eca-0">
            <seg n="296d71a1">
              Herr talman! Jag är så glad och tacksam för att LiseLotte Olsson
              kom hit till kammaren, för ett tag trodde jag inte att någon från
              Vänsterpartiet ville komma hit och försvara sin politik.
            </seg>
            <seg n="109eddac">
              Vänsterpartiet är ju det enda parti som yrkar avslag på den generella
              sänkningen av arbetsgivaravgifterna med 1 procent.
            </seg>
            <seg n="feec7695">
              LiseLotte Olsson kommer från Nordmalings kommun. Den sänkta arbetsgivaravgiften
              i Nordmalings kommun innebär minskade kostnader för näringslivet
              där på 6 miljoner kronor och totalt 208 miljoner kronor i Västerbottens
              län.
            </seg>
            <seg n="cbc1c36d">
              LiseLotte Olsson, som vänsterpartist, kanske inte tycker att
              det är någon stor sak, även om det blir högre kostnader för arbetsgivarna
              i länet och i Nordmalings kommun, men den högre arbetsgivaravgift
              som Vänsterpartiet förespråkar innebär 2 miljoner kronor mer för
              Nordmalings kommun. Det kanske inte låter så mycket, men i en
              kommun med 7 000 invånare är det ganska mycket pengar.
            </seg>
            <seg n="b7d4ec8c">
              För kommunerna i Västerbotten totalt innebär det 61 miljoner
              kronor mer i kostnader, och för Västerbottens landsting kostar
              det 32 miljoner kronor mer med Vänsterpartiets politik. Det är
              närmare 100 miljoner kronor mer för landsting och kommuner i Västerbotten.
            </seg>
            <seg n="5c2bdcd0">
              Det här motsvarar ytterligare 250 par händer i vården eller 250
              fler lärare i skolan.
            </seg>
            <seg n="2b201589">
              Jag undrar hur LiseLotte Olsson försvarar den här politiken gentemot
              dem som slåss för en bra välfärd i kommunerna och i landstinget
              i Västerbotten. Och jag undrar: Hur hårt driver ni kravet på höjda
              arbetsgivaravgifter i era förhandlingar med Socialdemokraterna
              och Miljöpartiet?
            </seg>
          </u>
          <note type="speaker" n="a03408b8">
            Anf. 118 LISELOTTE OLSSON (v) replik:
          </note>
          <u who="liselotte_olsson_efe396_w" xml:id="i-8ae1161b88875eca-1" n="8b6fb89c" next="i-54cfa99d4c577f5e-1">
            <seg n="6de8fa49">
              Herr talman! Gunnar Axén trodde inte att någon skulle vara här
              och försvara vår politik. Anledningen var sjukdom. Även vänsterpartister
              kan bli sjuka, tyvärr.
            </seg>
            <seg n="c4087fdd">
              Sedan är jag imponerad av att Gunnar Axén har läst på om Nordmaling
              och Västerbotten och rabblar siffror som bara den. Det var imponerande.
            </seg>
            <seg n="bee3d39e">
              Gunnar Axéns regeringskompisar fryser statsbidragen. Vi höjer
              statsbidragen det kommande året med 2,9 miljarder, och nästa år
              vill vi höja dem med 6 miljarder.
            </seg>
            <seg n="ec2bbc8b">
              Nu kan jag inte exakt siffran när det gäller vad det gör för
              min hemkommun Nordmaling eller, för den delen, Västerbottens läns
              landsting. Men det är i alla fall betydligt mer än de 6 miljoner
              och 208 miljoner som Gunnar Axén nämnde.
            </seg>
            <seg n="4d66c802">
              Jag menar att en höjning av statsbidragen möjliggör anställningar
              på ett mycket mer trovärdigt sätt än en sänkning av den här arbetsgivaravgiften,
              som ni vill införa.
            </seg>
            <seg n="32dbec72">
              Jag vill ha en generell höjning av statsbidragen så att både
              kommuner och landsting vågar satsa och vågar anställa. Det behövs,
              som sagt, mer händer i vården och skolan. Den möjligheten ger
              vi med vår alternativa budget.
            </seg>
            <seg n="ade74551">
              Om Gunnar Axén läser vår alternativa budget lika väl som han
              pluggar på om Västerbottens län kommer han att se det.
            </seg>
          </u>
          <note n="2a698f43">
            Anf. 119 GUNNAR AXÉN (m) replik:
          </note>
          <u who="liselotte_olsson_efe396_w" xml:id="i-54cfa99d4c577f5e-1" n="8b6fb89c" prev="i-8ae1161b88875eca-1">
            <seg n="4477d93b">
              Herr talman! Det var inte riktigt svar på min fråga, för vi diskuterar
              inte statsbidragen nu, även om de också höjs med alliansens politik.
              Nu diskuterar vi arbetsgivaravgifterna, och med de arbetsgivaravgiftshöjningar
              som Vänsterpartiet nu förespråkar kommer det att bli mindre pengar
              till kommunerna och till landstinget i Västerbotten.
            </seg>
            <seg n="b5efa059">
              Jag undrar vad LiseLotte Olsson säger till sina kommuninvånare
              och väljare i Västerbotten när man säger nej till 100 miljoner
              kronor mer till offentlig sektor, till landsting och till kommuner
              i Västerbotten. Det är ju det man gör när man säger nej till den
              här sänkningen av arbetsgivaravgifterna.
            </seg>
            <seg n="e36f9e01">
              Jag undrar hur man kan försvara att man ger mindre pengar, mindre
              ekonomiskt utrymme, till välfärden i Västerbotten.
            </seg>
            <seg n="a5d74aeb">
              Och jag undrar: Finns det något läge, någon konjunktur, där Vänsterpartiet
              inte tycker att det är bra att höja arbetsgivaravgifterna? Finns
              det någon gräns för hur höga arbetsgivaravgifterna kan vara? Eller
              finns det något läge där man inte bör höja arbetsgivaravgifterna?
              Det är en fråga som jag gärna skulle vilja ha svar på.
            </seg>
            <seg n="398a945b">
              Sedan skulle det vara spännande att höra hur hårt ni driver kravet
              på höjda arbetsgivaravgifter när ni förhandlar med Socialdemokraterna
              och Miljöpartiet.
            </seg>
          </u>
          <note type="speaker" n="30d29882">
            Anf. 120 LISELOTTE OLSSON (v) replik:
          </note>
          <u who="liselotte_olsson_efe396_w" xml:id="i-12fada4484cef735-0" n="8b6fb89c">
            <seg n="bc9ab715">
              Herr talman! Om man fryser statsbidragen, om man ökar pengarna
              till kommuner och landsting eller om man diskuterar arbetsgivaravgiftssänkningar
              handlar det ju om pengar. Det är svenska kronor och svenska ören.
              Det är ju det som man tittar på som kommun- och landstingspolitiker,
              de pengar vi får in för vår verksamhet.
            </seg>
            <seg n="4e0330ba">
              Jag menar att i och med er politik med frysta statsbidrag undandrar
              ni kommuner och landsting väldigt mycket mer pengar än det här
              skulle vara. Vi ger mer pengar. Vi ökar anslag till kommuner och
              landsting, precis som jag sade i mitt inlägg. Det är pengar som
              kommunerna kan använda.
            </seg>
            <seg n="d338820d">
              Att vi tar bort pengar från välfärden, som Gunnar Axén påstår,
              är inte alls sant. Vi ger mer pengar till välfärden än en borgerlig
              högerregering någonsin har gjort och kommer att göra.
            </seg>
          </u>
          <note n="c7be968e">
            Överläggningen var härmed avslutad.
          </note>
          <note n="7bf25c30">
            12 § Vissa socialförsäkringsfrågor
          </note>
          <note n="5c9936c4">
            Föredrogs
          </note>
          <note type="speaker" n="71d4da40">
            Anf. 121 RONNY OLANDER (s):
          </note>
          <u who="ronny_olander_5e6487_w" xml:id="i-5dafda7673dfbe22-0" n="ad03df09">
            <seg n="c2ebe707">
              Herr talman! Nu ska vi diskutera vissa socialförsäkringar. Det
              var intressant med det sista inlägget om var vi kom ifrån. Jag
              kommer för min del från Skåne, men det hörs kanske. Jag ska försöka
              tala tydligt så att alla förstår.
            </seg>
            <seg n="1d307c55">
              Men här är representanter från Helsingfors, Enköping, Norrköping,
              Skåne, Småland, Göteborg, Dalarna, Alvesta, Härnösand, Katrineholm,
              och så vidare. Vi kommer från hela Sverige. Jag lärde mig att
              nu ska vi se var vissa kommer ifrån och ställa frågor om det.
              Så blir det också gjort.
            </seg>
            <seg n="41529808">
              Herr talman! Jag vill börja med att yrka bifall till våra s-reservationer
              som vi har tillsammans med Vänstern och Miljöpartiet.
            </seg>
            <seg n="b4d3cf31">
              Vi socialdemokrater kom hit och är här för att vi vill diskutera
              helheten i politiken. Tyvärr har vi tvingats under ett par års
              tid att som i dag i vissa socialförsäkringsfrågor diskutera delar
              av en helhet som inte vi känner till. Men det gör förmodligen
              ni som tillhör Moderaterna och som det känns det kanske är en
              upplevelse bara de tre stödpartierna till Moderaterna. Ni blir
              kanske lite arga över det inlägget, men det känns mer och mer
              från en oppositionsroll som att när far har talat i huset så var
              det förr då lyder ungarna.
            </seg>
            <seg n="43dd7d20">
              Vi är intresserade av att diskutera helheten. Vi väljer att göra
              det även i dag. Vi har hört flera gånger under hand från företrädarna
              för allianspartierna säger jag nu denna gång att det ska vi inte
              diskutera nu och här, utan nu ska vi bara diskutera en liten del
              av människors vardag. Det är det vi protesterar mot.
            </seg>
            <seg n="e7ede74f">
              Vi har vid ett flertal tillfällen jag ska strax komma in på själva
              betänkandet krävt möjlighet att diskutera helheten. Därför nämner
              jag den parlamentariska kommitté som ni krävde 2004. Vi gjorde
              ett arbete. Vi satte Anna Hedborg på spåret direkt. Vad ska det
              innehålla? Vad ska det betyda för människors vardag här i Sverige?
            </seg>
            <seg n="22e1029f">
              Vi har försökt att komma till skott med den parlamentariska utredningen.
              Vi har en rätt så hyfsad erfarenhet av den reformerade pensionsuppgörelsen.
              Dock var ni på väg i en riktning som inte vi accepterade, men
              det blev återställt. Så det är helt okej.
            </seg>
            <seg n="4507e7fd">
              Vi tror också att många aktörer, inte bara familjerna med sina
              betingelser, väntar in den här parlamentariska utredningen. Jag
              ska ärligt erkänna för min del att jag är jättetrött på detta
              nu. Hade jag fått bestämma det får jag inte som tur är hade jag
              sagt att sanden i timglaset strax har runnit ut. Ni kan väl lätta
              på förlåten, ni som tänker ta till orda här, och förhoppningsvis
              innan nyårsskiftet kommer vi har en stor debatt den 17 december
              göra ett tillkännagivande.
            </seg>
            <seg n="68fd2f0c">
              När det gäller våra reservationer tycker vi att det är positivt
              att personer som har en icke tidsbegränsad sjukersättning nu får
              möjlighet att arbeta mer. Det tycker vi är bra, och det ställer
              vi upp på. Men det finns oklarheter rörande de särskilda reglerna
              när det gäller personkretsens omfattning. Vi har lite synpunkter
              på Försäkringskassans hantering och tillämpning för olika grupper.
              Vi är lite osäkra på fribeloppets storlek vid olika omfattning
              av sjukersättning. Beräkningen av sjukpenninggrundande inkomst
              är också oklar liksom konsekvenserna för jämställdheten.
            </seg>
            <seg n="dd424a38">
              Vi trycker på att man av denna reform i sin helhet precis som
              alla andra reformer som ni har satt i sjön med mycket hög hastighet
              en del har tagit betydligt längre tid ska göra en rejäl uppföljning
              vad gäller kvalitet och kvantitet. Uppföljning ska också göras
              av undantagen från sjuklönelagen.
            </seg>
            <seg n="2d2eee8a">
              Det är rimligt att ställa den typen av krav. Normalt sett, om
              ni hade ställt sådana när ni befann er i opposition, hade vi tillmötesgått
              det. Men med den ton som vi nu samtalar med varandra i kan man
              känna att det har blivit en rejäl cementering av blockpolitiken.
              Det som var på väg att lösas upp på något sätt har blivit: vi
              fyra. Vi hör det vid varje möte: vi och vi och vi. Och så är det:
              ni i oppositionen.
            </seg>
            <seg n="11850b24">
              Det blir problem för statsvetare och historiker en gång som ska
              skriva historien, som ska titta tillbaka på den här perioden.
              Ni har i princip i två års tid stått här i talarstolen och sagt
              att allt som inte var riktigt var Socialdemokraternas fel. Vi
              hade gärna fortsatt att regera. Det skilde sig inte åt med så
              många röster. Sju mandat är väl 60 00070 000 röster. Vi hade gärna
              fullföljt hela den inriktning som vi hade vad det gäller jobben,
              sysselsättning, utbildning, och så vidare.
            </seg>
            <seg n="2236f643">
              Det som var bra säger ni var högkonjunkturen. Vi socialdemokrater
              får bara ta skott för det som ni upplever som dåligt. Som någon
              talare har sagt innan: Anders Borg säger som finansminister att
              det tar två år att upptäcka den borgerliga politiken. Jag tycker
              att han i många delar har ett intressant resonemang.
            </seg>
            <seg n="efe45b69">
              När vi nu är här är det den globala krisen det handlar om. Den
              förnekar ingen. Men hur ska historiker och statsvetare veta när
              ni styrde och ställde?
            </seg>
            <seg n="bb106ea2">
              Ni måste fundera på ert förhållningssätt. Jag har varit några
              år i riksdagen. Det är en jättekonstig argumentering ni har. Det
              måste jag få lov att säga.
            </seg>
            <seg n="2fbe9c85">
              Det är ett väldigt intressant resonemang om företagarna. Jag
              ska avslöja en hemlighet för er. Jag träffar många företagare
              och har gjort det under många år. Ibland möter jag företagare
              som har lyssnat på er och kaxar upp sig mot en. Då säger jag:
              Gå hem och titta i räkenskapsböckerna! När tjänade ni pengar?
              säger jag till dem. Och vem styrde då? Var det inte vi socialdemokrater
              med Vänstern och Miljöpartiet som styrde? Ring upp och tala om
              det för mig! Det är ingen som har ringt ännu. De är åtskilliga.
            </seg>
            <seg n="be0e2f8f">
              Så fundera på det! Vi och ni har all förtjänst av att det går
              bra för företagarna. De ska tjäna sina pengar, för då kan de anställa
              och ha folk i sysselsättning, självfallet. Men löntagarna ska
              också tjäna sina pengar, absolut. När ni för ett resonemang om
              arbetsgivaravgifter är det avräknat från det tillgängliga löneunderlaget.
              Så det är inte någon som kan säga: Det är mina pengar.
            </seg>
            <seg n="9eed0191">
              Egentligen skulle pengarna tillbaka till löneförhandlingar igen
              för att stimulera efterfrågan. Det är där vi har hamnat. Det är
              där det blir problem med argumenteringen när vi diskuterar i vårt
              socialförsäkringsutskott. När efterfrågan sjunker det är precis
              vad som händer nu minskar köpkraften, ökar varslen och så vidare.
              Tänk på det i er argumentering!
            </seg>
            <seg n="32550293">
              Ni får argumentera hur ni vill och gör det också, har jag märkt.
              Det var inte det jag menade egentligen.
            </seg>
            <seg n="763f35d1">
              I vår reservation 3 anser vi att medborgarinsyn och förtroendemannainflytande
              har en viktig funktion att fylla när socialförsäkringsfrågor hanteras.
              Medborgarinsyn är också en fråga om att värna legitimiteten för
              systemen. En liknande lagändring som ni hittade på förra gången
              avslogs hösten 1994 när vi kom tillbaka.
            </seg>
            <seg n="043143be">
              Med det vill vi också påminna er om att ni nu har avskaffat jättemycket
              inflytande och medborgarinsyn, vilket inte är till gagn för själva
              socialförsäkringssystemens legitimitet. Det är inte heller till
              gagn för människors trygghet. Det blir färre och färre som kan
              diskutera de här oerhört viktiga frågorna.
            </seg>
            <seg n="455e09a1">
              När försäkringsdelegationerna åkte, vad tyckte ni om det? Det
              var adjö med dem. De skulle rapportera direkt upp till regeringen
              utan att gå via Försäkringskassan. Socialförsäkringsnämnderna
              åkte också. Universitetsstyrelserna förändrade man, liksom arbetsförmedlingsnämnderna
              och så vidare.
            </seg>
            <seg n="68ba6216">
              Ni argumenterar för att politiker inte ska vara med och styra
              och ställa. Men när det kniper i världsekonomin, vilka är det
              då som rycker in på scenen? Ja, just det! Då får politikerna rycka
              in och försöka ställa till rätta det som marknadskapitalisterna
              inte har lyckats med.
            </seg>
            <seg n="481d8b9c">
              Fundera på det i fortsättningen också! Ta en tankegång kring
              detta!
            </seg>
            <seg n="cd02d79a">
              Det medborgarorgan som vi yrkade på har ni inte ens bemödat er
              om att ta upp, utan det är bara adjö med det, i väg med det.
            </seg>
            <seg n="c71817f7">
              Fundera på detta med att stora administrativa statliga system
              körs mot varandra med material om en person och det ramlar ut
              en signallista som sedan ska hanteras: Vilka garantier och säkerhetssystem
              finns inbyggda som kan tolka det materialet? Här i riksdagen har
              den personliga integriteten en gång stått högt i kurs, och förhoppningsvis
              gör den det nu också. Men ni kan inte bara tro att det bara är
              att köra datasystemen mot varandra när det gäller den typen av
              system. Hur ska det som kommer ut där hanteras? Det har vi riktat
              mycket kritik mot, och vi kommer att fortsätta att göra det.
            </seg>
            <seg n="40a700f8">
              Det som känns oroväckande är att ni har intagit en attityd ungefär
              i stil med att lite mer än hälften av Sveriges befolkning, de
              som röstade på er, har rätt och vi i den andra hälften har fel.
              Det är inte så man bygger broar mellan människors olika åsikter
              i ett land. Man funderar på hur just de här frågorna ska hanteras.
              Det är en sak som gör att vi från socialdemokratins håll är väldigt
              oroliga.
            </seg>
            <seg n="537d9271">
              Där väntar ett tudelat Sverige, där de som är rika, starka och
              friska belönas. Det finns ingen i denna sal som kan säga att jag
              svär mig fri för mig och min familj, att ingen kommer till skada
              och ingenting händer. De som då blir sjuka och arbetslösa kallar
              ni bidragstagare, inte i den positiva meningen utan i en negativ
              mening. Det borde stämma er till eftertanke i kommande debatter
              när ni åberopar vad som är gjort.
            </seg>
            <seg n="7846fdb3">
              Ett medskick om det nu blir någon parlamentarisk utredning skulle
              kunna vara att vi står för standardtrygghet, inkomstbortfallsprincipen,
              betala skatt efter bärkraft, generationskontrakt och en generell
              välfärdspolitik som omfattar alla, individuellt anpassad genom
              inkomstbortfallsprincipen, där vård, skola och omsorg och boendet
              är oerhört viktiga delar i ens liv.
            </seg>
            <seg n="ce4fa0f9">
              Jobbskatteavdraget vem premieras där? Ja, inte är det de sjuka
              och arbetslösa, studerande eller pensionärer. Om man ska hålla
              ihop ett samhälle är det väl rimligt att alla får vara med och
              dela på kakan, inte sant? Det känns väldigt orättvist att ni gör
              på detta sätt.
            </seg>
            <seg n="3400d9fe">
              De stora huvudorganisationerna LO, TCO och Saco står också bakom
              de här viktiga principerna. Så uppfattar jag det i alla de skrifter
              som vi får ta del av.
            </seg>
            <seg n="aaa3473a">
              Herr talman! Jag ska avsluta med att bara än en gång påminna
              om att vi inte kommer att tigga om den parlamentariska utredningen.
              Om ni inte är intresserade, säg ifrån! Tänker ni långhala ännu
              mer än vad ni gör, säg bara ifrån! Det är rimligt.
            </seg>
            <seg n="df44385e">
              Nu har ni snart kört igenom allt. Vad ska vi sedan diskutera?
              Är det småsmulor kring den rikes bord, eller vad är det vi ska
              diskutera sedan? Ska vi köra om hela argumenteringen igen? Jag
              vet att ni inte är riktigt överens när det gäller om a-kassan
              ska vara obligatorisk eller inte, och då kan ni smälla in en utredning
              över valet så har ni kommit undan detta.
            </seg>
            <seg n="b36574eb">
              Fundera på hur viktigt det är med stora trygga generella välfärdssystem
              och hur många som har lämnat a-kassan! Det är 140 stycken som
              trillat ur trygghetssystemen sedan 2006. Fundera på det!
            </seg>
          </u>
          <note n="57f35c37">
            I detta anförande instämde Kurt Kvarnström, Jasenko Omanovic
            och Siw Wittgren-Ahl (alla s) samt Gunvor G Ericson (mp).
          </note>
          <note type="speaker" n="e9c4a5eb">
            Anf. 122 LISELOTTE OLSSON (v):
          </note>
          <u who="liselotte_olsson_efe396_w" xml:id="i-12fada4484cef735-1" n="8b6fb89c">
            <seg n="887c7694">
              Herr talman! Vi debatterar i dag ett betänkande som heter Vissa
              socialförsäkringsfrågor . Då vet vi att det handlar om en blandad
              kompott av socialförsäkringsfrågor, och jag tänker beröra några
              av de viktigaste.
            </seg>
            <seg n="cb83c79a">
              Den första frågan handlar om ändringar i lagen om sjuklön, där
              regeringen föreslår att en arbetsgivare inte ska vara skyldig
              att betala sjuklön till en arbetstagare som utför förvärvsarbete
              och samtidigt får sjukersättning.
            </seg>
            <seg n="21f6b028">
              Jag kan hålla med om att det finns fördelar med att en arbetsgivare
              inte behöver betala sjuklön under en viss tid, men jag menar att
              det ska vara sjukpenninggrundande och att kostnaden för sjukpenning
              under den tid sjuklön annars utgår ska finnas inom sjukpenninganslaget.
            </seg>
            <seg n="dde795a5">
              Förra gången vi stod här och debatterade de särskilda regler
              som ska gälla för dem som har icke tidsbegränsad sjukersättning
              krävde vi i oppositionen att de nya reglerna skulle utvärderas,
              men vi fick inget gehör för det. Precis som Ronny sade i sitt
              anförande upprepar jag också det. Jag anser att det ska ske en
              uppföljning och en utvärdering av de nya reglerna. Vi ska inte
              debattera den nya lagen i dag, för den är antagen, men jag ska
              ändå påpeka att den har otydligheter när det gäller tillämpningen
              för olika grupper, Försäkringskassans hantering och konsekvenserna
              för jämställdheten.
            </seg>
            <seg n="cacd6725">
              Jag är också kritisk till det liggande förslaget, och jag ska
              ge ett exempel.
            </seg>
            <seg n="4ce16167">
              En person med sjukersättning grundad exempelvis på en belastningsskada
              av en svår värk kan precis som alla andra bryta armen eller bli
              förälder och därför vara i behov av en sjukpenninggrundande inkomst.
              Ni tar med det här förslaget bort möjligheten för den personen
              att få sjukpenninggrundande inkomst om man exempelvis blir förälder.
            </seg>
            <seg n="fc0b9abd">
              Vänsterpartiet vill också använda medel inom sjukpenninganslaget
              till ett förstärkt särskilt högriskskydd för långtidssjukskrivna
              som undantas från sjuklöneperioden i ett år vid återgång i arbete
              hos samma eller hos en ny arbetsgivare. Inom borgerligheten finns
              det tydligen en viss förståelse för att det finns ett behov av
              ett utökat och förstärkt högriskskydd, för man har i budgetpropositionen
              aviserat att man ska införa ett sådant för ungdomar som har aktivitetsersättning.
              Då undrar jag: Varför låter ni inte det gälla alla långtidssjukskrivna?
            </seg>
            <seg n="0b85c2c2">
              Ett utökat och förbättrat högriskskydd för långtidssjuka leder
              till ökad vilja hos arbetsgivare att anställa personer som har
              långtidsfrånvaro på arbetsmarknaden på grund av sjukdom. Det är
              speciellt viktigt nu, när ett stort antal sjuka kommer att tvingas
              ut och söka jobb och göra det i konkurrens med fullt friska. En
              undersökning som TCO genomfört visar att endast en av sju arbetsgivare
              kan tänka sig att anställa en långtidssjuk. Ett förstärkt särskilt
              högriskskydd för långtidssjukskrivna skulle definitivt underlätta.
            </seg>
            <seg n="adbd9a9b">
              Min största invändning mot det betänkande som vi diskuterar i
              dag är förslaget om att avskaffa nämndemännen när socialförsäkringsmål
              ska avgöras i kammarrätten. Bland det första ni gjorde när ni
              fick möjlighet var att lägga ned försäkringsdelegationerna. Sedan
              åkte socialförsäkringsnämnderna, och nu ryker nämndemännen. Då
              måste jag fråga er i högermajoriteten: Vad har ni emot ett väl
              förankrat och inarbetat medborgarinflytande i försäkringen? Jag
              hoppas att någon av er vill svara på den frågan.
            </seg>
            <seg n="4c49ae25">
              Vårt socialförsäkringssystem har sin bakgrund i ett stort medborgarengagemang
              under många år. När ni nu tar bort ytterligare en möjlighet till
              den insynen undergräver ni både förtroendet och förståelsen för
              vår gemensamma försäkring. Är det det som är meningen? Egentligen
              är det en retorisk och väldigt dum fråga. Självklart är det det
              som är meningen. Ni vill inte att svenska folket ska tro på våra
              gemensamma försäkringar. Ni vill att svenska folket ska skaffa
              egna, privata försäkringslösningar. Ju mindre förtroende och tillit,
              desto större möjlighet har ni att rasera vår försäkring.
            </seg>
          </u>
          <note n="c21b3375">
            Jag yrkar bifall till reservationerna 1, 2 och 3.
          </note>
          <note type="speaker" n="d5994010">
            Anf. 123 GUNVOR G ERICSON (mp):
          </note>
          <u who="gunvor_g_ericson_e8dc6a_w" xml:id="i-31301406274db51c-2" n="dac979ba" next="i-af6153bfc06399f1-2">
            <seg n="4ace6043">
              Herr talman! Jag vill börja med att tacka Ronny Olander för den
              ödmjuka ton han hade i sitt inledningsanförande.
            </seg>
            <seg n="3fe43371">
              Socialförsäkringsfrågor är svåra frågor, men inte desto mindre
              viktiga. Många personer kommer den här julen att vara tvingade
              att leva med en oro: Vad ska hända med mig den 1 januari när jag
              har passerat de 180 dagarna i det nya sjukförsäkringssystemet?
              Det är då man måste söka jobb på den vanliga arbetsmarknaden där,
              som vi alldeles nyss har diskuterat, varslen står som spön i backen.
              Det är inte lätt.
            </seg>
            <seg n="ce4815c9">
              Det här betänkandet, Vissa socialförsäkringsfrågor , handlar
              om väldigt skilda saker. Det är en samling av flera delfrågor,
              som vi hörde. Är det så att det går så fort att ni bara inte hann
              med att fatta beslut om alla regler kopplade till det beslut vi
              tog om vad som skulle gälla för att de som har så kallad förtidspension
              skulle kunna jobba lite grann? Vi var överens politiskt om att
              det är en bra åtgärd att man gör det. Men hur man gör det är det
              ju rimligt att följa upp. Fungerar det som vi har tänkt? Att man
              gör en utvärdering tycker jag ändå är ett rimligt krav. Jag förstår
              inte varför majoriteten inte ville gå den önskan till mötes så
              att vi kunde få en utvärdering av det här förslaget.
            </seg>
            <seg n="7fa90971">
              Likadant tycker jag att det hade varit bra om vi som var överens
              om en parlamentarisk utredning hade kunnat tillsätta den. Miljöpartiet
              röstade tillsammans med de borgerliga partierna i den här kammaren
              i december 2004 igenom att vi skulle ha en parlamentarisk utredning.
              Det har gått alldeles för lång tid. Det är jättetråkigt att vi
              inte har kommit till skott med den utredningen ännu.
            </seg>
            <seg n="09886a34">
              Miljöpartiet anser att medborgarinsyn och förtroendemannainflytande
              har en viktig funktion att fylla när socialförsäkringsfrågorna
              ska hanteras. Medborgarinflytande är också en fråga om att värna
              legitimiteten, precis som LiseLotte Olsson var inne på tidigare.
            </seg>
          </u>
          <note n="47d169c8">
            När vi förra gången hade en moderatledd regering försökte regeringspartierna
            införa en liknande lagändring. Propositionen avslogs av riksdagen
            hösten 1994 efter förslag från justitieutskottet eftersom den
            lades fram på vårriksdagen.
          </note>
          <u who="gunvor_g_ericson_e8dc6a_w" xml:id="i-af6153bfc06399f1-2" n="dac979ba" prev="i-31301406274db51c-2">
            <seg n="2448b675">
              Om man ska fundera lite grann, vad är då synen på Försäkringskassan
              och ändringen av medborgarinflytandet? Handlar det om en medveten
              strategi? Det verkar nästan som om det är en politisk inriktning.
            </seg>
            <seg n="f8076c5e">
              En gång i tiden var det faktiskt så att sjukkassorna startades
              av fackföreningarna. Anställda och arbetare gick samman för att
              bilda en kassa så att de kunde hjälpa varandra om det var så att
              någon hade råkat bli sjuk. Min svärfars pappa var spårvagnsförare
              här i Helsingfors. Han råkade ut för en otäck olycka. Det här
              var på 50-talet, innan det 1955 infördes ett generellt socialförsäkringssystem
              via riksdagen. Då hade hans arbetskamrater gått ihop och bildat
              en sjukkassa. Han fick ersättning i 30 dagar. Han låg på sjukhus
              i sex månader.
            </seg>
            <seg n="e86a7bc9">
              Det är skillnaden som jag tror att många svenskar i dag inte
              riktigt förstår, att det är viktigt med ett socialförsäkringssystem
              som också tar hänsyn till den enskilda individen. Det var inte
              lätt för den familjen, med tre barn, att klara sig.
            </seg>
            <seg n="84e35d0f">
              Den medvetna strategin att minska medborgarinflytandet handlar
              om en politisk syn. Försäkringskassan som en gång hade styrelser
              i varje län, eftersom det var en regional organisation, ombildades
              till en statlig myndighet med försäkringskassedelegationer i stället,
              alltså någon form av insyn på regional nivå. Dessutom hade vi
              socialförsäkringsnämnderna.
            </seg>
            <seg n="35754cac">
              Det som har skett sedan dess är att man har avskaffat försäkringsdelegationerna
              den 1 januari 2007 och socialförsäkringsnämnderna ett år senare.
              Det är bara ytterligare ett steg i systemskiftet att ta bort nämndemännen.
            </seg>
            <seg n="78186b83">
              Att gå bort från medborgarmakt och till mer expertstyre är säkert
              en moderat idé som vi brukar höra talas om. Från moderat håll
              brukar man ofta säga att det inte ska vara så mycket politikerstyre.
              Om vi skrapar lite på ytan på de nya ljusblå moderaterna blir
              det väldigt tydligt att det är den vanliga moderata politiken
              som egentligen förs.
            </seg>
            <seg n="b0f9f106">
              Självklart står jag bakom samtliga Miljöpartiets reservationer.
              Men för tids vinnande yrkar jag bifall till endast reservation
              3, till förmån för att nämndemän i kammarrätten ska finnas kvar.
            </seg>
            <seg n="7d2b6227">
              Det är inte så som Gunvor G Ericson sade att det var så bråttom
              att allting inte hanns med, utan det här är en lagändring när
              det gäller sjuklönen som måste passera Lagrådet. Därför får vi
              det här i en särskild proposition.
            </seg>
            <seg n="d3e06b40">
              Betänkandet innehåller två delar. Den ena är ändringen i lagen
              om sjuklön. Arbetsgivaren befrias från att betala sjuklön. Blir
              personen sjuk och måste stanna hemma från sitt nya arbete har
              han ju sjukersättningen i behåll.
            </seg>
            <seg n="fdd85ae9">
              Reformen är bra därför att den underlättar för personer med sjukersättning
              att få ett jobb. Sjuklön är en tung börda att bära för de flesta
              småföretag.
            </seg>
            <seg n="54ab64c7">
              Det som också är bra är att det ligger i arbetstagarens eget
              intresse att informera arbetsgivaren om att sjuklönekravet är
              slopat. Incitamenten att göra rätt är alltså inbyggda, och arbetstagaren
              har ansvaret.
            </seg>
            <seg n="6d1b35ec">
              Men arbetsgivarna är ju sist och slutligen de som anställer.
              Varför har ordet anställning en sådan tyngd i Sverige, herr talman?
              Därför att arbetet inte bara ger oss försörjning, det ger oss
              identitet och samhörighet. Det ger oss också självrespekt.
            </seg>
            <seg n="5279624f">
              Det andra förslaget i betänkandet rör nämndemäns medverkan när
              socialförsäkringsmål lyfts till kammarrätten. Försäkringskassans
              beslut kan i ett första steg överklagas till länsrätterna. Där
              deltar tre nämndemän. I enkla fall räcker det med domaren.
            </seg>
            <seg n="4f0aac5a">
              Det är bara mål som får prövningstillstånd som går vidare till
              kammarrätten. Då handlar det om komplicerade saker som kräver
              speciell kompetens.
            </seg>
            <seg n="204401e8">
              Frågorna som får prövningstillstånd i kammarrätten är alltså
              inte sådana att man löser dem med vanligt förstånd. Det handlar
              inte om sådana lämplighetsbedömningar eller skälighetsbedömningar
              där en nämndemannamedverkan kunde vara befogad.
            </seg>
            <seg n="0f65d506">
              Det här var en sammanfattning av ärendena, herr talman. Nu går
              jag över på motionerna.
            </seg>
            <seg n="e835d4c9">
              När det gäller Socialdemokraternas motion tar jag fasta på det
              lovvärda, det som är positivt för arbetslinjen och en väl fungerande
              sjukförsäkring.
            </seg>
            <seg n="a1f78b10">
              Socialdemokraterna stöder förslaget att personer med permanent
              sjukersättning ges möjlighet att arbeta. I motionen skriver de:
              Om fler får möjlighet att bidra med sin arbetsinsats och samtidigt
              höja sin livskvalitet, är det mycket positivt. Det är bra att
              Socialdemokraterna backar upp regeringen i ett förslag som syftar
              till arbete, eftersom den som gör en arbetsinsats höjer sin livskvalitet
              och sin självrespekt till gagn för alla, både för individen och
              för Sverige.
            </seg>
            <seg n="2a27b0be">
              Socialdemokraterna är överens med regeringen om att den primära
              utgångspunkten i sjukförsäkringen är att den som är frisk och
              har arbetsförmåga ska arbeta. Vidare är Socialdemokraterna överens
              med regeringen om att tidig rehabilitering och tidiga stödjande
              insatser hjälper människor tillbaka till arbete.
            </seg>
            <seg n="f6691503">
              Socialdemokraterna framhåller också i sin motion att arbetsgivarna
              behöver besitta ett visst mod för att våga anställa. Detta är
              intressant i ljuset av vad vi nyss har diskuterat om arbetsgivaravgifterna.
              Arbetsgivarna är ju faktiskt de som löper risken när de tar in
              någon. De behöver uppbackning. Det är bra att Socialdemokraterna
              inser det.
            </seg>
            <seg n="ab80f908">
              Herr talman! Grunderna i sjukförsäkringen är vi alltså överens
              om, liksom om vikten för individen att komma ifrån utanförskapet
              och in i värmen igen. Håller man sig bara till orden är vi överens,
              men när det sedan kommer till de faktiska förslagen från Socialdemokraterna
              i deras skuggbudget går de åt helt motsatt håll. Där är det mer
              bidrag åt fler och mer bidrag utan någon som helst bortre tidsgräns.
              Hur går det ihop med insikten om vikten för individen av arbete,
              som Socialdemokraterna uttrycker i den här motionen? Det går inte
              ihop. Arbetslinjen och bidragslinjen är motsatser till varandra.
              Bidragslinjen leder Sverige rakt ned i diket. Vi får återkomma
              till det i budgetdebatten.
            </seg>
            <seg n="262c18bd">
              Vad gäller den andra delen av förslaget, den om nämndemannamedverkan
              i kammarrätterna, befarar Socialdemokraterna i sin motion att
              legitimiteten i kammarrättens domar blir bristfällig om inte lekmän
              får ha inflytande. Vad ni socialdemokrater borde bekymra er om
              är de helt omotiverade skillnader som visar sig i hur länsrätterna
              dömer, enligt en undersökning som DN gjorde den 18 november. Staplarna
              över ändrade domar över landet ser ut som silhuetten av en julgransodling
              med höga och låga toppar om vartannat. Även om Jasenko Omanovic
              inte tycker om att höra det ligger Västerbotten i topp. Där ändrar
              länsrätten vartannat ärende.
            </seg>
            <seg n="8433045c">
              Slutsatserna för rättssäkerheten är uppenbara. De stora skillnaderna
              i länsrätternas domar är inte godtagbara.
            </seg>
            <seg n="a3c97330">
              Försäkringskassan försöker som första instans att få rättstillämpningen
              så lika som möjligt över landet. Det är att vårda legitimiteten
              i socialförsäkringarna.
            </seg>
            <seg n="30fbb744">
              Ronny Olander har tidigare med agitatoriskt schvung talat om
              sin respekt för de människor som träget går upp på morgonen och
              tar sig till jobbet i ur och skur, dag ut och dag in. Dessa människor,
              dessa träget arbetande, vill säkert inte ha någonting annat än
              en rättvis försäkring som tolkas rättvist, och det innebär att
              de som kan arbeta ska arbeta.
            </seg>
            <seg n="e7fbcb01">
              Herr talman! Legitimiteten i socialförsäkringarna upprätthålls
              genom att reglerna upprätthålls. Reglerna upprätthålls när bara
              de får ersättning från försäkringssystemet som ska ha det, när
              bara de som saknar arbetsförmåga på grund av sjukdom får ersättning.
              Det är legitimitet. Legitimitet betyder lagenlighet. Att människor
              vet att allt går rätt till det är legitimitet. Att människor får
              incitament att göra rätt är legitimitet.
            </seg>
            <seg n="2f843c70">
              Oppositionen vill ha en utvärdering och en uppföljning av de
              särskilda reglerna i moderlagen om att få arbeta med sjukersättningen
              i behåll. Men varför ha en särskild beslutspunkt i riksdagen om
              uppföljning? Alla reformer följs väl upp? Det är en självklarhet.
              Blev det som det var tänkt? Vad kan förbättras? Vad behöver preciseras?
              Den lag vi debatterar, om befrielse från sjuklön för den som anställer
              en person med sjukersättning, är en sådan uppföljning, herr talman.
            </seg>
            <seg n="379a9994">
              Miljöpartiet säger att regeringen avskaffar nämndemännen utifrån
              sin ideologiska grundsyn. Ja, herr talman, vår ideologiska grundsyn
              är att socialförsäkringarna ska vara rättssäkra och lika över
              hela landet. Samma objektiva principer ska styra, samma regelverk,
              lika för alla. Ja, herr talman, en sådan ideologisk grundsyn styr
              allt vårt förändringsarbete.
            </seg>
            <seg n="19f00f36">
              (FÖRSTE VICE TALMANNEN: Utan att lägga mig i debatten kan jag
              säga att Jasenko Omanovic representerar Västernorrland.)
            </seg>
          </u>
          <note n="d4ed338e">
            I detta anförande instämde Kurt Kvarnström, Ronny Olander, Jasenko
            Omanovic och Siw Wittgren-Ahl (alla s) samt LiseLotte Olsson (v).
          </note>
          <note n="ec8b9028">
            Anf. 124 HELENA RIVIÈRE (m):
          </note>
          <note n="95331b0c">
            Herr talman! I dag trädde lagen Från sjukersättning till arbete
            i kraft. Den börjar tillämpas den 1 januari. Debatten i dag gäller
            en ändring av sjuklönelagen. Det är en konsekvensändring av de
            särskilda reglerna för sjukersättning.
          </note>
          <note n="6f74baa6">
            Herr talman! Jag yrkar bifall till förslagen i betänkandet och
            avslag på motionerna.
          </note>
          <note n="4b14a809">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m), Solveig
            Zander (c), Ulf Nilsson (fp) samt Eva Johnsson (kd).
          </note>
          <note type="speaker" n="520b01bd">
            Anf. 125 RONNY OLANDER (s) replik:
          </note>
          <u who="ronny_olander_5e6487_w" xml:id="i-1369fbccbb28d41f-0" n="ad03df09" next="i-3bc7d7262c383519-0">
            <seg n="08efcd25">
              Herr talman! Det är inga nyheter för svensk socialdemokrati.
              Kräv din rätt och gör din plikt! Det var så vi var med och byggde
              upp det Sverige som vi hitintills har fått vara med och ta del
              av med generell välfärdspolitik. Gå till jobbet varje dag är du
              sjuk ska vi andra ställa upp! Vi hörde exempel här tidigare.
            </seg>
            <seg n="88c993bd">
              Det är där den ideologiska skillnaden går mellan oss och er.
              Ni tror på något konstigt vis att om människor blir sjuka på grund
              av dålig arbetsmiljö, råkar ut för en olycka eller blir arbetslösa
              är det deras eget fel. Det är där den djupa ideologiska skillnaden
              går. Vi begriper inte att ni kan tro att ena halvan av Sveriges
              befolkning har rätt och den andra har fel.
            </seg>
            <seg n="96bb635c">
              År 1993? Vi ska nog börja titta på siffrorna här. Det är för
              mycket siffror ni kör runt med. Det var 63 000 som blev förtidspensionärer.
              Sedan 2006 har 140 000 gått ur trygghetssystemen. En halv miljon
              har inte orkat med att betala den nya a-kassan. Det kan vara era
              söner, döttrar, fruar eller män. Det kan vara våra också. Det
              är klart att vi är oerhört bekymrade för vad som sker i Sverige.
              Det är därför vi vill låsa er, så att ni åtminstone inte ska hitta
              på för mycket i en parlamentarisk utredning. Där har vi chansen,
              säger vi. Nej, det ligger i utredningen, säger ni. Så kommer ni
              att göra när ni kör runt med ert.
            </seg>
            <seg n="aba403a8">
              Min första fråga: Blir det en parlamentarisk utredning före årsskiftet,
              ja eller nej?
            </seg>
            <seg n="6c1d4799">
              Nästa fråga: Finansministern har börjat med ett nytt resonemang
              som vi är intresserade av. Det ska finnas en bastrygghet genom
              grundplåtar i a-kassan. Sedan ska man toppa upp med egna tilläggsförsäkringar,
              och så ska jobbavdraget betala det. Är det så ni har tänkt det?
              Det vill jag ha svar på nu.
            </seg>
          </u>
          <note n="d33a7a82">
            Anf. 126 HELENA RIVIÈRE (m) replik:
          </note>
          <u who="ronny_olander_5e6487_w" xml:id="i-3bc7d7262c383519-0" n="ad03df09" prev="i-1369fbccbb28d41f-0">
            <seg n="7c4cd669">
              Herr talman! Vad gäller utredningen kan jag bara hänvisa till
              Cristina Husmark Pehrssons svar att den ska komma före jul. Det
              har hon sagt.
            </seg>
            <seg n="de423406">
              Frågan om jobbförsäkringen och om den ska toppas av enskilda
              försäkringar tycker jag inte riktigt ingår i den här debatten.
            </seg>
            <seg n="9157383d">
              Däremot skulle jag vilja ta upp frågan Ronny Olander hade om
              uppföljningen ni vill ha. Ni vill ha kvalitativ och kvantitativ
              uppföljning. Kvantitativ uppföljning hänför sig ju till antal,
              och jag undrar: Vad är det som ska räknas i lagen? Vad är det
              ordet kvantitativt syftar på?
            </seg>
          </u>
          <note type="speaker" n="19d8ee60">
            Anf. 127 RONNY OLANDER (s) replik:
          </note>
          <u who="ronny_olander_5e6487_w" xml:id="i-1369fbccbb28d41f-1" n="ad03df09" next="i-3bc7d7262c383519-1">
            <seg n="f186c0f7">
              Herr talman! Det var ju intressant att den parlamentariska utredningen
              rullar på och är på gång före jul. Vi tackar för det beskedet.
              Men direktiven, skrev ni dem själva, eller ska vi vara med på
              det? Är det så att ni lägger fast hur det ska se ut? Jag hoppas
              att också vi var inbjudna till att skriva och tycka till om direktiven,
              för det är oerhört viktigt att det blev gjort.
            </seg>
            <seg n="ded1cda8">
              Jag ska beröra uppföljningen, som svar på fråga 2. Du sade själv
              nyligen att JO har fått många synpunkter och klagomål. Men varför
              har det blivit på det viset? Har ni funderat på det?
            </seg>
            <seg n="5787b26b">
              Jo, vi tar så många olika beslut. Nu ska vi till exempel komplettera
              beslut kring sjukersättningssystemet efter två månader. Vem ska
              hålla reda på alla dessa olika beslut? Var finns den sammanhållande
              försäkringstanken och idén att det är så här det fungerar? Det
              behövs ett helt bibliotek där man kan gå in och leta upp de olika
              besluten. Jag ska erkänna för er om ni inte sprider det vidare
              att jag själv har svårt att hålla reda på det. Så är det. Så har
              det blivit. Och jag är nog inte ensam om det.
            </seg>
            <seg n="cd54455a">
              Det som känns angeläget att ställa en fråga om är följande. Helena
              Rivière har ju suttit i olika arbetsgrupper, varit spjutspets
              där och lett arbetet. Det har jag sett på er hemsida. Ni har precis
              haft ett framtidskonvent nu i dagarna. Jag var inte där, naturligtvis.
              Men frågan är: Ska vi få lov att vara med och tycka och tänka
              om direktiven? Vem ska mer vara med och tycka och tänka? Det bör
              inte serveras en färdig julkaka: Varsågod och ta den, eller så
              kan ni vara utanför! Då är det ju inte kul att vara med.
            </seg>
          </u>
          <note n="ab237217">
            Anf. 128 HELENA RIVIÈRE (m) replik:
          </note>
          <u who="ronny_olander_5e6487_w" xml:id="i-3bc7d7262c383519-1" n="ad03df09" prev="i-1369fbccbb28d41f-1">
            <seg n="6d1537cf">
              Herr talman! När det gäller utredningen är det som jag säger:
              Jag upprepar bara vad jag har hört Cristina Husmark Pehrsson säga.
              Mera vet jag inte om det.
            </seg>
            <seg n="730e9447">
              När det gäller direktiv generade ju inte ni heller er för, om
              man så får säga, att lägga fram era förslag till vad den här utredningen
              borde innehålla. Det jag erinrar mig från budgetpropositionen
              är att utredningen ska driva arbetslinjen och att sjukförsäkringen
              ska vara försäkringsmässig.
            </seg>
            <seg n="588666e9">
              Ni har era förslag. Ni vill göra återställare på väldigt många
              punkter av de beslut vi har tagit under de här åren. Det var svar
              på det.
            </seg>
            <seg n="c64a8f32">
              Den sammanhållande idén i socialförsäkringen finns förkroppsligad
              i Försäkringskassan. Jag kan inte se något annat centrum för sjukförsäkringen
              och socialförsäkringarna än de stöd som betalas ut från Försäkringskassan.
              Så läs Försäkringskassans årsredovisning! Den ger en god bild.
            </seg>
          </u>
          <note type="speaker" n="96975f06">
            Anf. 129 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-3" n="dac979ba">
            <seg n="c8b10fcc">
              Herr talman! Helena Rivière sade i sitt anförande som svar till
              mig att man måste vänta på Lagrådet. Det var ett skäl till att
              man nu har tagit det här förslaget i pusselbitar. Anledningen
              till att jag lyfte fram det är den problematik som uppkommer när
              man tar det ena efter det andra lösryckt ur sitt sammanhang. Då
              är det väldigt svårt att se helheten i alla de olika förändringar
              som görs i socialförsäkringssystemet.
            </seg>
            <seg n="ee2bb20f">
              Jag håller med Helena och Moderaterna om att det var ett bra
              förslag att man ändå ger möjlighet att jobba lite grann. Vi är
              helt överens om det. Men att man tar den ena lilla lösryckta delen
              efter den andra i stället för att vi diskuterar det i bred samsyn
              i en parlamentarisk utredning tycker jag är väldigt olyckligt.
            </seg>
            <seg n="6947bd9b">
              Jag måste fråga om inte Helena Rivière och Moderaterna ser en
              poäng i att man också har en bred överenskommelse om hur ett socialförsäkringssystem
              kan bli hållbart över tid och att det inte ändras upp och ned
              och fram och tillbaka. Det har ändrats väldigt många gånger av
              både den socialdemokratiska regeringen och den nuvarande regeringen.
              Men för människor som har behov av ett tryggt socialförsäkringssystem
              är det en fördel om vi inte ändrar reglerna för ofta, eller hur?
            </seg>
            <seg n="c6a47499">
              Helena Rivière använde också formuleringar om komplicerade saker
              som kräver kompetens, apropå att nämndemännen nu ska bort från
              kammarrätten. Är inte det expertstyre som andas elitism? Och så
              är det det här med legitimitet. Det är viktigt att veta att allt
              går rätt till. Ja, just det. Det är därför det är viktigt med
              ett medborgarinflytande. Ser inte Helena Rivière att det finns
              en poäng med medborgarinflytande?
            </seg>
            <seg n="be34eb79">
              Anf. 130 HELENA RIVIÈRE (m) replik:
            </seg>
            <seg n="be8f35db">
              Herr talman! Vilka delar syftar du på, Gunvor G Ericson, när
              du säger att vi tar beslut i olika småbitar i stället för att
              göra en stor, samlad reform? Den enda del jag känner till är den
              del vi behandlar i dag. Andra delar kommer jag inte ihåg.
            </seg>
            <seg n="ec7018a0">
              Det är bra att Gunvor G Ericson säger att socialförsäkringarna
              ska vara hållbara över tid, för det är precis det alla våra reformer
              syftar till, nämligen att inte ha den sjukförsäkring som tillät
              evighetslånga sjukskrivningar och alldeles för många skäl till
              att vara sjukskriven. Nu är det så att oförmåga till arbete bara
              gäller vid sjukdom.
            </seg>
          </u>
          <note type="speaker" n="edd68365">
            Anf. 131 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-31301406274db51c-3" n="dac979ba" next="i-af6153bfc06399f1-3">
            <seg n="dc4c05d3">
              Herr talman! Arbetsförmåga kan man ha även om man har en sjukdom.
              Frågan är om man har en arbetsgivare som har underlättat rehabilitering
              eller som har sett till att man har fått hjälpmedel så att man
              faktiskt kan fungera på sin arbetsplats. Där har regeringen gjort
              väldigt lite för att underlätta både för arbetsgivare och för
              den enskilde så att man kan få ett jobb på arbetsmarknaden. Där
              skulle jag vilja se mycket mer. Det skulle vi kunna diskutera
              i en parlamentarisk utredning.
            </seg>
            <seg n="6aa7ca3e">
              Det är faktiskt så, Helena Rivière, att vi har tagit det ena
              beslutet efter det andra. År 2007 tog vi vissa socialförsäkringsfrågor
              och tog bort Försäkringskassedelegationerna. Vi fattade ett annat
              beslut om socialförsäkringsnämnderna som skulle bort. Vi fattade
              ett jättebeslut i juni i år om nya regler och tidsgränser i sjukförsäkringssystemet.
              Vi fattade ett beslut om hur det skulle fungera för dem som vill
              prova att jobba fast de har så kallad förtidspension, men det
              som ska gälla om de ska ha rätt till sjukpenning om de är borta
              från jobbet när de jobbar tar vi beslut om nu. Så nog är det små
              delbeslut hela vägen.
            </seg>
            <seg n="372c10af">
              Jag måste också fråga Helena Rivière om en sak. Bidrag till företagare
              med 900 000 per individ, det vill säga rabatten på de sociala
              avgifterna till varje ungdom som är anställd, är det ett viktigare
              bidrag än den ersättning till sjuka människor som ger möjlighet
              till ett drägligt liv och som vi tillsammans har solidariskt finansierat?
            </seg>
          </u>
          <note n="51cb6035">
            Anf. 132 HELENA RIVIÈRE (m) replik:
          </note>
          <u who="gunvor_g_ericson_e8dc6a_w" xml:id="i-af6153bfc06399f1-3" n="dac979ba" prev="i-31301406274db51c-3">
            <seg n="37470604">
              Herr talman! De som får ersättning är de som är sjuka, inga andra.
              De ska ha och får ett drägligt liv med sjukförsäkringen.
            </seg>
            <seg n="54b3e002">
              Det var intressant att Gunvor G Ericson tog upp rabatten. Den
              så kallade rabatten på socialavgifterna togs bort i den skattedeklaration
              som alla företag gör en gång i månaden. Det var en rabatt, och
              den gick till alla företag. Det var ingen diskriminering där.
            </seg>
            <seg n="080169fc">
              Gunvor G Ericson oroar sig över rättsosäkerheten och en inskränkt
              demokrati. Jag undrar därför om rådmännen i kammarrätten är inkompetenta
              eller korrupta eller på vad sätt deras domslut skulle vara rättsosäkra.
              Jag undrar också och det är en retorisk fråga var dessa skaror
              av oförvitliga, allvetande medborgare finns, de som skulle vara
              demokratins försvarare mot kammarrättens, uppenbarligen enligt
              er underförstått slappa, nyckfulla och opålitliga utövare. Var
              finns dessa människor? Vilka är de? Ge oss några namn!
            </seg>
          </u>
          <note type="speaker" n="96ca5ca4">
            Anf. 133 LISELOTTE OLSSON (v) replik:
          </note>
          <u who="liselotte_olsson_efe396_w" xml:id="i-8ae1161b88875eca-2" n="8b6fb89c" next="i-54cfa99d4c577f5e-2">
            <seg n="ddd7dde1">
              Herr talman! Helena Rivière visar i sitt anförande, återigen,
              ett förakt för det hon kallar för bidrag och ställer det mot arbete.
            </seg>
            <seg n="9890a43d">
              Det jag skulle vilja fråga om gäller det som Helena sade om uppföljning.
              I sitt anförande sade hon att alla reformer följs upp detta med
              tanke på att vi begär att denna reform ska utvärderas och följas
              upp. När man då tittar på utsorteringskedjan, det som alliansen
              kallar för rehabiliteringskedjan, ser man att 63 000 människor
              om drygt ett år kommer att ställas helt utanför våra försäkringssystem.
              De kommer att hänvisas till tredje steget, jobb- och utvecklingsgarantin.
            </seg>
            <seg n="95302a07">
              Jag hade en interpellationsdebatt med arbetsmarknadsminister
              Littorin för ungefär en månad sedan och frågade just om regeringens
              beredskap för den gruppen människor. Han svarade att han satt
              Socialstyrelsen att titta på hur många det kunde beröra. Därför
              undrar jag om det är det som regeringen och Helena Rivière kallar
              för uppföljning och utvärdering. Utsorteringskedjan är den största
              försämring och förändring som skett inom socialförsäkringssystemen
              på många år, och ni har inte beredskap för detta. Ni vet inte
              ens hur många människor det handlar om. Jag kallar det inte för
              vare sig uppföljning eller utvärdering och tycker att det hela
              är skamligt. Om ni menar att den här lagen ska utvärderas på samma
              sätt då ger jag inte mycket för det.
            </seg>
          </u>
          <note n="05f80fea">
            Anf. 134 HELENA RIVIÈRE (m) replik:
          </note>
          <u who="liselotte_olsson_efe396_w" xml:id="i-54cfa99d4c577f5e-2" n="8b6fb89c" prev="i-8ae1161b88875eca-2">
            <seg n="c2c01da9">
              Herr talman! Det är många som står utanför försäkringen, men
              självklart är det inte ett fixt antal personer. Människor tillfrisknar,
              tar jobb och försvinner så att säga ur kön. Det finns alltså inget
              svar att ge beträffande antalet. Uppföljningen av vad som kommer
              att hända med dem som trots allt utförsäkras innebär att det ska
              komma lösningar i jobb- och utvecklingsgarantin, men dem har vi
              inte sett ännu.
            </seg>
            <seg n="8e73b0c7">
              Om LiseLotte Olsson inte tycker om att jag säger bidrag kan jag
              i stället säga kassaförsörjning. Det är ju vad det handlar om.
            </seg>
          </u>
          <note type="speaker" n="349b7534">
            Anf. 135 LISELOTTE OLSSON (v) replik:
          </note>
          <u who="liselotte_olsson_efe396_w" xml:id="i-8ae1161b88875eca-3" n="8b6fb89c" next="i-54cfa99d4c577f5e-3">
            <seg n="93f97f43">
              Herr talman! Det var ett nytt ord och ett hemskt ord. Jag hoppas
              verkligen att alliansen inte anammar det. Börja inte använda det,
              snälla ni!
            </seg>
            <seg n="d1624aff">
              Det jag syftar på är synen på människor som behöver våra försäkringssystem
              för att få mat på bordet jämfört med människor som har ett arbete.
              Det är där jag tycker mig höra ett förakt från Helena Rivière,
              att om man lever på det som hon kallar bidrag, som jag menar är
              en försäkring, är man lite sämre än om man försörjer sig på eget
              arbete.
            </seg>
            <seg n="e3c468e7">
              Jag vill fortsätta diskutera de 63 000 människorna som jag nämnde
              och som kommer att stå utanför försäkringssystemen om drygt ett
              år. Det är siffror från Försäkringskassan. Därför undrar jag:
              Misstror Helena Rivière Försäkringskassans sätt att räkna? Dessa
              människor har då funnits i det nya systemet, och när tiden löper
              ut den 2 januari 2010 kommer minst 63 000 människor att stå utanför,
              om inget under inträffar. Jag undrar, vilket jag också gjorde
              i mitt anförande: Vem vill i dessa tider anställa en långtidssjukskriven
              när det finns friska arbetslösa att bara plocka?
            </seg>
            <seg n="4fc2f71b">
              Helena Rivière tror inte på antalet men erkänner samtidigt att
              det inte finns någon beredskap för vad man ska kunna göra, annat
              än jobb- och utvecklingsgarantin där det ännu inte är klart vad
              den kommer att innebära. Är det inte ganska cyniskt eller fräckt,
              eller vilket ord jag nu ska använda, att låta dessa 63 000 människor
              sväva i ovisshet om vad som kommer att hända när det dryga året
              har gått till ända?
            </seg>
          </u>
          <note n="4c79b080">
            Anf. 136 HELENA RIVIÈRE (m) replik:
          </note>
          <u who="liselotte_olsson_efe396_w" xml:id="i-54cfa99d4c577f5e-3" n="8b6fb89c" prev="i-8ae1161b88875eca-3">
            <seg n="60a34323">
              Herr talman! Nu är antalet fixerat till 63 000 igen. Jag hävdar
              fortfarande att det kommer att finnas människor bland dessa som
              gått tillbaka i arbete, kanske gått i pension eller annat.
            </seg>
            <seg n="814d868f">
              Problemet är att det finns människor som inte är så lätta att
              anställa, som inte har direkta handikapp men som varit utanför
              arbetsmarknaden så länge att de tappat all kontakt. Det är ett
              resultat av den utsortering som den tidigare regeringen ägnade
              sig åt, att sparka ut människor i kylan. Att de är många tror
              jag att man kan hävda. Hur man ska hantera dem får vi se.
            </seg>
            <seg n="12a5ff42">
              Jag tror att jag nöjer mig med det, herr talman.
            </seg>
          </u>
          <note type="speaker" n="edaf561a">
            Anf. 137 SOLVEIG ZANDER (c):
          </note>
          <u who="solveig_zander_3bc0d3_w" xml:id="i-e7f51093cd52e1ca-5" n="772ef5c6">
            <seg n="3b54a93d">
              Herr talman! Jag tänker dra mig tillbaka ett par veckor, till
              den tid när riksdagen antog den här viktiga reformen som ju är
              huvudanledningen till dagens betänkande. Den möjliggör för förtidspensionerade
              personer att börja arbeta utan att förlora sin ersättning.
            </seg>
            <seg n="f9e57e47">
              Reformen är speciell på många sätt. Det innebär att sjukersättningen
              för den som omfattas av reformen aldrig kommer att omprövas. 430
              000 människor kan omfattas av de nya reglerna om de vill. Detta
              har oppositionen oerhört svårt att ta till sig.
            </seg>
            <seg n="0c5cb29a">
              Man kan alltså som förtidspensionär börja studera, arbeta eller
              engagera sig ideellt utan att sjukersättningen dras tillbaka.
              Det blir därmed förmånligt att pröva ett arbete i takt med att
              man vill, kan och känner att man orkar samtidigt som man får behålla
              sin sjukersättning och får en lön. Det är först när man överskrider
              basbeloppet på 42 800 kronor som en viss nedräkning börjar göras
              på lönen, men det är mycket generöst i alla fall.
            </seg>
            <seg n="46b7b4dc">
              En person som i dag är förtidspensionerad, börjar arbeta och
              tjänar 100 000 per år kommer med denna reform att få uppleva stora
              inkomstökningar. För varje intjänad hundralapp får man alltså
              behålla 50 kronor till, alltså man får inte behålla hela utan
              halva. Ja, ni förstår vad jag menar. Det här gör vi för att kunna
              finna flera vägar tillbaka för människor.
            </seg>
            <seg n="4c3c97e9">
              Socialdemokraterna har misslyckats med sin jobb- och sjukförsäkringspolitik.
              Man skapade ett enormt utanförskap under sin tid vid regeringsmakten.
              Där vill vi nu göra skillnad och vill inte blunda för det. Framför
              allt för dem som vill och kan arbeta men som inte vågat av rädsla
              för att förlora sin sjukersättning vill vi göra det möjligt att
              arbeta. I dag debatterar vi alltså ett betänkande med förslag
              som gör att reformen i fråga blir möjlig.
            </seg>
            <seg n="66b61d76">
              För att göra det lättare och mindre riskabelt för arbetsgivare
              att anställa en person som omfattas av reglerna om arbete med
              sjukersättning slopar vi kravet på att arbetsgivarna ska betala
              sjuklön om den anställde insjuknar. Om den här personen blir sjuk
              får den åter sjukersättning, så arbetsgivaren slipper stå för
              kostnaden för sjuklönen under de två första veckorna.
            </seg>
            <seg n="9d8a2b6a">
              Därmed minskar den risk som gör att arbetsgivarna tvekar inför
              att anställa. Både via Företagarna och via Svenskt Näringsliv
              har arbetsgivarna sagt att de vill slippa betala sjuklön under
              de två första veckorna. För att ytterligare göra det möjligt för
              denna grupp av personer att jobba tar vi alltså bort nämnda krav.
              På så sätt löser vi problemet liksom från två håll: Vi minskar
              arbetsgivarnas utgifter och gör det möjligt för människor att
              komma i jobb alltså en stimulans för båda parter.
            </seg>
            <seg n="cd4d655a">
              Jag tycker att den här reformen är en av de viktigaste reformerna
              på sjukförsäkringsområdet under den här mandatperioden. Ja, jag
              skulle vilja säga att den är jämförbar med den nya sjukskrivningsprocessen
              som vi har infört. De här två reformerna är alltså de viktigaste
              reformerna som vi har gjort.
            </seg>
            <seg n="cea63664">
              Inte minst är det fråga om en stor frihetsreform. Vi sätter stopp
              för gamla stelbenta regler och släpper fram nya möjligheter när
              det gäller att komma ut i arbete och att känna sig delaktig. Vad
              kan vara mer frihetsskapande för de människor som har stått utanför
              än att få en möjlighet att komma in? Samtidigt är det här en ansvarsfull
              politik och ett nödvändigt åtagande för att markera slutet på
              en period med massiva sjukskrivningar och massiva förtidspensioneringar
              en politik som den socialdemokratiska regeringen drev.
            </seg>
            <seg n="c1d65dad">
              Ronny Olander stod här i talarstolen och talade så vackert om
              olika reformer och om vad den socialdemokratiska regeringen gjort.
              Ronny Olander, hur kunde ni låta bli att göra någonting när ni
              såg hur strömningarna in i förtidspensionering bara ökade och
              ökade? Varför gjorde ni ingenting när hundratusentals människor
              slussades ut i arbetslöshet och sjukskrivning och sedan i förtidspension?
            </seg>
            <seg n="0a6f4130">
              När man tittar tillbaka på handfallenheten och på den cyniska
              politiken är det inte så svårt att dra slutsatsen att ni inte
              gjorde någonting.
            </seg>
            <seg n="a94ac2ea">
              Herr talman! Nu tar alliansregeringen nya tag och genomför nya
              förslag på arbetsmarknads- och sjukförsäkringsområdena för att
              öka sysselsättningen och för att minska ohälsan och utanförskapet.
              Vi gör det därför att vi bejakar detta med människornas möjligheter
              och företagens ansvar.
            </seg>
            <seg n="f2049b95">
              Vi kan redan se resultat av den förda politiken. Trots att vi
              har gått in i en lågkonjunktur är nu nästan 200 000 personer färre
              i utanförskap. Om vi inte hade gjort det vi gjort, hur hade det
              då inte sett ut nu när vi går in i en lågkonjunktur?
            </seg>
            <seg n="5cd4403e">
              Det här med att 200 000 personer nu lämnat utanförskapet är rekord
              när det gäller antalet sysselsatta i Sverige. Vi nådde det mål
              som Socialdemokraterna hade om 80 procents reguljär sysselsättning
              men som de själva inte lyckades nå.
            </seg>
            <seg n="eed7f2cc">
              Den reform som nu genomförs ska ses som en fortsättning på den
              framgångsrika politik som vi i alliansen har börjat med. Jag är
              hoppfull och tror att vi under de kommande åren kommer att få
              se en minskning av antalet förtidspensionerade.
            </seg>
            <seg n="15973101">
              Men framför allt det ska jag erkänna tror jag att vi kommer att
              få se att tusentals människor för första gången på många år får
              känna arbetsglädje och en gemenskap i och med att de får komma
              ut och känna sig behövda. Att våga ta det steget är vad de har
              längtat efter. Det här är alltså den största och kanske viktigaste
              reformen under den här mandatperioden bortsett från, som sagt,
              sjukskrivningsprocessen.
            </seg>
            <seg n="695dce6d">
              Herr talman! Övriga motioner i betänkandet om nämndemannamedverkan
              eller inte lämnar jag därhän. Jag nöjer mig med att bara yrka
              avslag på samtliga motioner samt bifall till utskottets förslag
              i betänkandet.
            </seg>
          </u>
          <note n="95fa5178">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m), Ulf Nilsson
            (fp) samt Eva Johnsson (kd).
          </note>
          <note type="speaker" n="8a2af2a0">
            Anf. 138 RONNY OLANDER (s) replik:
          </note>
          <u who="ronny_olander_5e6487_w" xml:id="i-5dafda7673dfbe22-1" n="ad03df09">
            <seg n="76bbfd6c">
              Herr talman! På sluttampen brukar Solveig Zander brassa på. Det
              gjorde hon även denna gång, så jag måste uppta tid med en replik.
              Det blir lite konstigt när ni säger: Vad gjorde ni?
            </seg>
            <seg n="0ff6fbc1">
              Ja, vi gjorde oerhört mycket, inte minst inom rehabiliteringsområdet.
              Det var allt från Deltaprojektet till Finsam, Sosam där tre aktörer
              skulle medverka, Frisam och sedan Finsam igen som ni nu tar bort
              pengar från. På rehabiliteringsområdet har vi alltså gjort oerhört
              mycket. Likaså gjordes det satsningar på arbetsmiljön, på Arbetslivsinstitutet
              som ni plockat bort, på företagshälsovård och så vidare.
            </seg>
            <seg n="29415005">
              År 2003 lade vi också fast att människor utifrån sin arbetsförmåga
              skulle kunna vara deltidssjukskrivna. Det blev en mycket stor
              framgång. Människor kunde prova på att jobba hos sin arbetsgivare
              eller på annat sätt.
            </seg>
            <seg n="c1d6824e">
              Jag tror nog att man ska vara lite försiktig och inte ta i för
              hårt när det gäller ett av våra verkliga ohälsomål, nämligen det
              mål som vi år 2002 ihop med Vänsterpartiet och Miljöpartiet lade
              fast: att ohälsotalet skulle vara halverat till år 2008. Där var
              vi på god väg. Sådant görs ju inte från den ena dagen till den
              andra eller från det ena året till det andra, men det flöt på.
            </seg>
            <seg n="63fde148">
              Sedan kom ni till makten år 2006. Vi har hört hur ni stått här
              och, som vi säger i Skåne, skrävlat, skrutit. Vi kan gärna acceptera
              det som gjorts, för vi är bara glada över varje person som kommer
              tillbaka till sin arbetsplats, som får rehabilitering eller så.
              Men dra inte på för mycket!
            </seg>
            <seg n="f94810d7">
              Det är inte så att ni under två år har förändrat hela Sverige.
              Allt arbete som gjorts dessförinnan har ni njutit frukterna av.
              Det tycker vi är okej eftersom det har kommit människorna till
              godo. Men ta det lite lugnt och brassa inte på med den ena raketen
              efter den andra!
            </seg>
            <seg n="a5c7001f">
              Vi accepterar mycket, men till sist får vi tala om hur det verkligen
              ligger till. Ni har haft er glansperiod, men varsågod!
            </seg>
          </u>
          <note type="speaker" n="8ab17b5e">
            Anf. 139 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-6" n="772ef5c6">
            <seg n="c37cc189">
              Herr talman! Ibland kan det vara svårt att lyssna till sanningen.
              Man kan tala om att skrävla eller vad man nu vill kalla det för
              jag vet inte hur det ska uttryckas.
            </seg>
            <seg n="c98e95e4">
              När jag lyssnar på Ronny Olander och hör om allt det som Socialdemokraterna
              gjorde och bidrog till under förra mandatperioden blir jag, måste
              jag säga, oerhört förvånad över att det var så många fler som
              blev sjuka och förtidspensionerade och som hamnade i utanförskap.
              Nog borde väl åtgärderna ha gett mer än negativa effekter.
            </seg>
            <seg n="695c8d07">
              Därför förvånar det mig varför man inte, när socialdemokraten
              Ronny Olander prisar arbetslinjen, ställer upp på vårt förslag.
              I den reservation som Socialdemokraterna har tillsammans med de
              andra två oppositionspartierna står det att det är positivt att
              personer som har en icke tidsbegränsad sjukersättning får möjligheter
              att komma tillbaka till arbetet.
            </seg>
            <seg n="c062f3f7">
              Det är första meningen. Sedan räknar man upp sex negativa effekter.
              Varför kan man inte se det positiva i det här i stället för att
              bara lyfta fram det negativa? Ronny Olander brukar säga så till
              oss. Varför kan man inte säga att vår arbetslinje, som vi har
              bidragit till, kommer att göra att pensionärerna blir vinnarna
              2009? Det har man räknat ut, och det framgick av en utredning
              vi fick i förra veckan. Varför kan man inte säga att arbetslinjen,
              som vi har bidragit med, har gjort att pensionärerna är de som
              vinner? Nä, man hittar bara negativa saker. Det tycker jag är
              konstigt, herr talman.
            </seg>
          </u>
          <note type="speaker" n="b9f648d5">
            Anf. 140 RONNY OLANDER (s) replik:
          </note>
          <u who="ronny_olander_5e6487_w" xml:id="i-5dafda7673dfbe22-2" n="ad03df09">
            <seg n="8ee38810">
              Herr talman! Att vara i opposition är precis detsamma som när
              ni var i opposition. Det gäller att kritiskt granska era förslag.
              Eftersom de kommer ett då, ett då och ett då måste vi peka på
              det som vi kan känna bekymmer för. Ni ska vara glada för att vi
              gör det. Då blir ni observerade på att ni nog måste titta på det,
              om ni nu vill lyssna på oppositionen. Men man får intrycket att
              ni bara kör på. Vi vet vad vi har för sammanträdestider i socialförsäkringsutskottet.
              När det kommer en minister sägs det att det tar en halvtimme,
              men det han säger tar fem sex minuter. Vi känner inte att ni lyssnar
              på oss. Det är därför vi mer konkret måste påpeka saker.
            </seg>
            <seg n="ae5d8e97">
              Sedan ska jag ta upp en annan sak. Vi har en förvärvsfrekvens
              i Sverige som är 77 procent för män, 75 procent för kvinnor och
              för dem som inte har bott så länge i landet ungefär 60 procent.
              Sett i ett europeiskt perspektiv, kanske i hela världen, har vi
              en oerhört arbetsam befolkning. Försök er inte på de varianter
              som ni nu framför och pratar om er arbetslinje. Vad är er arbetslinje?
              Hur ska man uttolka det?
            </seg>
            <seg n="7bcf5071">
              Vi föredrar att uppmuntra människor, förnya utbildningar, förnya
              kompetenser och rehabilitering. Det är så vi gjorde för att förstärka
              människor. Men vi accepterade vid många tillfällen att många som
              hade slitit hårt oftast kvinnor i offentlig förvaltning och offentlig
              sektor nacke, rygg, axlar, knä var slut. Vid något tillfälle måste
              man acceptera det och inte bara säga: Du har lite arbetsförmåga.
            </seg>
            <seg n="d0a5fc81">
              Jag har varit med om ett fall i Göteborg med en man som var sängliggande.
              Vet du vad han fick för rekommendation? Han skulle bli telefonförsäljare.
              Man skäms över sådana varianter för livet.
            </seg>
            <seg n="b0781965">
              Sista frågan om bidrag och kassaförsörjning: Delar Centern detta?
              Är det så ni ser på människors förmåga att vara med och bidra
              i samhället?
            </seg>
          </u>
          <note type="speaker" n="9e6b51e9">
            Anf. 141 SOLVEIG ZANDER (c) replik:
          </note>
          <u who="solveig_zander_3bc0d3_w" xml:id="i-e7f51093cd52e1ca-7" n="772ef5c6">
            <seg n="ac9a11d2">
              Herr talman! Jag förstod inte det sista. Jag ber om ursäkt, det
              kanske är på grund av skånskan. Det förstod jag inte riktigt.
            </seg>
            <seg n="342de173">
              Det intressanta är det som Ronny Olander började sin sista replik
              med. Han sade att man har slitit hårt och har anledning, så uppfattade
              jag det, att bli förtidspensionerad, som vi kallade det förr.
              Det har man. Men många av dem, inte minst kvinnor, ville oerhört
              gärna jobba ideellt någon stund, någon timme någon gång. Men de
              vågade inte det med risk för att deras förtidspension skulle äventyras.
              För de här kvinnorna är det oerhört viktigt att till exempel via
              Röda Korset gå och läsa tidningen hos någon. Jag har själv stått
              i ansvarig ställning för personer som har varit oerhört ledsna
              för att de inte kunnat göra det. Den här reformen möjliggör för
              dem att göra det.
            </seg>
            <seg n="fee557c9">
              Vi ska ta det som positivt att ni har synpunkter. Då vill jag
              avsluta med något positivt. Ni vill att man ska ha en uppföljande
              utredning. Jag höll på att säga att vi verkligen har lyssnat på
              er när vi säger att alla reformer utvärderas, också den här. Visst
              kommer vi att utvärdera det här, och vi kommer att få anledning
              att återkomma och diskutera utfallet. Men jag är övertygad om
              att det här kommer att göra att kvaliteten för många förtidspensionärer
              kommer att bli skyhögt mycket högre än vad den är i dag.
            </seg>
          </u>
          <note type="speaker" n="51103bfb">
            Anf. 142 ULF NILSSON (fp):
          </note>
          <u who="ulf_nilsson_d77ee3_w" xml:id="i-4ab8eac25bbc6fb8-1" n="d31e89dd">
            <seg n="ec8c0233">
              Herr talman! Det kan vara anledning, som Solveig Zander sade
              i sitt anförande, att påminna om bakgrunden till den debatt som
              vi har i dag. Bakgrunden är det alliansregeringens förslag som
              riksdagen godtog om att låta förtidspensionerade pröva på att
              arbeta under mycket förmånliga villkor.
            </seg>
            <seg n="1bc3917c">
              Ungefär en halv miljon människor hade blivit hänvisade till det
              som i dagligt tal fortfarande heter förtidspension, alltså sjukersättning.
              Många av dem hade hamnat där på ett väldigt lättvindigt sätt utan
              rehabilitering och genom automatisk prövning efter ett års sjukskrivning.
              Det finns också en uppenbar statistik som styrker uppgiften att
              när det var dåliga tider och många var arbetslösa var det fler
              som blev förtidspensionerade. Det var alltså ett ganska cyniskt
              sätt att dölja arbetslöshetssiffrorna helt enkelt och snygga till
              statistiken.
            </seg>
            <seg n="b4a5a07b">
              När man väl hade kommit in i det sjukersättningssystemet var
              vägen tillbaka väldigt lång. Därför är det beslut som vi kommer
              att fatta för alla dem som förtidspensionerades under den perioden
              en väldigt viktig möjlighet. Människor får pröva på inget tvång
              men möjligheter. Man får möjlighet att arbeta, studera på 10,
              20 eller 30 procent och behålla ett basbelopp, 42 800 kronor,
              och dessutom lägga på lönen. Även om man jobbar heltid i femtio
              år men sedan inte orkar går man tillbaka och har sin sjukersättning.
              Det är alltså möjligheter som öppnas för många människor, men
              ingen blir tvingad.
            </seg>
            <seg n="a157a438">
              Jag tycker som bor så nära en gräns, precis som Ronny Olander
              bor nära Öresund där människor söker sig över Sundet för att både
              arbeta och studera, är det positivt att de här reglerna gäller
              även om man ger sig i väg och arbetar eller studerar i ett annat
              nordiskt land, till exempel Danmark. Möjligheten att gå tillbaka
              finns ända tills man fyllt 65 år.
            </seg>
            <seg n="8ec0bf54">
              Ronny Olander sade i sitt anförande att vi bara pratar detaljer
              och inte helheten. Just i dag är det några detaljer vi diskuterar,
              väldigt viktiga detaljer, som hjälper till att skapa helheten
              för att hjälpa människor tillbaka till ett aktivt arbetsliv och
              samhällsliv. Det är alliansregeringens portaluppgift. I dag diskuterar
              vi några viktiga kompletterande detaljer till den större reform
              som vi beslutade om när vi gav förtidspensionerade möjligheter
              att pröva på att arbeta.
            </seg>
            <seg n="b74133b5">
              Ett förslag är att arbetsgivarna inte ska behöva betala sjuklönen
              de första 14 dagarna, utan i stället ska personen kunna få sjukersättning.
              Ett viktigt skäl till det förslaget är att arbetsgivaren inte
              ska vara rädd att anställa någon med hög risk att bli sjukskriven,
              för att arbetsgivaren inte ska förlora ekonomiskt på det. Det
              kan ibland finnas en sådan rädsla. Den bestämmelsen kan ganska
              säkert bidra till att en förtidspensionerad lättare får pröva
              på ett arbete.
            </seg>
            <seg n="e454429e">
              Vi föreslår att om någon som ingår i detta mycket fördelaktiga
              paket blir sjuk även längre tid än 14 dagar ska ersättningen helt
              enkelt vara den sjukersättning som man har sedan gammalt. Det
              är i huvuddrag det vi bestämmer när det gäller sjukersättning
              eller förtidspensionering i dag. Men bakom finns då denna viktiga
              reform.
            </seg>
            <seg n="de832063">
              Socialdemokraterna återkommer hela tiden till det här med uppföljning
              och utvärdering. Som sagt var: Alla riksdagsbeslut utvärderas
              ju vartefter. Men vad är det egentligen som ska utvärderas här?
              Man talar om kvalitativ och kvantitativ uppföljning, och man talar
              om jämställdhetsaspekter.
            </seg>
            <seg n="5d6b7d70">
              Då ställer jag mig frågan: Vad är det Socialdemokraterna är rädda
              för ska gå fel här? Vad ska man göra om det visar sig att det
              är ganska få som utnyttjar den här möjligheten? Ska man då avskaffa
              den? Eller ska man nöja sig med att de få som faktiskt har orkat
              utnyttja den fullt ut har glädje av det? Om man ser att det är
              ojämn könsfördelning, apropå detta med jämställdhet, att det är
              väldigt många kvinnor eller väldigt många män som utnyttjar den
              här möjligheten, ska man då avskaffa reformen? Ja, det skapar
              osäkerhet.
            </seg>
            <seg n="ad54186a">
              Det som alliansen har genomfört är ett system som har mötts med
              mycket stor entusiasm. Men det enda som har skapat osäkerhet är
              Socialdemokraternas lite förtäckta kritik i kravet om utvärdering.
            </seg>
            <seg n="ffb61843">
              Jag hoppas nu att det är så att det bara speglar oviljan att
              erkänna att alliansen faktiskt har gjort något bra och att det
              är därför ni har de här krystade formuleringarna om att det behövs
              så väldigt mycket utvärderingar. Jag väljer att tro och hoppas
              att ni inte kommer att riva upp denna reform om ni skulle få möjligheten.
            </seg>
            <seg n="eed562d9">
              Som sagt var: Det är inte några dramatiska förslag i det här
              lilla betänkandet, men det är viktiga följdbeslut till de nya
              möjligheter som vi redan har skapat för dem som är utanför arbetsmarknaden.
              Och det är en del i hela kampen för den positiva arbetslinjen
              som alliansen för.
            </seg>
          </u>
          <note n="72612909">
            Jag yrkar bifall till betänkandets förslag till beslut och avslag
            på motionerna.
          </note>
          <note n="3bc2aa52">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m), Solveig
            Zander (c) samt Eva Johnsson (kd) .
          </note>
          <note type="speaker" n="76299581">
            Anf. 143 RONNY OLANDER (s) replik:
          </note>
          <u who="ronny_olander_5e6487_w" xml:id="i-5dafda7673dfbe22-3" n="ad03df09">
            <seg n="d9d03e80">
              Herr talman! Vi har redan deklarerat från vår sida att vi tycker
              att det i vissa delar är bra idéer, och vi socialdemokrater står
              alltid för vad vi har sagt.
            </seg>
            <seg n="450b4f2a">
              Jag skulle vilja ställa en fråga med tanke på den nyhet som nådde
              oss i dag om att den parlamentariska utredningen kommer. Det var
              faktiskt Bo Könberg, folkpartisten, som tillsammans med Miljöpartiet
              körde över oss så att det blev en parlamentarisk utredning. Vi
              är väldigt glada för det. Min fråga är: Tänker Folkpartiet, för
              ni känner väl till detta, driva kraven på standardtrygghet, inkomstbortfallsprincipen,
              höga ersättningsnivåer, det generella välfärdssystemet och att
              man ska betala skatt efter bärighet? Eller har ni den syn som
              Moderaterna verkar ge uttryck för? De kallar det inte längre för
              bidrag, utan det är någon kassaförsörjning. Jag vet inte vad skillnaden
              mellan bidrag och kassaförsörjning är, men det handlar om pengar
              i alla fall, har jag förstått.
            </seg>
            <seg n="130d1fcb">
              Hur ser Folkpartiet på det här? Om man har en hemförsäkring och
              det händer något i hemmet, att diskmaskinen går sönder eller det
              blir ett inbrott, och man kan få ersättning för det, är det då
              en försäkringsersättning eller är det ett bidrag man får? Om man
              är ute och kör med sin bil, som är trafikförsäkrad, och man krockar
              med den, får man då ett bidrag från försäkringsbolaget eller är
              det en försäkringsersättning? Det är så vi har sett på det generella
              välfärdssystemet.
            </seg>
            <seg n="870a9184">
              Om man läst på er historia lite grann vet man att socialliberalismen
              en gång stod upp för detta. Ni hjälpte till och med till så att
              det bildades fackföreningar i Sverige. Det är därför jag frågar
              om ni har vikit av från det här. Eller har ni tvingats vika ned
              er för att få sitta med vid beslutsbordet? Det är det man måste
              fråga en folkpartist i dag. Hur ser ni på detta egentligen?
            </seg>
          </u>
          <note type="speaker" n="ed4adeb2">
            Anf. 144 ULF NILSSON (fp) replik:
          </note>
          <u who="ulf_nilsson_d77ee3_w" xml:id="i-4ab8eac25bbc6fb8-2" n="d31e89dd">
            <seg n="90c25ae6">
              Herr talman! Den repliken har nog ingenting att göra med mitt
              anförande och med ämnet som vi diskuterar nu. Men jag svarar gärna
              ändå väldigt kort, så kan vi kanske komma tillbaka till den övergripande
              diskussionen när vi behandlar budgetbetänkandet och så vidare
              och kommer in på mer principiella frågor.
            </seg>
            <seg n="29e621e3">
              Folkpartiet tycker att den överenskommelse som vi kom fram till
              i alliansen för de här budgetåren med i princip bibehållna 80
              procent i sjukpeng och tills vidare inte höjda tak är acceptabel
              och bra, eftersom den prioriterar det som är viktigast att prioritera.
              Sedan innehåller den ju alla andra inslag som rehabiliteringsgaranti
              och så vidare. Men det är ingen hemlighet att Folkpartiet utgår
              från att det är bra med en inkomstbortfallsprincip. Vårt bud när
              vi kommer att sätta oss och diskutera i utredningar och så vidare
              är att vi ska behålla grundprincipen om inkomstbortfallsskydd
              i försäkringarna. Men det hindrar inte att jag säger att jag tycker
              att vi har ett betydligt bättre förslag och mer inriktat på att
              komma tillbaka till arbetslivet. Och vi har ett betydligt bättre
              fungerande sjukförsäkringssystem i dag än vad vi hade när Ronny
              Olanders parti regerade.
            </seg>
            <seg n="0aee9588">
              Jag sitter i socialförsäkringsutskottet, och jag arbetar med
              socialförsäkringar och använder den terminologin.
            </seg>
            <seg n="6698e388">
              Jag skulle vilja ställa en fråga till Ronny Olander om något
              som anspelar på det som jag talade om och som Ronny Olander talade
              om. Helhetsintrycket är att ni är väldigt negativa i dag. Vi kunde
              ju ha talat om möjligheter för alla dessa människor som kan se
              en chans öppna sig till att pröva arbetslivet igen. Kan vi få
              ett klart besked från Ronny Olander i dag att den här reformen
              inte kommer att rivas upp?
            </seg>
          </u>
          <note type="speaker" n="c3a80072">
            Anf. 145 RONNY OLANDER (s) replik:
          </note>
          <u who="ronny_olander_5e6487_w" xml:id="i-5dafda7673dfbe22-4" n="ad03df09">
            <seg n="11e19d2b">
              Herr talman! Vi kommer att följa den här reformen på vårt sätt
              och se vad den ger för utdelning. Ger de bra utdelning river vi
              inte upp några förslag. Just därför kräver vi både uppföljning
              och utvärdering. Vi vill kunna se om det är bra reformer.
            </seg>
            <seg n="848f77ba">
              Det där resonemanget att ni följer upp löpande var något som
              vi också sade vid vissa tillfällen. Men vad ligger bakom att följa
              upp det löpande? När ska det ske? Vem ska göra det?
            </seg>
            <seg n="50147118">
              Som vi hörde här har Riksrevisionen riktat kritik mot att det
              är jobb som kostar uppemot 900 000 kronor. När det gäller det
              här med skatteavdragsdelen har ni ju fastnat i den gropen. Ni
              kommer inte upp ur den. Ta er upp ur gropen! Jag ska ordna en
              stege till er så att ni kommer upp.
            </seg>
            <seg n="585e78c4">
              Snart har ni inga pengar kvar. Om den globala krisen slår som
              vi tror att den kanske gör, vad blir det då för pengar kvar till
              att dela ut?
            </seg>
            <seg n="57c0d3bb">
              Rehabilitering och Finsam hör väl till detta, för blir man inte
              rehabiliterad hamnar man ju i sjuk- och aktivitetsersättning så
              småningom. Arbetsgivarens ansvar har ni inte pratat en millimeter
              om.
            </seg>
            <seg n="dead112d">
              När det gäller det systematiska arbetsmiljöarbetet på arbetsplatser,
              varför lade ni ned Arbetslivsinstitutet med alla de 400 forskare
              som hade kunnat hjälpa till nu så att folk inte kommer tillbaka
              bara en timme eller två i ideellt arbete? Jag tycker i och för
              sig att det är lovvärt på sitt sätt, då man inte tar jobb från
              andra. Men Bo Könberg står ju bakom Finsam 1. Det var hans slagskepp.
              Jag vill bara använda det som ett retoriskt inslag, som det heter
              numera, för att inte få påhopp. Varför är ni med och tar bort
              pengar från Finsam? Du kan väl resa hem till Bo Könberg i Sörmland
              och säga: Jag är ledsen att vi har svängt här lite grann, men
              det gör väl ingenting.
            </seg>
            <seg n="37d6744f">
              När det gäller uppföljning är det 30 000 som åker efter årsskiftet
              och 52 000 år 2010. Är ni inte oroliga? En halv miljon människor
              kommer att stå utanför a-kassesystemet. Jag skulle inte kunna
              sova en blund om jag vore i era kläder. Jag vet inte vad ni har
              som inte jag har, men jag vill kanske inte ha det heller.
            </seg>
          </u>
          <note type="speaker" n="2dfdd6e0">
            Anf. 146 ULF NILSSON (fp) replik:
          </note>
          <u who="ulf_nilsson_d77ee3_w" xml:id="i-4ab8eac25bbc6fb8-3" n="d31e89dd">
            <seg n="79de9b17">
              Herr talman! Det var väldigt många punkter Ronny Olander tog
              upp. Inte för att jag inte kan diskutera dem, men jag nöjer mig
              denna gång med att koncentrera mig på det som hör till dagens
              ämne.
            </seg>
            <seg n="aff15d20">
              Ronny Olander sade att ni brukar prata om att utvärdera, men
              när vi pratar om att utvärdera och följa upp menar vi faktiskt
              att man också ska följa upp och utvärdera det. Och det utgår jag
              från att regeringen gör i det här fallet.
            </seg>
            <seg n="dfaec3c8">
              Jag konstaterar till min förvåning att jag inte fick något besked
              av Ronny Olander om att de förtidspensionerade som nu prövar att
              arbeta utan risk att förlora sin förtidspension kommer att få
              fortsätta att ha den möjligheten, utan det är beroende på hur
              Ronny Olander och Socialdemokraterna tolkar att reformen fungerar
              framöver. Det var synd att inte Ronny Olander helt enkelt sade
              ett tydligt nej, det här rivs inte upp. Men det gjorde han inte.
            </seg>
          </u>
          <note type="speaker" n="feb10957">
            Anf. 147 EVA JOHNSSON (kd):
          </note>
          <u who="eva_johnsson_6e0e33_w" xml:id="i-09d2b4b259e7e994-1" n="0195d6dd">
            <seg n="53c45ac2">
              Herr talman! Det är alltid en spännande utmaning att komma sist
              på talarlistan, sist på dagen och sist en måndag, men jag ska
              göra mitt yttersta för att försöka hålla ångan uppe ända in i
              kaklet.
            </seg>
            <seg n="d4bcb550">
              Jag börjar med att korrigera den verklighetsbeskrivning vi har
              fått lyssna på en stund. Vi har fått höra hur Socialdemokraternas
              företrädare har uttryckt en sorg utan like över att en parlamentarisk
              utredning inte tillsattes. Det skulle man möjligen kunna känna
              en viss förståelse för om inte historien berättade en alldeles
              sann saga som innebär att det fattades ett beslut i denna riksdag
              2005 där oppositionen tillsammans med majoriteten beslutade att
              en parlamentarisk utredning skulle tillsättas. Men det var då.
              Då hade vi en helt annan majoritet. Då kunde den socialdemokratiska
              majoriteten på eget bevåg strunta i det beslutet och i stället
              tillsätta en ensamutredare. Nu var det visserligen så att hon
              gjorde ett strålande jobb. När Anna Hedborg sedan lade fram sin
              utredning hade hon ett knippe goda förslag, men ett beslut är
              ett beslut och en parlamentarisk utredning är en parlamentarisk
              utredning inte en ensamutredare.
            </seg>
            <seg n="32873f3e">
              Men verkligheten har förändrats, oppositionen har blivit majoritet
              och majoriteten har blivit opposition och livet har blivit betydligt
              lättare att leva för många av oss. Med detta sagt som en liten
              inledning vill jag gärna övergå, herr talman, till det som vi
              nu egentligen har att diskutera, nämligen dagens betänkande.
            </seg>
            <seg n="579a750c">
              Vi ska öppna för ytterligare möjligheter för arbetsgivare att
              anställa personer som har stått långt från arbetsmarknaden. Vi
              är glada för det. Det är inget stort betänkande men ett viktigt
              och kompletterande betänkande som kommer att underlätta ytterligare
              möjligheter, riva murar, ta bort gränser och hjälpa människor
              som står långt ifrån arbetsmarknaden.
            </seg>
            <seg n="59d48b94">
              För oss kristdemokrater är det självklart att vi ska genomföra
              åtgärder som syftar till att i första hand förhindra att människor
              blir långtidssjukskrivna. Men om det ändå sker måste vi på alla
              sätt underlätta återinträde på arbetsmarknaden. Dagens beslut
              är emellertid bara en i raden av åtgärder med detta enda syfte,
              nämligen att ta till vara alla människors kapacitet oavsett storlek,
              möjligheter och resurser. Det gör vi i första hand för att varje
              enskild individ är viktig för oss. Samhället ska utformas för
              att så långt det bara är möjligt anpassas efter människorna, underlätta
              livet och öppna för så många som möjligt inte tvärtom.
            </seg>
            <seg n="67b00d14">
              Vi har tidigare fattat beslut om många andra åtgärder med samma
              tydliga inriktning. Det har handlat om beslut inom ramen för jobb-
              och utvecklingsgarantin, nystartsjobb och nyfriskjobb. Listan
              kan göras lång. Sedan har vi denna positiva reform om att gå från
              sjukersättning till arbete. Den innebär att personer med förtidspension
              också får möjlighet att studera, tjäna pengar drygt 40 000, ett
              basbelopp utan att ersättningen från Försäkringskassan minskar.
            </seg>
            <seg n="f94c8b36">
              En knapp halv miljon människor har nu möjlighet att komma ut,
              studera eller engagera sig ideellt med bibehållen förtidspension,
              till skillnad från tidigare då alltför många har upplevt att förtidspension
              har lett till en permanent isolering. Det kan för övrigt vara
              intressant att notera att tidigare har ungefär 1 procent kommit
              tillbaka till arbetslivet från en frivillig eller ofrivillig förtidspension.
            </seg>
            <seg n="7dbe82b8">
              Jag förväntar mig inte, till skillnad från Solveig Zander som
              är en positiv och godhjärtad människa, att Socialdemokraterna
              och oppositionen ska tycka och uttala att det vi gör är positivt.
              Jag har nu fått lära mig att det handlar om en kritisk granskning.
              Det är orsaken. Det vore, som sagt var, trevligt om man kunde
              antyda att detta är en chans som ges till människor som inte tidigare
              har getts.
            </seg>
            <seg n="a5d40e14">
              Jag har träffat Ingrid som är strålande glad för att hon äntligen
              kan engagera sig ideellt, vilket hon inte har vågat göra tidigare,
              eller Karin som vid 28 års ålder blev ofrivilligt utstämplad,
              mot sin vilja, och som ser fram emot att få börja studera. Det
              är en ny chans som hon inte hade tillåtits få tidigare.
            </seg>
            <seg n="6a4af341">
              Herr talman! Den här typen av debatter blir lätt lite förutsägbara.
              Vi på regeringssidan pekar på åtgärder som vi har vidtagit för
              att öppna arbetsmarknaden. Vi hänvisar till det stora antalet
              människor som har gått från bidragsförsörjning till arbete. Oppositionen
              klagar på att det mesta är fel och orättvist. Möjligen kan det
              bli en munhuggning som kanske inte alltid leder till någon stor
              klarhet.
            </seg>
            <seg n="af633db0">
              Även om det pågår finansiella kriser och det kommer att ställas
              större och utökade krav på konkreta åtgärder från regeringen för
              att underlätta för så många som möjligt att återgå till arbete
              är det arbete som hittills har gjorts helt rätt och riktigt. Enligt
              Finansinspektionen är det svenska finansiella systemet tillfredsställande
              stabilt. Paketet som regeringen satsar på drygt 30 miljarder för
              stimulansåtgärder kommer att sjösättas vid årsskiftet. Det innebär
              alltså en satsning på 4 000 kronor per svensk. Det är en satsning
              för att stimulera på olika sätt. Det är en historiskt stor satsning,
              samtidigt som alla åtgärder kommer att följas upp, utvärderas
              och eventuellt kompletteras med ytterligare stimulansåtgärder.
            </seg>
            <seg n="472f7ac6">
              I det perspektivet är dagens beslut bara en av många åtgärder.
              Det handlar om att stimulera arbetsgivares benägenhet att anställa
              och underlätta tillbakagång till arbete för så många människor
              som möjligt.
            </seg>
            <seg n="0a26b5a6">
              Med dagens beslut behöver inte en arbetsgivare vara skyldig att
              betala sjuklön. Det förhållandet kan sannolikt få den positiva
              effekten att det underlättar återgången till arbete för försäkrade
              som uppbär sjukersättning. Det är naturligtvis viktigt att komma
              ihåg att ingen åtgärd kan ses enskilt och lösryckt. Alla åtgärder
              måste ses som en del i ett större paket. Det handlar om att vi
              vill hjälpa och stödja alla som går från långa passiva sjukskrivningar
              till aktiva åtgärder med allt upptänkligt stöd och all upptänklig
              hjälp som vi över huvud taget kan komma på. Vi vill att alla människor
              ska våga försöka. Vi vill att företag ska våga anställa. Vi vill
              ha en kortare väg till ett friskare liv.
            </seg>
            <seg n="d216245a">
              Herr talman! Jag yrkar bifall till förslaget i betänkandet och
              avslag på de få reservationerna, motionerna och invändningarna
              som har lagts fram.
            </seg>
          </u>
          <note n="f5506878">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m), Solveig
            Zander (c) samt Ulf Nilsson (fp).
          </note>
          <note type="speaker" n="c5157f6d">
            Anf. 148 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-4" n="dac979ba">
            <seg n="d62677ff">
              Herr talman! Kristdemokraterna och Miljöpartiet tillsammans med
              de andra borgerliga partierna var överens om att vi skulle ha
              en parlamentarisk utredning. Socialdemokraterna ville först ha
              en enmansutredning. Jag tycker att det är lite viktigt att ändå
              hålla sig till en bred syn på vad som faktiskt hände och inte
              bara smalna av perspektivet och säga att det var deras fel att
              en parlamentarisk utredning inte tillsattes.
            </seg>
            <seg n="b9fbd55a">
              År 2003 hade vi en topp på ohälsotalen, sedan började de faktiskt
              sjunka och de har fortsatt att sjunka. Det var inte så att det
              var en topp 2006 när ni tillträdde makten. Så var det faktiskt
              inte.
            </seg>
            <seg n="3aa648c7">
              I april 2007 på Socialdepartementet, där kd basar tillsammans
              med Cristina Husmark Pehrsson, sades det att en parlamentarisk
              utredning ska tillsättas. Den kommer nog snart. Det hette på hösten
              2006 att den nog kommer till våren 2007. I april sade man att
              den kommer senare. Nu låter det som att eftersom s har blockerat
              kommer den inte alls.
            </seg>
            <seg n="cc1a2588">
              Jag hoppas ändå att vi kan få till den parlamentariska utredningen,
              som vi har varit överens om. Det ska inte bli som i sagan med
              skräddaren som skulle sy en väst och det till slut bidde en tumme.
              Vad tror Eva Johnsson? Blir det en parlamentarisk utredning?
            </seg>
          </u>
          <note type="speaker" n="0f82fee3">
            Anf. 149 EVA JOHNSSON (kd) replik:
          </note>
          <u who="eva_johnsson_6e0e33_w" xml:id="i-09d2b4b259e7e994-2" n="0195d6dd">
            <seg n="94a2b727">
              Herr talman! Jag säger inte att den här regeringen gör som den
              förra regeringen. Det var inte det jag sade. Den här regeringen
              säger en sak och gör samma sak. Det är det som är den stora skillnaden.
            </seg>
            <seg n="ce8611c1">
              Vi följer också parlamentariska beslut. Vi tycker att det är
              intressant och demokratiskt att man gör så. Om det fattas ett
              beslut i riksdagen följer vi det beslutet. Om vi har sagt att
              det blir en parlamentarisk utredning blir det en parlamentarisk
              utredning och inte en enmansutredning.
            </seg>
            <seg n="d600477a">
              Ja, det kommer en utredning, och ja, den kommer att vara parlamentarisk.
            </seg>
          </u>
          <note type="speaker" n="8917f4e2">
            Anf. 150 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-833aba69103df20b-5" n="dac979ba">
            <seg n="2853717b">
              Herr talman! Det är bra att Eva Johnsson ändå tror på att det
              blir en parlamentarisk utredning. Men frågan är om det räcker
              att ha den tron.
            </seg>
            <seg n="103ce323">
              Samtidigt säger hon: Ja, vi gör, vi fattar beslut och vi verkställer.
              Men det har gått ett och ett halvt år sedan Cristina Husmark Pehrsson
              i april sade att man kommer att tillsätta den parlamentariska
              utredningen.
            </seg>
            <seg n="51918985">
              Jag vill här och nu erbjuda er att diskutera direktiven med oss
              i oppositionen så att vi kan få en bred parlamentarisk utredning.
              Jag hoppas att vi i utskottet nästa gång kan få information om
              hur långt direktiven är gångna och få en beskrivning av direktiven.
              Kan Eva Johnsson lova mig att hon verkar för att vi tar upp det
              här i utskottet, beskriver tidsplanen och tar en diskussion om
              direktiven i utskottet?
            </seg>
          </u>
          <note type="speaker" n="41127019">
            Anf. 151 EVA JOHNSSON (kd) replik:
          </note>
          <u who="eva_johnsson_6e0e33_w" xml:id="i-09d2b4b259e7e994-3" n="0195d6dd">
            <seg n="0f4e5ab4">
              Herr talman! Jag förstår att Gunvor G Ericson gärna vill att
              jag ska lova det det vore ju väldigt enkelt att kunna säga det.
              Men det tänker jag inte göra. Det kan jag inte göra. Jag kommer
              inte att lova någon tid exakt när detta kommer att tas upp i utskottet.
            </seg>
            <seg n="c34c2fb7">
              Men jag hävdar med stort eftertryck och med tro och här är min
              tro orubblig att utredningen kommer till stånd och att den blir
              parlamentarisk. På vilket utskottssammanträde det kommer att tas
              upp får framtiden utvisa.
            </seg>
          </u>
          <note n="c7be968e">
            Överläggningen var härmed avslutad.
          </note>
          <note n="247cd254">
            13 § Bordläggning
          </note>
          <note n="400a4451">
            Anmäldes och bordlades
          </note>
          <note n="cb61e3b3">
            14 § Anmälan om interpellationer
          </note>
          <note n="715bb969">
            Anmäldes att följande interpellationer framställts
          </note>
          <note n="1f73686a">
            den 28 november
          </note>
          <note n="3563aa14">
            Sylvia Lindgren
          </note>
          <note n="5c27b394">
            Staffan Danielsson
          </note>
          <note n="106cfaee">
            Thomas Östros
          </note>
          <note n="5b77457f">
            den 1 december
          </note>
          <note n="5d864183">
            Bosse Ringholm
          </note>
          <note n="fbcc1234">
            Sven-Erik Österberg
          </note>
          <note n="91f8742f">
            Marie Engström
          </note>
          <note n="82251a3b">
            Interpellationerna redovisas i bilaga som fogats till riksdagens
            snabbprotokoll tisdagen den 9 december.
          </note>
          <note n="afc33130">
            15 § Anmälan om frågor för skriftliga svar
          </note>
          <note n="59d83954">
            Anmäldes att följande frågor för skriftliga svar framställts
          </note>
          <note n="1f73686a">
            den 28 november
          </note>
          <note n="5a44af26">
            Egon Frid
          </note>
          <note n="5b77457f">
            den 1 december
          </note>
          <note n="acfb82dd">
            Eva-Lena Jansson
          </note>
          <note n="660bae8d">
            Göran Persson
          </note>
          <note n="0d673667">
            Annie Johansson
          </note>
          <note n="50c23fad">
            Yilmaz Kerimo
          </note>
          <note n="94391e55">
            Frågorna redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="6bea3a8e">
            16 § Anmälan om skriftligt svar på fråga
          </note>
          <note n="1180b35b">
            Anmäldes att skriftligt svar på följande fråga inkommit
          </note>
          <note n="5b77457f">
            den 1 december
          </note>
          <note n="5d3d8921">
            Ameer Sachet
          </note>
          <note n="a0603a08">
            Svaret redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="fab9f20c">
            17 § Kammaren åtskildes kl. 19.12.
          </note>
          <note n="d04012e9">
            Förhandlingarna leddes
          </note>
          <note n="af8ea216">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
