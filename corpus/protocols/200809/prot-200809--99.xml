<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--99</head>
          <docDate when="2008-04-14">2008-04-14</docDate>
        </div>
      </front>
      <body>
        <div>
          <note n="98b1aaa8">
            ﻿
          </note>
          <note n="718ea34a">
            Riksdagens protokoll
          </note>
          <note n="fcb3543e">
            2008/09:99
          </note>
          <note type="date" n="cc279741">
            Tisdagen den 14 april
          </note>
          <note n="d433b576">
            Kl. 13:30 - 14:44
          </note>
          <note n="a819aeae">
            1 § Justering av protokoll
          </note>
          <note n="40c5c1aa">
            Justerades protokollet för den 3 april.
          </note>
          <note n="a4c34447">
            2 § Meddelande om debatt med anledning av vårpropositionens avlämnande
          </note>
          <note n="06799317">
            Andre vice talmannen meddelade att debatten med anledning av
            vårpropositionens avlämnande skulle äga rum onsdagen den 15 april
            kl. 10.00.
          </note>
          <note n="7537c1ea">
            3 § Svar på interpellationerna 2008/09:426 och 431 om VAB-intygen
          </note>
          <note type="speaker" n="ba6389c0">
            Anf. 1 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-7eb4eb5bb73dd385-0" n="799b5bc8">
            <seg n="7beee0a4">
              Fru talman! Veronica Palm har frågat mig om jag avser att ta
              initiativ till att avskaffa VAB-intygen till förmån för ett mer
              effektivt sätt att se till att rätt människor får rätt ersättning
              i rätt tid. Matilda Ernkrans har frågat mig om jag avser att ta
              initiativ till att utvärdera om VAB-intyget fyller det syfte som
              var skälet till att det infördes. Jag har valt att besvara interpellationerna
              samtidigt.
            </seg>
            <seg n="13933548">
              Tillfällig föräldrapenning ska ge föräldrar ekonomiskt stöd när
              barn blir sjuka eller när deras ordinarie vårdare blir sjuk och
              föräldern därför behöver avstå från sitt förvärvsarbete. Regeringen
              är därför angelägen om att denna förmån ur ett legitimitetsperspektiv
              inte används felaktigt.
            </seg>
            <seg n="b4e9d07d">
              I syfte att hindra ett missbruk av tillfällig föräldrapenning
              gäller från och med den 1 juli 2008 att en förälder, för rätt
              till tillfällig föräldrapenning för vård av barn som inte har
              fyllt tolv år, med intyg eller på annat sätt ska styrka barnets
              frånvaro från förskola, familjedaghem, fritidshem eller skola
              där barnet normalt vistas.
            </seg>
            <seg n="354523d2">
              Den som vill ha en socialförsäkringsförmån hade i princip redan
              före den 1 juli 2008 en bevisskyldighet för att han eller hon
              uppfyller förutsättningarna för att få förmånen.
            </seg>
            <seg n="6bac5961">
              I samband med genomförandet av den nya bestämmelsen övervägde
              regeringen även frågan om att låta en förälders arbetsgivare anmäla
              frånvaro för vård av barn till Försäkringskassan jämfört med att
              låta föräldern visa intyg från den verksamhet som barnet normalt
              deltar i. Regeringen analyserade för- och nackdelar som kan förekomma
              beroende på vilken modell som valdes och fann att den lämpligaste
              modellen är den som gäller i dag.
            </seg>
            <seg n="ba609c12">
              Oavsett vilken modell som väljs kan man utgå från att missbruket
              av den tillfälliga föräldrapenningen minskar. Redan vetskapen
              om att det införs nya kontroller bör ha en dämpande effekt på
              missbruket av denna förmån. Självklart kommer regeringen att följa
              upp de nya reglerna, precis som vi alltid gör när nya bestämmelser
              genomförs.
            </seg>
          </u>
          <note type="speaker" n="601d46e9">
            Anf. 2 VERONICA PALM (s):
          </note>
          <u who="Q4971741" xml:id="i-58543d0555d0b006-0" n="90517ee5">
            <seg n="dabee64a">
              Fru talman! Jag vill avskaffa VAB-intygen. De har visat sig vara
              ineffektiva, dyra och krångliga. De innebär ett extra krångel
              för föräldrarna när det gäller någonting som var ganska enkelt
              tidigare, att anmäla tillfällig vård av barn via Internet. Nu
              tvingas man få en extra blankett från Försäkringskassan som man
              ska fylla i, ta till förskolan och få underskriven. Förskolepersonalen
              ska ta den till föreståndaren som ska stämpla, skriva under och
              ta tillbaka den till personalen som ska lägga den i barnets fack
              där det förhoppningsvis inte ligger en halv gammal banan kvar
              bland vantar, mössor, strumpor, extra trosor och annat som ligger
              i de där lådorna. Sedan ska föräldern ta med den tillbaka och
              med snigelpost posta den till Försäkringskassan innan man har
              rätt till sin ersättning.
            </seg>
            <seg n="7b3a470c">
              Ett bevis på att det är krångligt, förutom det som alla vi som
              har prövat det vet, är att det i dag finns 50 000 intyg hos Försäkringskassan
              där föräldrar har missat att fylla i själva ansökan. Det finns
              70 000 ansökningar där man inte har fyllt i intyget rätt. Det
              krånglar till det för föräldrar, redan i dag stressade småbarnsföräldrar
              med snoriga ungar.
            </seg>
            <seg n="6d13ca75">
              Det innebär ett extra krångel för personalen, som tvingas springa
              fram och tillbaka och fylla i och också ha ett ansvar för föräldrarnas
              ekonomi. Dessutom drar detta resurser i kommuner som i dag har
              det tufft ekonomiskt. Jag märker på mina barns förskola i Helsingforss
              kommun att resurserna minskar. Det blir fler barn i varje barngrupp,
              och dessutom ska personalen då ansvara för att fylla i blanketter
              till Försäkringskassan. Det drar pengar från barnen, och det är
              krångligare för förskolepersonalen.
            </seg>
            <seg n="0e3484d4">
              Det är också krångligare för Försäkringskassan. Försäkringskassan
              själv säger att man behöver 41 miljoner mer varje år för det som
              man kallar utökat resursbehov för handläggning av VAB-intygen.
              10 miljoner per år räknar man med att bara portokostnaden blir
              när man med vanlig vad man kan kalla bärpost eller snigelpost
              ska bära ut alla de här VAB-intygen till föräldrarna.
            </seg>
            <seg n="47b2566d">
              Det innebär ett extra krångel för föräldrarna, för personalen
              och för Försäkringskassan.
            </seg>
            <seg n="a3837657">
              Om man på allvar ville göra någonting åt det fusk som finns med
              tillfällig föräldrapenning skulle man till exempel kunna göra
              så som Försäkringskassan säger, nämligen att man låter arbetsgivaren
              ta ett större ansvar, eller så som vi socialdemokrater föreslog
              i vår motion för ett år sedan, nämligen att göra stickprovskontroller
              för att kunna vara mer effektiv där fusket faktiskt finns.
            </seg>
            <seg n="67897939">
              VAB-intygen är i dag en kollektiv bestraffning av alla småbarnsföräldrar.
              De har inte lett till ett minskat uttag, de är krångliga för föräldrarna,
              de drar resurser från barnen och det är ett slöseri med skattepengar.
              Detta är ineffektivt, dyrt och krångligt. Och jag måste ställa
              frågan till statsrådet en gång till: Är det inte dags att ta bort
              VAB-intygen, så som de ser ut i dag?
            </seg>
          </u>
          <note type="speaker" n="08bb668b">
            Anf. 3 MATILDA ERNKRANS (s):
          </note>
          <u who="Q3373058" xml:id="i-4f1964ed6c0daac0-0" n="7c26b141">
            <seg n="9aec01dd">
              Fru talman! Vi ska försöka bringa lite klarhet i det här med
              VAB-intygen. Jag får börja med att instämma i min socialdemokratiska
              kollega Veronica Palms anförande. Hon formulerade mycket väl det
              vi har att debattera här i dag.
            </seg>
            <seg n="061519c3">
              Jag skulle vilja ta min utgångspunkt i det som är vardag för
              kanske inte alla men många i Sverige i dag, nämligen den jobbkris
              som vi befinner oss i.
            </seg>
            <seg n="c1cf4e5c">
              Föräldrar med barn är mer närvarande på jobbet nu än vad de någonsin
              har varit, för många bär på oron: Är det jag som kan bli arbetslös
              nästa gång? Man vill ta och tar också sitt ansvar även på jobbet
              mer än någonsin.
            </seg>
            <seg n="735e3103">
              Men trots det här hotet blir ungarna ändå sjuka. Det är många
              sjukdomar man ska gå igenom när man är ett litet barn. Det är
              vattkoppor, feber och förkylningar. Ja, alla vi som har eller
              har haft små barn vet hur speciellt vintermånader kan vara. Ungarna
              blir sjuka oavsett hur omvärlden ser ut omkring oss.
            </seg>
            <seg n="b430f4b1">
              Jag är väldigt glad över att vara en del av den socialdemokrati
              som har byggt upp våra välfärdsförsäkringar. Jag kommer att försvara
              dem så långt jag någonsin kan. En del av de här välfärdsförsäkringarna
              är den rätt man har att vara hemma med sina sjuka barn och kunna
              få ersättning för det från Försäkringskassan.
            </seg>
            <seg n="89527dd2">
              Jag var med här i kammaren när vi nej, inte vi utan den borgerliga
              majoriteten i den här kammaren fattade beslutet om att införa
              VAB-intyg. Jag hörde alla från den borgerliga alliansen prata
              om hur mycket det fuskades, hur många föräldrar det var som fuskade
              sig fram för att få sina pengar från välfärdsförsäkringen. Det
              nämndes siffror på 22 ½ procent. Jag hörde också de som sade att
              det var ett enkelt intyg med minimal administration, att det var
              klokt och genomtänkt, väl avvägt och inte onödigt krångligt.
            </seg>
            <seg n="e05f60a2">
              För att ingen ska tvivla vill jag säga att jag är emot fusk i
              våra välfärdsförsäkringar, för jag vet hur viktiga de är.
            </seg>
            <seg n="5d21033c">
              Det som den borgerliga majoriteten i kammaren har infört, VAB-intyget,
              fyller inte sin funktion. Antalet VAB-dagar har inte minskat.
              Det enda som har hänt är att det kostar mer pengar 41 miljoner
              kronor årligen för Försäkringskassan, 10 miljoner kronor enbart
              i portokostnader. Man har fått en kraftigt ökad administration
              och byråkrati. Som vi hörde tidigare har man i 50 000 intyg missat
              att fylla i någon uppgift, och i samband med 70 000 ansökningar
              har man missat att skicka med intyget.
            </seg>
            <seg n="16a48d5b">
              Det har blivit extra krångligt för föräldrar att få ut sin försäkring,
              den som man har rätt till när barnen är sjuka. Det har blivit
              krångligt för personalen i förskolor och skolor som i stället
              borde få ägna sin tid åt ungarna i barngrupperna. Och det har
              blivit krångligt för Försäkringskassan. Intyget drar pengar från
              våra ungar.
            </seg>
            <seg n="9a0c9eaa">
              Jag tycker att det är dags att stoppa den kollektiva bestraffningen
              av alla föräldrar bara för att komma åt några få som kanske fuskar.
              Det finns effektivare och träffsäkrare sätt att hantera våra välfärdsförsäkringar.
              Jag skulle önska att ministern och den borgerliga majoriteten
              i kammaren kunde ta frågan på allvar och säga att man antingen
              avskaffar intyget eller åtminstone utvärderar det för att se om
              det verkligen uppfyller syftet såsom det var tänkt när det infördes.
            </seg>
          </u>
          <note type="speaker" n="b6e6da48">
            Anf. 4 LENNART AXELSSON (s):
          </note>
          <u who="Q5563036" xml:id="i-831ffb9ae9c7c4e4-0" n="9dcec07f">
            <seg n="660d6bc6">
              Fru talman! Jag befinner mig inte längre i en ålder då jag har
              egna barn som går i skolan. Däremot har jag i snabb takt börjat
              få barnbarn. Jag är nu uppe i fyra stycken, och jag ser att problemen
              är precis likadana som när mina egna barn var små. Barn blir sjuka
              väldigt ofta. Det är närmast ett stadium av normalitet att någon
              av dem är sjuk. Då vill det till att vi har ett system som fungerar
              bra när man behöver vara hemma för att ta hand om sina ungar.
            </seg>
            <seg n="bc86d658">
              Jag är socialdemokrat och kommer alltid att kämpa för socialförsäkringar
              som gör det möjligt för den som blir sjuk eller arbetslös att
              kunna försörja sin familj och behålla sitt hus under den period
              man tillfrisknar eller tills man har hittat ett annat arbete.
              I och med det inser jag att vi med stor kraft måste bekämpa fusk
              med försäkringssystemen. Jag tycker dock att den väg som den borgerliga
              regeringen valt är fullständigt fel, inte bara när det gäller
              det vi nu diskuterar utan även när det gäller arbetslöshetsförsäkring
              och sjukförsäkring, det vill säga att införa någon typ av kollektiv
              bestraffning av människor. Till och med pensionärerna har fått
              en släng av det på grund av att de inte arbetar; de får i stället
              betala högre skatt än andra.
            </seg>
            <seg n="ed6be0e1">
              Jag fick ett brev från en förskollärare i min hemkommun Nora,
              och det var egentligen skälet till att jag tyckte att det passade
              bra att gå upp i denna debatt. I brevet beskriver hon sin verklighet
              på förskolan. Hon tycker att onödig tid går åt till den här formen
              av administration i stället för att använda tiden på ungarna som
              är i förskolan. Hon skriver att för att klara den extra arbetsuppgiften
              borde kommunerna åtminstone ges mer resurser eftersom detta pålagts
              dem uppifrån och pekar på att man får ta en del av de resurser
              som man tidigare använde till barnen. Vidare skriver hon att relationerna
              med föräldrarna kan försämras, eftersom lärarna ses som några
              som ska kontrollera föräldrarna hellre än att hjälpa deras barn
              på traven.
            </seg>
            <seg n="cd3a7caf">
              När jag frågade min sambo, som arbetar som barnskötare på en
              fritidsverksamhet där barnen vistas före och efter skolan, hur
              det fungerar på hennes arbetsplats sade hon att det verkar lite
              larvigt hon använde det ordet att man kräver intyg från alla föräldrar
              när man i stället borde ge Försäkringskassan mer resurser för
              att de ska kunna göra ytterligare stickprovskontroller. Det är
              ju det som egentligen är det viktiga, alltså att vi kommer åt
              det fåtal människor som fuskar med systemet. Det skulle vi mycket
              väl kunna göra anser hon, och det gör jag också, genom att öka
              antalet kontroller i stället för att ge en form av bestraffning
              till alla föräldrar.
            </seg>
            <seg n="34a9bfbf">
              Min fråga till socialförsäkringsministern är: Hade det inte räckt
              med att ge Försäkringskassan ytterligare resurser för att kunna
              utöka stickprovskontrollerna i stället för att införa något som
              man redan efter kort tid ser fungerar dåligt? Det vore en styrka
              om socialförsäkringsministern kunde säga: Nej, det blev inte så
              bra. Låt oss pröva något annat.
            </seg>
          </u>
          <note type="speaker" n="b867ae0e">
            Anf. 5 FINN BENGTSSON (m):
          </note>
          <u who="Q5570168" xml:id="i-27a326716e1204c8-0" n="b44a324f" next="i-f491b607a69b5d3a-0">
            <seg n="2fdf1eb8">
              Fru talman! Jag vill tacka för två intressanta interpellationer
              och också tacka statsrådet för ett mycket uttömmande svar. Precis
              som statsrådet poängterar tycker jag att vi ska hantera skattebetalarnas
              pengar på ett klokt sätt, och som statsrådet nämner i slutet av
              sitt svar kommer regeringen självklart att följa upp de nya reglerna
              på samma sätt som vi alltid gör när nya bestämmelser införs. Det
              är naturligtvis den vägen man måste gå.
            </seg>
            <seg n="7b53dbd2">
              Jag blev lite förundrad när jag såg de två interpellationerna,
              för den socialförsäkringspolitiska talespersonen Veronica Palm
              konstaterar frankt att VAB-intygen ska avskaffas eftersom de är
              ineffektiva. Jag undrar därför: Ställt i relation till vadå? Hur
              kan Veronica Palm så kategoriskt säga att de är ineffektiva? Vad
              har hon för tidsserieuppfattning av hur en förändring faktiskt
              inträffar?
            </seg>
            <seg n="a602fd42">
              Jag tyckte att den andra interpellanten, Matilda Ernkrans, hade
              en bättre ingång genom att ställa frågan hur man ska utvärdera
              VAB-intygen för att se om de fyller sitt syfte när de nu har införts.
              Det är precis det som statsrådet svarar på, och det är så man
              måste förhålla sig till förändringar. Man måste följa upp dem
              efteråt. Därför blir jag väldigt förundrad, fru talman, när Matilda
              Ernkrans stöder Veronica Palms utfästelser, att allt hon sade
              var mycket bra, och att intygen skulle avskaffas innan de ens
              var utvärderade. Frågan är alltså: Hur ska man förhålla sig till
              skattebetalarnas pengar och till de viktiga socialförsäkringssystem
              vi måste ha?
            </seg>
            <seg n="b6cec58f">
              När jag hör Veronica Palm drar jag mig till minnes ett välkänt
              komikerpar, Hans Alfredson och Tage Danielsson, som i sketchen
              om skattebetalaren Lindeman funderade på hur man skulle förhålla
              sig till skattebetalning, alltså det som är grunden bland annat
              för socialförsäkringar. Enligt dem är det tre saker man ska tänka
              på i samband med självdeklarationen. Det första är att svara på
              frågan: Hur mycket tjänade ni förra året? Det andra är: Hur mycket
              har ni kvar? Det tredje är: Skicka in det. Den sortens kontroll
              av hur man använder skattebetalarnas pengar måste vi ha lämnat
              bakom oss.
            </seg>
            <seg n="fd014a36">
              Det är klart att man kan raljera över den typen av ingångar,
              men när nu Lennart Axelsson säger att Socialdemokraterna kämpar
              och vill stå upp för socialförsäkringarna vill jag säga att det
              är något som den samlade borgerligheten på alla sätt vill vidmakthålla
              och bygga ut. Samtidigt kan man fundera på att Lennart Axelssons
              partikamrater för bara några veckor sedan i riksdagen ansåg att
              man i första hand skulle betala en amerikansk bilindustriägare
              med skattebetalarnas pengar för att bygga bilar som ingen vill
              köpa. Också det handlar om vad vi har resurser till och hur ansvarsfullt
              vi ser på Sveriges ekonomi.
            </seg>
            <seg n="a168d9a0">
              Sammantaget kan man säga, fru talman, att det här är en viktig
              interpellationsdebatt och den belyser egentligen ett tillvägagångssätt
              som jag utifrån min yrkesverksamhet som forskare kan tycka belyser
              två olika synsätt. Jag har erfarenhet i politiken av hur Socialdemokraterna
              ofta belyser förändringar med att man ska göra konsekvensanalyser,
              men hör och häpna de konsekvensanalyserna ska göras gissningsmässigt
              innan man inför förändringarna. Väldigt sällan har det ropats
              på uppföljning av vad faktiska beslut har givit för konsekvenser.
            </seg>
            <seg n="93a0201a">
              För mig är det självklart att en konsekvensanalys i grund och
              botten är någonting som alltid måste göras i efterhand för att
              sedan fundera på vad utfallet blir och vad det hade blivit om
              man inte hade vidtagit dessa åtgärder. Att spekulera innan man
              gör en förändring, som Socialdemokraterna brukar ha som strategi
              när de sitter vid makten, är inte ett bra sätt.
            </seg>
            <seg n="0259346a">
              Nu är det intressant att se två förslag från interpellanter med
              samma frågeställning. Den ena interpellanten, som är socialförsäkringspolitisk
              talesperson, vill direkt avskaffa VAB-intygen medan den andra
              interpellanten i stället, något mer förnuftigt, vill fråga ministern
              hur man avser att utvärdera detta och får då också ett vederbörligt
              klokt svar av ministern. Jag citerar den sista meningen i ministerns
              svar: Självklart kommer regeringen att följa upp de nya reglerna,
              precis som vi alltid gör när nya bestämmelser genomförs. Det är
              på det sättet man bedriver en ansvarsfull politik och samtidigt
              tar ansvar för skattebetalarnas pengar.
            </seg>
          </u>
          <note n="e5df74a4" type="speaker">
            Anf. 6 HELENA RIVIÈRE (m):
          </note>
          <u who="Q5570168" xml:id="i-f491b607a69b5d3a-0" n="b44a324f" prev="i-27a326716e1204c8-0">
            <seg n="763f1be0">
              Fru talman! Veronica Palm tycker att VAB-intyget undergräver
              förtroendet för socialförsäkringarna. Men det är absolut tvärtom.
              Fusket beräknades till mellan 216 och 650 miljoner kronor. Den
              administrativa kostnaden är nu 40 miljoner. Beräkningen av fusket
              skedde på Försäkringskassan med stickprovskontroller. Det var
              inte så effektivt. Man märkte detta i fuskberäkningen i sjukförsäkringen.
              Där uppnådde stickprovskontrollerna ett fusktal på ungefär 8 miljarder,
              men när Försäkringskassan tillämpade även mörkertal och andra
              metoder som Delegationen mot felaktiga utbetalningar tillämpade
              kom de upp till ungefär samma tal, nämligen 1820 miljarder.
            </seg>
            <seg n="9f22c052">
              Sjukförsäkringens legitimitet är någonting som jag tycker att
              Veronica Palm borde intressera sig för. Den kräver att missbruk
              och överutnyttjande förhindras.
            </seg>
            <seg n="299a260e">
              Hur krångligt kan det vara? Här får man höra hur det är så vansinnigt
              krångligt för föräldrarna att fylla i blanketten, krångligt för
              Försäkringskassan, krångligt för personalen och krångligt för
              alla. Men Försäkringskassan tillhandahåller blanketterna, och
              bevisskyldigheten åvilar föräldrarna. De ska fylla i blanketten
              och skicka in den till Försäkringskassan. Det är facket, inte
              de som arbetar på förskolan, som gör en stor sak av att intyget
              skulle ge merarbete för pedagogerna. Förskolan har redan närvarolistor
              där man markerar om barnen är sjuka eller lediga. Det har förskolan
              haft sedan tidigare.
            </seg>
            <seg n="99df7eea">
              Personalens kontrollfunktion är heller ingen stor sak. Tidigare
              ringde Försäkringskassan och frågade. När Försäkringskassan ringde
              och frågade kunde man möjligen säga att det var en störning i
              det pedagogiska arbetet, eftersom lärarna då måste lämna verksamheten
              och svara i telefon. Att tillhandahålla den här blanketten och
              att skriva under som förskolan gör är inte så himla krångligt.
              Det är en enkel blankett att fylla i. De som jobbar på förskolan
              vet att fusk förekommer. De tycker att detta är jättebra.
            </seg>
          </u>
          <note type="speaker" n="b1390f3e">
            Anf. 7 SOLVEIG ZANDER (c):
          </note>
          <u who="Q4990884" xml:id="i-9afb64bc8d00a863-0" n="fd185aba" next="i-4b498112d80dd25b-0">
            <seg n="13aa8d3b">
              Fru talman! Det här är en mycket intressant debatt, tycker jag,
              för den handlar om socialförsäkringssystemets legitimitet. Alla
              har vi här sagt hur otroligt viktigt det är att vi värnar den
              legitimiteten, oavsett vilken form av socialförsäkring det är.
            </seg>
            <seg n="50ad837d">
              Det vi nu diskuterar är vård av sjukt barn, den ersättning som
              vi får inom föräldraförsäkringen för att kunna hemma när våra
              barn är sjuka. I Sverige har vi en otroligt generös föräldraförsäkring.
              Förmånen att kunna få vara hemma och få ersättning när ens barn
              är sjuka är någonting vi måste värna om, inte minst i dessa EU-debattstider.
              Jämfört med hur man har det i övriga EU-länder ligger vi otroligt
              långt framme, och man tittar på avundsjukt på hur vi har det i
              Sverige. Det betyder att all misstänksamhet och tro att man fuskar
              måste motarbetas på alla sätt.
            </seg>
            <seg n="1bcbf36b">
              Lennart Axelsson sade att man skulle göra stickprovskontroller.
              Det har man som sagt gjort, precis som Helena Rivière sade. På
              den tiden jag var avdelningschef på Enköpings lasarett fick jag
              ganska ofta förfrågningar från Försäkringskassan om att fylla
              i varför personalen hade varit borta. De hade fått uppgifter som
              de ville ha kontrollerade. Jag måste erkänna att det inte bara
              en gång hände att man hade uppgett till mig att man var hemma
              och vårdade sjukt barn när barnet i själva verket var i barnomsorgen.
              Det hör till det värsta vi kan vara med om när man misstänker
              någon på detta sätt. Då gjorde vi det från arbetsgivarens sida
              också. Det tog dessutom tid, och det var givetvis inte bra för
              det allmänna klimatet på arbetsplatsen.
            </seg>
            <seg n="5daf647b">
              När man för ett par tre år sedan började prata om att man skulle
              lagstifta om den här tydligheten, att man skulle tala om för Försäkringskassan
              att man var hemma och vårdade sjukt barn, innebar det direkt att
              föräldrarna började handskas betydligt bättre med det här. Fusket
              minskade dramatiskt bara vid blotta tanken på att man skulle kontrolleras.
            </seg>
            <seg n="db60138a">
              Nu är det så att jag precis som Lennart Axelsson inte har några
              små barn. Men jag har väldigt mycket kontakt med barnomsorgen.
              Jag pratade med barnomsorgen hemma i min kommun Enköping. Då var
              det en ur dagispersonalen som sade: Solveig, det här är inga problem,
              absolut inga problem! Varför gör man så stor affär av det här?
              Det gäller att hitta enkla rutiner inom barnomsorgen, och det
              har vi på mitt dagis. Det här tar ingen tid. Vi fyller i närvaron
              och skriver under blanketterna. Nej, det är inget problem, Solveig.
              Det enda vi skulle vilja skicka med dig är att Försäkringskassan
              när de vill ha in breven skulle kunna betala portot, så att vi
              slapp göra det från dagis eller skolan. Det vore bättre om Försäkringskassan
              betalade portot och vi inte behövde göra det.
            </seg>
            <seg n="48b49b22">
              Nu när ni är så oense om huruvida detta ska avskaffas eller inte
              och ni från Socialdemokraterna vill hitta andra sätt att kontrollera,
              när ska ni bli överens om vad ni vill: avskaffa det eller hitta
              andra kontrollsätt? Vad tycker ni är bäst: kollektiv bestraffning
              eller kollektiv misstanke? Det är det vi har att välja på.
            </seg>
          </u>
          <note n="2ac9257a" type="speaker">
            Anf. 8 GUNNAR AXÉN (m):
          </note>
          <u who="Q4990884" xml:id="i-4b498112d80dd25b-0" n="fd185aba" prev="i-9afb64bc8d00a863-0">
            <seg n="ae6e63e2">
              Fru talman! Jag tror att det var Lennart Axelsson som påstod
              att antalet VAB-dagar hade ökat och tog det till intäkt för att
              intygskravet inte hade gett någon effekt. Jag misstänker att Lennart
              Axelsson baserar sig på den så kallade granskning som medier gjorde
              för en tid sedan och som låg till grund för samma påstående.
            </seg>
            <seg n="5f0ed833">
              Men att göra den jämförelsen är ganska missvisande. Det finns
              ett antal faktorer som man måste ta hänsyn till vid en sådan jämförelse.
              Jag tycker att det finns anledning till att inte låta det påståendet
              och vad det tas till intäkt för stå obesvarat, för det blir så
              lätt en sanning om det upprepas tillräckligt många gånger.
            </seg>
            <seg n="16aba75b">
              För det första ska vi vara medvetna om att frånvarofrekvensen
              för barn som är yngre är fem gånger så hög som för barn som är
              äldre. Tittar vi på de barngrupper för vilka föräldrar kan vara
              lediga för vård av sjukt barn kan vi konstatera att andelen tvååringar,
              den yngsta åldersgruppen, har ökat med 4,6 procent. Andelen tolvåringar
              har minskat med 6,7 procent. Dessutom har antalet barn som ingår
              i åldersgruppen som helhet ökat med 1 procent. Det är alltså 9
              000 fler barn än tidigare jämfört med för ett år sedan som ingår
              i den grupp av barn för vilken föräldrarna kan vara hemma för
              vård av sjukt barn.
            </seg>
            <seg n="6e24b45c">
              Det är fler yngre barn, och de yngre är fem gånger sjukare än
              de äldre barnen, medan det är färre äldre barn, och de äldre är
              mindre sjuka än de yngre barnen. Först när man rensar bort dessa
              effekter kan man göra en utredning av vilken effekt VAB-intyget
              har haft. Det är fler yngre barn, som är sjukare, och det är färre
              äldre barn, som är mindre sjuka. Och det är totalt sett fler barn
              som ingår i gruppen. Då kan man inte enkelt peka på att antalet
              VAB-dagar har ökat och ta det till intäkt för att VAB-intyget
              inte har haft någon effekt.
            </seg>
            <seg n="bc18be11">
              Dessutom ska man ta hänsyn till ytterligare faktorer. Hade vi
              fler sysselsatta i december månad 2009, som undersökningen baserades
              på, än 2008? Var det fler som hade jobb 2009 än 2008 var det också
              fler som kunde vara hemma för vård av sjukt barn. Sedan ska man
              givetvis väga in om det har gått några epidemier under de jämförda
              perioderna. Först när man rensar bort dessa faktorer kan man börja
              dra slutsatser om vad intyget om vård av barn har haft för effekt.
            </seg>
            <seg n="78744aac">
              Det verkar som om Socialdemokraterna griper efter varje halmstrå
              i sitt motstånd mot alla åtgärder som vi har föreslagit för att
              minska stölderna från våra gemensamma välfärdssystem. Socialdemokraterna
              sade nej till införandet av en bidragsbrottslag. Man sade nej
              till möjligheten att kräva sjukintyg tidigare än den åttonde sjukskrivningsdagen.
              Man säger nej till intyg vid vård av sjukt barn.
            </seg>
            <seg n="096b2843">
              Jag förstår inte varför Socialdemokraterna är så emot alla åtgärder
              som är till för att stävja brottslighet och stävja stölderna från
              våra gemensamma trygghetssystem. Det är för mig en gåta, men eftersom
              det omfattande fusket eller stölderna från trygghetssystemen uppstod
              under Socialdemokraternas tid vid makten och man varken nu eller
              tidigare har velat göra något åt det kan jag inte dra någon annan
              slutsats än att Socialdemokraterna vill se genom fingrarna med
              detta och tycker att det är helt okej att man fuskar eller stjäl
              till sig bidrag som man inte har rätt till.
            </seg>
          </u>
          <note type="speaker" n="0b4f5b72">
            Anf. 9 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-7eb4eb5bb73dd385-1" n="799b5bc8">
            <seg n="7b293c09">
              Fru talman! Det finns mycket att bemöta här. För mig handlar
              intyget vid tillfällig föräldrapenning om två saker.
            </seg>
            <seg n="49840e71">
              För det första handlar det om att föräldrar naturligtvis ska
              ha ersättning för förlorad arbetsinkomst. Man ska vara trygg och
              säker med att man får det. Därför tycker jag att det är självklart
              att om man vill ha skattepengar som ersättning från våra trygghetssystem
              ska man också visa att man har anledning till det. Det är självklart
              att det intyget i så fall kommer från den förskola där barnet
              vistas, eftersom det är barnet som är anledning till att föräldern
              är hemma och får ersättning i form av skattepengar. Arbetsgivaren
              kan inte veta att barnet är borta från dagis. Det kan inte vara
              en bra väg att gå.
            </seg>
            <seg n="62556065">
              Jag blir lite frustrerad när jag hör Socialdemokraterna. Jag
              vet inte vad ni vill. Det vore väldigt bra om ni talade om här
              vad ni vill i stället. Jag tycker att detta är självklart. Vill
              man rekvirera pengar från trygghetssystemen inbetalade skattepengar
              från många människor ska man också visa att man har anledning
              till det. Så gör vi när det gäller tandvård, sjukgymnastik och
              med läkarintyg. Varför ska man inte göra det när det gäller tillfällig
              föräldrapenning? Det handlar om mellan fyra och fem miljoner VAB-dagar
              till en kostnad av 4 miljarder kronor.
            </seg>
            <seg n="cc28e7c0">
              Jag tyckte att Lennart Axelsson sade att detta var larvigt, men
              jag hoppas att det var fel. Jag tycker inte att det är larvigt
              att säkerställa 4 miljarder kronor i våra trygghetssystem.
            </seg>
            <seg n="d39c10cc">
              För det andra handlar det om felaktiga utbetalningar. Det fanns
              en utredning som hette FUT-utredningen, Delegationen mot felaktiga
              utbetalningar, som Socialdemokraterna tillsatte. Den bestod av
              myndighetspersoner. Själva Försäkringskassan var representerad
              i denna delegation och fick med hjälp av Institutet för arbetsmarknadspolitiska
              utvärderingar räkna ut vad de felaktiga utbetalningarna möjligtvis
              kunde ha för storlek. Denna delegation, som Socialdemokraterna
              hade tillsatt, kom tillbaka till oberoende forskning och sade
              att det kunde röra sig om 20 procent eller 650 miljoner. Det kunde
              kanske vara 250, 350 eller 750 miljoner, men detta var den siffra
              man landade på. Jag tycker att detta är massor med pengar!
            </seg>
            <seg n="2e1c0403">
              Socialdemokraterna tillsatte denna delegation 2005. I de direktiv
              som den socialdemokratiska regeringen skrev då stod det: Det finns
              indikationer på att fusket omfattar stora belopp. Det skriver
              ni och hänvisar till en rapport 1026 om fusk med tillfällig föräldrapenning
              som kom 2004. Med anledning av den rapporten och fusk i tandvårdsförsäkringen,
              med sjukpenning och med aktivitetsstödet tillsatte ni FUT-delegationen.
              Där fick alla myndigheter vara med och själva räkna ut detta.
              Försäkringskassan har själv kommit fram till att det kunde röra
              sig om 650 miljoner kronor. Den utredningen fick denna regering.
            </seg>
            <seg n="2349fcda">
              Jag hoppas att ni i Socialdemokraterna inte struntar i eller
              inte litar på vad FUT-delegationen och Försäkringskassan kom fram
              till. Det handlar om 650 miljoner kronor. Jag tycker att det är
              självklart att vi vidtar åtgärder för att komma åt felaktiga utbetalningar,
              både sådana som beror på enskilda människor och sådana som kanske
              beror på Försäkringskassan. Det är viktigt att man lämnar ett
              intyg om man vill hämta pengar från skattebetalarnas medel och
              också visar att man har rätt till det.
            </seg>
            <seg n="53df1c8f">
              Kostnaderna för de nuvarande intygen är enligt regeringens bedömning
              desamma som de var för stickprovskontrollerna, men skillnaden
              är enorm när det gäller de mänskliga rättigheterna. Stickproven,
              efterkontrollen, visste föräldrarna inte om. Detta vet man däremot
              om. Man går inte bakom ryggen på dem.
            </seg>
          </u>
          <note type="speaker" n="1d9ed65f">
            Anf. 10 VERONICA PALM (s):
          </note>
          <u who="Q4971741" xml:id="i-58543d0555d0b006-1" n="90517ee5">
            <seg n="e68e249d">
              Fru talman! Det böljar lite fram och tillbaka här. Man får nästan
              känslan av att de fyra partier som leder det här landet inte så
              bra, men ändå inte riktigt har koll på vem som har gjort vad och
              vem som lade fram vilken undersökning.
            </seg>
            <seg n="4c48ff2e">
              Socialdemokratisk politik är att den som har rätt till en ersättning
              ska få den. Den som inte har rätt ska inte få den. Därför tillsätter
              självklart en socialdemokratisk regering en utredning om man misstänker
              fusk för att kunna se hur man ska kunna stävja eventuellt fusk:
              Hur utbrett är det och på vilket sätt kan man komma åt det?
            </seg>
            <seg n="f16bfbad">
              Skälet till det är inte att man vill kollektivt bestraffa, undergräva
              förtroendet eller rycka undan pengar för folk. Syftet med det
              är att värna försäkringen, att den som har rätt till ersättning
              för vård av sjukt barn ska få det. Därför tillsattes delegationen,
              och därför gjorde man utredningen.
            </seg>
            <seg n="c23f5ca9">
              Det blir lite konstigt när en moderatledd regering på basis av
              erfarenheter från en utredning som är tillsatt av en socialdemokratisk
              regering säger att man ska öka byråkratin och att det är bra borgerlig
              politik. Vi vet, och det är allmänt känt, att byråkratin för småföretagare
              har ökat kraftigt sedan man bytte regering i det här landet. Byråkratin
              för småbarnsföräldrar har också ökat. Det är moderat politik:
              att öka byråkratin och slösa med skattepengar.
            </seg>
            <seg n="81e034a1">
              Man slösar med skattepengar såtillvida att man ska skicka pappersintyg
              fram och tillbaka med snigelpost för att föräldrar ska fylla i
              dem och bekräfta det de redan har bekräftat. Det är ju inte alla
              föräldrar som begår fel, utan det är några. Då är det dem man
              ska komma åt inte ha en kollektiv bestraffning.
            </seg>
            <seg n="0e1336cc">
              Min enkla kommentar är: Vill man på riktigt komma åt fusket ska
              man göra om och göra rätt och erkänna att man har gjort fel.
            </seg>
            <seg n="e969ce3f">
              Vi har en regering som ökar byråkratin för både småföretagare
              och småbarnsföräldrar och som slösar med skatteresurser. Jag tycker
              inte att det är bra. Det är inte ett sätt att värna de kollektiva
              försäkringarna.
            </seg>
            <seg n="1c25186c">
              Gör om, gör rätt och slopa VAB-intygen!
            </seg>
            <seg n="c0262b82">
              Sedan måste jag säga till Solveig Zander att det är käckt att
              i riksdagens talarstol prata om egna erfarenheter när jag träffar
              och jag har men det faller lite när Solveig Zander uppenbart ljuger.
              Det är inte så att förskolorna skickar in några intyg. Det gör
              föräldrarna! Det är föräldrarna som betalar 6 kronor för att skicka
              in intygen.
            </seg>
            <seg n="f704bcee">
              Hela historien faller, Solveig Zander. Det var en fin början,
              och det kunde ha gått hem som en käck story. Men det föll.
            </seg>
            <seg n="95af33d7">
              När jag skickar in mina VAB-intyg är det krångligt. Det är inte
              bara en blankett som man lämnar till förskolan. Den ska fyllas
              i, den ska stämplas på rektorsexpeditionen och den ska tillbaka.
              Den ska knölas ned i en gympapåse och förhoppningsvis hittas innan
              den har legat med den våta handduken alldeles för länge, och sedan
              ska den skickas in till Försäkringskassan.
            </seg>
            <seg n="ed24549d">
              Detta är inte ett sätt att stävja fusk det ger inte effekt på
              det. Det undergräver legitimiteten i försäkringen. Det är dyrt,
              byråkratiskt och krångligt.
            </seg>
            <seg n="2091e8ab">
              Det bästa sättet om man vill värna föräldrars rätt att vara hemma
              och vårda sjuka barn och att ha en trygghet i det är att hitta
              ett annat sätt, exempelvis kontrollera hos arbetsgivare eller
              öka antalet stickprovskontroller. Det bästa sättet är inte en
              kollektiv bestraffning av alla småbarnsföräldrar som har snoriga
              ungar, för det är vi många som har.
            </seg>
          </u>
          <note type="speaker" n="919de704">
            Anf. 11 MATILDA ERNKRANS (s):
          </note>
          <u who="Q3373058" xml:id="i-4f1964ed6c0daac0-1" n="7c26b141">
            <seg n="949dfc40">
              Fru talman! Som tidigare sades här böljar det lite fram och tillbaka
              beroende på vem av de borgerliga företrädarna som är uppe i talarstolen.
              Det kändes ändå skönt när den ansvariga ministern lade till rätta
              en del av de felaktigheter som har presenterats av hennes kolleger
              i den borgerliga alliansen.
            </seg>
            <seg n="b1638541">
              Det var till exempel det som Veronica Palm var inne på. Det var
              den socialdemokratiska regeringen som tillsatte en utredning för
              att titta på felaktiga utbetalningar för att vi är rädda om legitimiteten
              i våra välfärdsförsäkringar, för att vi vill ha effektiva och
              träffsäkra välfärdsförsäkringar, för att vi vill värna föräldrars
              rätt att vara hemma vid vård av sjuka barn.
            </seg>
            <seg n="a9c8a564">
              Självklart har Socialdemokraterna en oerhört stor omsorg om våra
              välfärdsförsäkringar. Självklart var det en socialdemokratisk
              regering som tillsatte den här utredningen för att titta närmare
              på problemet. Men det är ju sedan problemet kommer in. Det handlar
              om hur man använder det politiska hantverket. Vad gör man med
              den information man har fått? Jo, den här borgerliga majoriteten
              och ansvarig minister i den moderatledda regeringen kom fram till
              att man löser det här med lite mer byråkrati ett intyg.
            </seg>
            <seg n="93a3bbf9">
              Varje förälder som har fyllt i en blankett från Försäkringskassan
              där man ansöker om att få ut pengar för vård av sjukt barn vet
              att man redan där intygar på heder och samvete att de uppgifter
              man lämnar är riktiga.
            </seg>
            <seg n="5542778d">
              Man valde ett politiskt hantverk som jag inte skulle ha valt,
              att kollektivt bestraffa alla föräldrar för att försöka komma
              åt de få som fuskar.
            </seg>
            <seg n="c46d55d6">
              Det finns andra sätt. Vi skulle ha gjort annorlunda. Veronica
              Palm har nämnt en del. Man kunde ha utökat stickprovskontrollerna.
              Man kunde ha haft mer information och upplysning. Man kunde ha
              använt arbetsgivaren. Det finns andra sätt.
            </seg>
            <seg n="679f59b7">
              I stället valde man ett extra intyg, som faktiskt är krångligt.
              Någon sade här uppe: Hur krångligt kan det vara? Det räcker om
              man pratar med ett antal föräldrar som har små barn. Ni kan prata
              med mig, med Veronica och med andra som har små barn, för vi vet
              hur krångligt det är. Jag kan ta några exempel.
            </seg>
            <seg n="d3859057">
              En familj har ett litet barn som är ungefär två tre år, och en
              dag i veckan är man föräldraledig. Just den dagen i veckan blir
              sonen eller dottern sjuk. Självklart vill man då inte ta av sina
              föräldradagar, utan man vill använda tillfällig föräldrapenning
              för vård av sjukt barn. Det är inga problem man anmäler det till
              Försäkringskassan. Man får tillbaka sina papper med snigelposten
              och får hem papperet som man tar med sig till förskolan. Där säger
              personalen: Nej, men hjälp! Kan vi verkligen fylla i det här?
              Barnet skulle ju inte ha varit här i alla fall! Hur blir det här?
              Vi vill inte vara poliser över föräldraförsäkringen. Då blir det
              krångligt. Då blir det inte lika lätt att få ut sin försäkring
              som man har rätt att få ut.
            </seg>
            <seg n="6e8ad114">
              Jag kan ta ett annat exempel. Många föräldrar pusslar. Mamman
              och pappan eller vardera föräldern kanske tar halva dagen var,
              och då ska det plötsligt vara två intyg. På förskolan blir man
              orolig: Men ska jag fylla i två intyg för samma dag? Kan det här
              verkligen vara rätt? Vi vill inte vara poliser över försäkringen.
            </seg>
            <seg n="88b83f61">
              Det är det politiska hantverket vi kritiserar. Det finns andra
              sätt.
            </seg>
          </u>
          <note type="speaker" n="d8e16299">
            Anf. 12 LENNART AXELSSON (s):
          </note>
          <u who="Q5563036" xml:id="i-831ffb9ae9c7c4e4-1" n="9dcec07f">
            <seg n="eb8c046a">
              Fru talman! Det är en viktig debatt, som många har sagt. När
              man skrapar lite grann på ytan på de borgerliga debattörerna upptäcker
              man med all tydlighet att det är en väldig skillnad i vårt sätt
              att se på socialförsäkringar och på människor.
            </seg>
            <seg n="6a0a4f96">
              När ni kollektivt bestraffar människor gör ni det med utgångspunkten
              att alla människor i grund och botten är presumtiva fuskare. Vi
              har en helt annan utgångspunkt när vi ser på människor. Vi tror
              att människor vill gott och vill använda de försäkringar som vi
              tillsammans betalar för på ett så ansvarsfullt sätt som möjligt.
              Det är därför som vi är emot det sätt som ni gör det här på.
            </seg>
            <seg n="155c4738">
              Ni har sedan ni började er regeringsperiod sänkt skatterna motsvarande
              kostnaderna för all äldreomsorg i hela landet. Ni har sänkt skatterna
              motsvarande löneutbetalningarna till varenda en som är anställd
              i äldreomsorgen. En huvuddel av de pengarna har gått till dem
              som redan hade det bra.
            </seg>
            <seg n="6ba679f8">
              Sedan har ni gjort det besvärligare för dem som blir arbetslösa
              genom att försämra den försäkringen. Många upptäcker i dag när
              arbetslösheten stiger att man har bara hälften kvar av den tidigare
              lönen när man ska betala alla sina räkningar.
            </seg>
            <seg n="368ce4c7">
              (ANDRE VICE TALMANNEN: Jag vill påminna om att det handlar om
              VAB.)
            </seg>
            <seg n="bdb22e1f">
              Det handlar om VAB. Men VAB är en del av socialförsäkringssystemet,
              och därför tycker jag att det är rimligt att göra en jämförelse
              även med andra delar av socialförsäkringssystemet.
            </seg>
            <seg n="29f9fe72">
              Jag hävdar fortfarande att man mycket väl kan slå vakt om socialförsäkringarna
              och VAB:en inte genom att kollektivt bestraffa alla utan genom
              riktade insatser och fler kontroller.
            </seg>
          </u>
          <note type="speaker" n="3c044bfe">
            Anf. 13 FINN BENGTSSON (m):
          </note>
          <u who="Q5570168" xml:id="i-27a326716e1204c8-1" n="b44a324f" next="i-f491b607a69b5d3a-1">
            <seg n="4ac9b99d">
              Fru talman! Statsrådet har svarat på två interpellationer och
              angett det som jag tycker att man kan förvänta sig. Dels är det
              att regeringen har övervägt olika alternativ och landat i någonting
              för att garantera att rätt personer får rätt bidrag. Så ska det
              vara. Dels har statsrådet angett att man följer upp sina egna
              förändringar, precis som det också ska vara.
            </seg>
            <seg n="2f05893d">
              Jag ska inte tråka ut åhörarna av den här debatten med hur lite
              Socialdemokraterna över huvud taget har brytt sig om att följa
              upp sina egna beslut fattade inom socialförsäkrings- och socialområdet
              under sin tid vid makten, utan de förutsätter att allting är rätt
              från början. Att sedan ifrågasätta om det fungerar har aldrig
              varit Socialdemokraternas signum.
            </seg>
            <seg n="09904ec2">
              Kollektiv bestraffning nämns av interpellanterna och Lennart
              Axelsson, som om detta vore någonting som skulle vara den borgerliga
              regeringens problem.
            </seg>
            <seg n="ba144d5b">
              Låt mig då säga till framför allt de två yngre interpellanterna
              att jag själv har tre döttrar som visserligen nu är vuxna och
              inte längre behöver vårdas när de är sjuka, men under den tid
              när jag behövde barnomsorg och hjälp handlade det hela tiden om
              att möta Socialdemokraternas bristande förståelse för att mina
              tre flickor behövde helt olika omsorg. Då fanns där ingen flexibilitet.
              Jag upplevde det som en kollektiv bestraffning av min frihet att
              välja det jag behövde. Då kan väl inte de intyg som vi just nu
              har för att återförsäkra en möjlighet att kontrollera de sjukförsäkringssystem
              som vi vill ska komma till rätt personer vara ett större problem
              än det problem och den vanmakt som föräldrar i min generation
              kände när vi inte bjöds något tillfälle att ta hand om våra barn
              på ett sätt som vi önskade och som man fortfarande önskar.
            </seg>
            <seg n="e68ef673">
              Fru talman! Jag vill med detta påstå att en sådan här debatt
              vidgar sig lite grann utanför frågan om VAB. När det anförs att
              den borgerliga regeringen skulle stå för byråkrati och regelkrångel
              och använda någon form av kollektiv bestraffning vill jag å det
              bestämdaste säga att om det är någonting som är vänsterrörans
              problem är det den ofrihet som man skapar för föräldrarna i alla
              sammanhang där det gäller att ta hand om sina barn, vare sig de
              är friska eller sjuka.
            </seg>
          </u>
          <note n="384ad2cb" type="speaker">
            Anf. 14 HELENA RIVIÈRE (m):
          </note>
          <u who="Q5570168" xml:id="i-f491b607a69b5d3a-1" n="b44a324f" prev="i-27a326716e1204c8-1">
            <seg n="c76f2fc5">
              Fru talman! Veronica Palm vill stävja fusket. Det är jättebra,
              men jag tycker snarare att hennes medicin för att göra det är
              att sticka huvudet i sanden. Veronica Palm tycker att det är kontrollerna
              som undergräver legitimiteten. Det är en lustig inställning. Det
              finns bara ett sätt att upprätthålla legitimiteten i sjukförsäkringarna,
              och det är att förhindra missbruk och överutnyttjande.
            </seg>
            <seg n="422cf45a">
              Om jag inte minns fel från den tid då vi debatterade detta är
              just VAB en försäkring som man söker elektroniskt. Det skulle
              vara ett sätt att minska pappershanteringen på Försäkringskassan.
              Det är bra att det nu blir ett långsammare förfarande med de här
              blanketterna. Tidigare kom pengarna samma vecka. Man anmälde vård
              av sjukt barn, och pengar kom omedelbart. Nu kommer de i slutet
              av månaden. Jag tror att det i sig är ett sätt att upprätthålla
              laglydigheten. Det är facket som gör stor sak av det skulle vara
              så mycket merarbete.
            </seg>
            <seg n="f1c941dd">
              Jag uppfattade även att Matilda Ernkrans hade fel. Jag tror inte
              att barn som är lediga har rätt till tillfällig föräldrapenning.
            </seg>
          </u>
          <note type="speaker" n="0cd49936">
            Anf. 15 SOLVEIG ZANDER (c):
          </note>
          <u who="Q4990884" xml:id="i-9afb64bc8d00a863-1" n="fd185aba" next="i-4b498112d80dd25b-1">
            <seg n="b7cdf47a">
              Fru talman! Veronica Palm stod här i talarstolen och tog till
              brösttoner och sade att jag for med osanning. Då vill jag direkt
              säga att det gjorde jag verkligen inte. Ibland kommer Försäkringskassan
              med en generell anmodan till dagis att de ska fylla i detta. Vid
              de tillfällena får de faktiskt själva betala portot för detta
              på dagiset när de skickar in det. Det var inte alls något som
              jag hittade på. Jag tycker att det är viktigt att man använder
              sig av sina personliga erfarenheter i talarstolen och att man
              dessutom talar sanning.
            </seg>
            <seg n="5e9ddddb">
              Men med alla medel vill vi tillsammans här i kammaren försöka
              se till att man inte fuskar. Då säger Socialdemokraterna att det
              sätt som vi i alliansen har valt är fel hantverk. I stället ska
              man hitta på något annat sätt. Vi har inte hört än vad det sättet
              ska vara. Det kan inte vara att göra fler stickprovskontroller,
              eftersom det var verkningslöst.
            </seg>
            <seg n="1a55b5cf">
              Det är inte så att vi misstänker alla, utan vi tror tvärtom gott
              om alla. Därför får alla lämna in detta, och man gör inte några
              stickprov där man misstänker några. Vi har poliser på våra gator
              och torg. Det har vi inte för att vi tror att alla som finns ute
              på gator och torg är brottslingar, utan det är för att värna om
              de människor som finns där.
            </seg>
            <seg n="e9b61df3">
              Jag frågar igen det jag frågade tidigare: Vad är bäst, en kollektiv
              bestraffning eller en kollektiv misstanke? Det är ju det som är
              frågan.
            </seg>
          </u>
          <note n="89e30270" type="speaker">
            Anf. 16 GUNNAR AXÉN (m):
          </note>
          <u who="Q4990884" xml:id="i-4b498112d80dd25b-1" n="fd185aba" prev="i-9afb64bc8d00a863-1">
            <seg n="50c52bac">
              Fru talman! Låt oss blicka tillbaka i tiden lite. Det var efter
              flera år av debatt där ledande socialdemokrater försökte förringa
              eller till och med förneka att det fuskades i våra trygghetssystem
              och att människor stal från våra välfärdssystem som man tillsatte
              en utredning. Det är helt korrekt. Den tillsattes av Socialdemokraterna.
              Den kom fram till att ungefär 20 miljarder kronor, 20 000 miljoner
              kronor, utbetalas felaktigt varje år från våra trygghetssystem,
              från våra välfärdssystem.
            </seg>
            <seg n="e5f95f7a">
              Men efter att den utredningen hade levererat sin slutsats har
              Socialdemokraterna inte velat vidta några som helst åtgärder när
              det gäller dem som stjäl pengar från de trygghetssystem som är
              till för de människor som av någon anledning för tillfället inte
              kan försörja sig genom eget arbete. Man har sagt nej till bidragsbrottslagen,
              man har sagt nej till tidigare sjukintyg och man vill ha en återgång
              till den gamla stickprovskontrollen när det gäller vård av sjukt
              barn.
            </seg>
            <seg n="a7c15588">
              Man tar i så man nästan spricker. Man pratar om kollektiv bestraffning.
              Men snälla socialdemokrater, är det kollektiv bestraffning att
              kräva sjukintyg från den som har varit sjuk i mer än en vecka?
              Så är det ju. Har man varit sjuk i mer än en vecka behöver man
              ha ett läkarintyg på detta. Det är väl ingen kollektiv bestraffning?
              Det är väl fullt rimligt att om man ska ha ut hundratals, eller
              kanske till och med tusentals, kronor från våra gemensamma trygghetssystem
              behöver man styrka rätten till detta på något sätt via ett intyg
              som visar att man har rätt till den ersättningen?
            </seg>
          </u>
          <note type="speaker" n="be23e255">
            Anf. 17 JASENKO OMANOVIC (s):
          </note>
          <u who="unknown" xml:id="i-7eb4eb5bb73dd385-2" n="799b5bc8">
            <seg n="938663d8">
              Fru talman! När man lyssnar på Gunnar Axén får man nästan ett
              intryck av en debatt för och emot EU. Den här debatten handlar
              inte om för och emot fusk. Den handlar om hur vi bekämpar fusket.
              Den handlar om vilken väg väljer vi för att bekämpa fusket. Den
              handlar om legitimiteten men också om människosynen, Gunnar Axén.
            </seg>
            <seg n="9e22bceb">
              Det har talats om kollektiv bestraffning. Det är ju en kollektiv
              bestraffning. Vi misstänker föräldrar kollektivt, och sedan väljer
              vi att kollektivt bestraffa dem.
            </seg>
            <seg n="cc2f8e2b">
              Fru talman! Alliansen har ansvar för Sverige. De har fått möjligheten
              att styra och fått förtroendet att ansvara för Sverige. Om de
              hade fått förtroendet att vara Icahandlare och upptäckt att det
              förekom snatteri i den Icahandel som de ansvarar för hade de valt
              att visitera varenda kund som kom in på Ica och handlade. Det
              är den metoden man använder. Man visiterar varenda kund som kommer
              in för att det är någon som snattar. Det är den människosynen
              man har. Det är det vi är emot.
            </seg>
            <seg n="246b3653">
              Debatten handlar inte om för och emot fusket. Vi är emot fusket.
              Det har Veronica Palm nyss förklarat väldigt klart och tydligt.
              Man behöver inte tillägga något där. Det handlar om människosynen.
            </seg>
            <seg n="4dafe27a">
              Vi har reserverat oss på punkt efter punkt här. Gunnar Axén har
              räknat upp alla våra reservationer, men han glömde faktiskt en,
              och den gäller räntan. Det gäller försäkringar, bland annat VAB.
              När man får för mycket utbetalt ska man betala ränta till Försäkringskassan.
            </seg>
            <seg n="5a8e7b54">
              Vi har ju velat jämställa individer och myndigheter och inte
              ha en storebror som ni har i alla era punkter när det gäller sociala
              försäkringar absolut alla punkter när det gäller sociala försäkringar!
              VAB-dagar är bara ett sådant exempel.
            </seg>
            <seg n="78bda170">
              Det är det vi är emot. Hade ni varit Icahandlare skulle ni ha
              gått i konkurs direkt. Jag är faktiskt väldigt orolig över hur
              ni behandlar våra försäkringar och hur ni behandlar jobbkrisen.
              Det här landet är inne på samma väg som den Icahandel som jag
              talade om i min jämförelse. Den hade gått i konkurs med ert styre.
            </seg>
          </u>
          <note type="speaker" n="48495710">
            Anf. 18 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-7eb4eb5bb73dd385-3" n="799b5bc8">
            <seg n="70cbcbd7">
              Fru talman! Jag är lätt förvånad över intensiteten i interpellationsdebatten
              just nu. Jag tycker att det är ganska självklart att om jag vill
              hämta hem pengar för förlorad arbetsförtjänst från våra trygghetssystem
              där det finns pengar som andra skattebetalare har betalat in borde
              jag ha en skyldighet att bevisa att jag har rätt till de pengarna.
              Jag tycker inte att det är konstigt.
            </seg>
            <seg n="a2ada1f3">
              Det är min skyldighet som ansvarig minister för våra trygghetssystem
              som rymmer hundratals miljarder kronor att se till att de pengarna
              utbetalas på ett rätt och riktigt sätt. Det handlar självklart
              om att vi ska ha ett intyg för att visa att man har rätt till
              detta. Ska vi slopa sjukintyget? Ska vi slopa intyget till sjukgymnastik?
              Ska vi slopa intyget till tandvård? Varför talar ni bara om att
              slopa intyget till VAB-dagar?
            </seg>
            <seg n="c27f0997">
              50 procent av alla föräldrar är hemma mellan tre och åtta dagar.
              Om jag har en rättighet att hämta hem pengar för förlorad arbetsförtjänst
              om jag har varit hemma är det väl också en skyldighet för mig
              att visa att mitt barn faktiskt inte har varit i skolan eller
              på dagis! Jag tycker att det är väldigt självklart. Det är inte
              för mycket begärt. Det handlar om rättigheter; det handlar om
              skyldigheter.
            </seg>
            <seg n="96b49d61">
              Stickprovsundersökningar och stickprovskontroller förordar Socialdemokraterna.
              Men det är precis det som har förekommit, och regeringens bedömning
              är att det kostade minst lika mycket som administrationen gör
              i dag. Vad som är rättsosäkert för föräldrarna då är att ingen
              vet när man ringer till din arbetsplats eller till dagis och bakom
              din rygg frågar om ditt barn var i skolan eller om du var på jobbet
              i går. Det var så det gick till. Vid stickprovskontroller i efterhand
              hade föräldrarna ingen insyn när telefonsamtalet kom från Försäkringskassan.
              Detta är öppet och tydligt, och här har man helt andra möjligheter.
            </seg>
            <seg n="607687df">
              Jag tycker att det är mer rättssäkert när alla föräldrar får
              lämna ett intyg än att Försäkringskassan bakvägen ska göra stickprovskontroller
              och ringa bakom min rygg och fråga hur det står till.
            </seg>
            <seg n="b4171699">
              4 miljarder kronor. Så mycket kostar den tillfälliga föräldrapenningen.
              Det handlar om mellan fyra och fem miljoner dagar. Jag tycker
              att det är många dagar; jag tycker att det är mycket pengar. Som
              ansvarig minister kommer jag att fortsätta att göra allt för att
              rätt ersättning ska betalas ut till rätt person. Vi ser tack och
              lov att det sker också i dag, och till den allra största delen
              i rätt tid också, mellan fyra och sex veckor, och där kan vi bli
              ännu bättre.
            </seg>
            <seg n="f3419b10">
              Det inte förvånansvärt att Socialdemokraterna tycker att intygen
              ska komma från arbetsgivarna. Men återigen, hur ska arbetsgivaren
              veta att barnet är borta från dagis? Det är inte att föräldern
              är borta från jobbet som är anledning till den tillfälliga föräldrapengen
              begärs ut, utan det handlar om att barnet ska vara borta från
              dagis eller skola. Därför är det väl självklart!
            </seg>
            <seg n="81f968ba">
              Om Veronica Palm tycker illa vara att vi är ute på dagis och
              skolor och hör oss för om denna sak vill jag säga att jag tycker
              att det är vår skyldighet när vi är ute på besök. Jag har också
              varit på väldigt många förskolor och frågat om just detta. Jag
              har också fått instämmande i att det inte är svårt utan att det
              handlar om rutin för väldigt många.
            </seg>
            <seg n="1325cde4">
              Till slut vill jag säga till Lennart Axelsson som inte kan hålla
              sig till ämnet här i dag och som talar om sänkt skatt: Ja, jag
              är stolt över det. Det har gått till låginkomsttagare och till
              dem som har medelinkomst. Det konstiga är att Lennart Axelsson
              går i opposition med sig själv. Ni har från Socialdemokraternas
              sida sagt ja till alliansregeringens skattesänkning på arbetsinkomster
              för 50 miljarder kronor.
            </seg>
          </u>
          <note type="speaker" n="1cc34b46">
            Anf. 19 VERONICA PALM (s):
          </note>
          <u who="Q4971741" xml:id="i-58543d0555d0b006-2" n="90517ee5">
            <seg n="c471e786">
              Fru talman! Vi är överens om att vi inte tycker att man ska överutnyttja
              de gemensamma försäkringarna. Det är bra. Det vi inte är överens
              om är vad som är det bästa sättet att stävja fusk och missbruk
              i tillfällig föräldraförsäkring.
            </seg>
            <seg n="fcfdcde4">
              Jag tror exempelvis att ökade stickprovskontroller skulle kunna
              vara ett sätt. Jag tror att arbetsgivaren skulle kunna vara bra
              på att intyga, för det är jag som vuxen som avstår lön för att
              vara hemma och får en ersättning från Försäkringskassan i stället.
              Det är lönen jag avstår. Det skulle kunna vara ett sätt. Men det
              viktigaste är det som vi socialdemokrater säger, nämligen att
              vi inte tycker att VAB-intygen och det sätt som man kollektivt
              och rakt över bestraffar alla småbarnsföräldrar och kallar oss
              för potentiella fuskare är bra. Det är inte ett bra sätt att stävja
              fusk. Det är inte ett bra sätt att värna försäkringen, och det
              är inte ett bra sätt att underlätta livet för några av de medborgare
              i det här landet som har det ganska tufft ändå. De ska få livet
              att gå ihop med ungar, dagis, skola och buss, och det är tufft
              med pengar och så vaknar barnen snoriga på morgonen. Det är ändå
              ganska svårt att få livet att gå ihop, och att kollektivt bestraffa
              och misstänkliggöra hela den gruppen är inte bra politik. Så avskaffa
              VAB-intyget, och se till att hitta andra, bättre vägar. Bättre
              vägar har ju föreslagits i utredningar också.
            </seg>
            <seg n="c061c04c">
              VAB-intyget är krångligt för föräldrar, för personal och för
              Försäkringskassan. Det är dyrt 50 miljarder extra årligen bara
              hos Försäkringskassan. Det slår mot barnen. De får än mer stressade
              föräldrar. Resurser dras från förskola och skola för att göra
              administrativ myndighetsutövning, och barnen får ett eget ansvar
              för föräldrarnas ekonomi.
            </seg>
            <seg n="2fef12a1">
              Jag vill värna föräldraförsäkringen. Jag vill stävja fusk och
              missbruk i försäkringen, och jag vill underlätta livet för redan
              stressade småbarnsföräldrar. Så sluta jaga småbarnsföräldrar,
              och avskaffa intyget!
            </seg>
          </u>
          <note type="speaker" n="9685c391">
            Anf. 20 MATILDA ERNKRANS (s):
          </note>
          <u who="Q3373058" xml:id="i-4f1964ed6c0daac0-2" n="7c26b141">
            <seg n="0d7e86a4">
              Fru talman! I svaret som statsrådet gav när det gäller de här
              interpellationerna säger statsrådet att man självklart ska följa
              upp de nya reglerna. Jag får inte riktigt känslan att man uppriktigt
              tycker och känner så i den här debatten. Först och främst har
              vi inte fått något svar på hur det går när ni följer upp de här
              reglerna. Vad tycker man nu då? Har det verkligen gett den effekt
              som man hade tänkt sig att det skulle ge? Jag undrar också när
              föräldrar med snoriga ungar blev det största problemet.
            </seg>
            <seg n="5ab6cbcb">
              Det vi redan vet är att antalet uttagna VAB-dagar inte har minskat
              efter det att VAB-intyget infördes. Det har legat relativt konstant
              under många år. Det har mediernas granskning visat men också riksdagens
              utredningstjänst, om nu de är mer betrodda.
            </seg>
            <seg n="a93d2e3b">
              Nej, det här handlar om människosyn och värderingar. Ni bygger
              ett Sverige och ett samhälle som har en negativ människosyn. Ni
              bygger detta på att föräldrar är fuskare. Ministern uttryckte
              det själv genom att säga att hon inte tror på stickprovskontroller,
              för då ringer man bakom ryggen på mig som förälder och det kan
              ju vara otäckt och så. Men det bygger ju på att du har en människosyn
              som talar om att föräldrar är fuskare. Jag tycker tvärtom. Jag
              har en positiv människosyn. Jag vet och är övertygad om att de
              allra flesta föräldrar vill och kan göra rätt för sig och också
              gör det. Det handlar om att stävja fusket som några få ägnar sig
              åt.
            </seg>
          </u>
          <note type="speaker" n="b920a809">
            Anf. 21 JASENKO OMANOVIC (s):
          </note>
          <u who="unknown" xml:id="i-7eb4eb5bb73dd385-4" n="799b5bc8">
            <seg n="0c941546">
              Fru talman! I den motion av Fredrik Reinfeldt med flera som väcktes
              2005/06 står det att ett sätt att minska möjligheten till bedrägeri
              som de överväger är att låta arbetsgivare i stället för föräldrar
              anmäla VAB-dagar till Försäkringskassan.
            </seg>
            <seg n="6c9ea2a2">
              Det här var inför valet. Man berättade att man skulle bekämpa
              utanförskap. Man skulle göra allt möjligt. Men vad händer nu?
              Nu har det kommit fram en människosyn som innebär att alla föräldrar
              är misstänkta fuskare. Hos alliansen är alla föräldrar misstänkta
              snattare i Icahandeln. Det är där som problemet ligger. Grundproblemet
              är den människosyn ni har. Grundproblemet är att varenda förälder
              som har rätt till en försäkring görs till en potentiell missbrukare.
              Det här är vad vi måste komma ifrån.
            </seg>
            <seg n="e3af0f6b">
              Vi ställer upp för att bevara legitimiteten i försäkringen och
              bekämpa fusket med en mycket bättre människosyn än vad ni står
              för.
            </seg>
          </u>
          <note type="speaker" n="6ca39c0c">
            Anf. 22 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-27a326716e1204c8-2" n="799b5bc8">
            <seg n="b0b22991">
              Fru talman! Socialdemokraternas lösning på att säkerställa legitimiteten
              i tillfälliga föräldrapenningen handlar om att arbetsgivaren ska
              rapportera till Försäkringskassan om föräldern har varit borta.
              Men hur arbetsgivaren ska veta att barnet är borta från dagis
              är för mig oförklarligt.
            </seg>
            <seg n="14138b94">
              Fler stickprovskontroller föreslår Socialdemokraterna. Att fortsätta
              att gå bakom ryggen på människor och lämna dem i rättsosäkerhet
              är anmärkningsvärt. Lösningen på problemet med tillfällig föräldrapenning
              om man tycker att det är ett problem handlar om arbetsgivare och
              stickprovskontroller. Stickprovskontrollerna kostar mer än VAB-intygen.
              Det är inte jag som talar om föräldrar som fuskare, potentiella
              missbrukare, eller som misstänkliggör dem. För mig är det självklart
              att om jag ska få pengar i ett trygghetssystem som kommer från
              andra skattebetalare ska jag också visa ett intyg på att jag har
              rätt att få dem. Jag tycker att det är självklart. Annars kan
              vi slopa deklaration, läkarintyg och alla andra intyg också. Varför
              föräldrar ska undantas från att visa att de har rätt till ersättning
              förstår inte jag.
            </seg>
            <seg n="37a4ebb9">
              Låt oss jämföra november 2008 med november året innan. Då hade
              antalet VAB-dagar sjunkit med 20 procent. Jag slår mig inte för
              bröstet och hävdar att det är VAB-intyget som är anledningen.
              Det handlar om barnkullarnas storlek, sysselsättning och mycket
              annat. Vi kommer att utvärdera detta. Det sade jag tydligt i mitt
              inledande svar. Försäkringskassan har detta till uppgift.
            </seg>
            <seg n="f2b7455f">
              Min skyldighet är fortfarande att se till att de som ska hämta
              hem pengar från våra trygghetssystem också ska visa att de har
              rätt till dem. Jag tror att alla skattebetalare ställer krav på
              mig att åstadkomma detta. Om man ska hämta hem pengar från trygghetssystemen
              ska man också visa att man har rätt till dem.
            </seg>
          </u>
          <note n="633309bd">
            Överläggningen var härmed avslutad.
          </note>
          <note n="8fa72ed0">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="3a3f686b">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-f491b607a69b5d3a-2" n="799b5bc8">
            <seg n="a72233e1">
              KOM(2009)83
            </seg>
          </u>
          <note n="f4fae479">
            5 § Hänvisning av ärenden till utskott
          </note>
          <note n="45770ede">
            Föredrogs och hänvisades
          </note>
          <note n="1ff1a7ce">
            6 § Förnyad bordläggning
          </note>
          <note n="5883000e">
            Föredrogs och bordlades åter
          </note>
          <note n="23c3fa78">
            7 § Bordläggning
          </note>
          <note n="ac0dc430">
            Anmäldes och bordlades
          </note>
          <note n="474d183c">
            8 § Anmälan om interpellationer
          </note>
          <note n="9b4e1296">
            Anmäldes att följande interpellationer framställts
          </note>
          <note n="4330e393">
            den 9 april
          </note>
          <note n="ab5e5520">
            Bosse Ringholm
          </note>
          <note n="b98f247c">
            Monica Green
          </note>
          <note n="eaf9741d">
            den 14 april
          </note>
          <note n="abdf8b68">
            Finn Bengtsson
          </note>
          <note n="af43faa9">
            Anne-Marie Pålsson
          </note>
          <note n="2a3e3293">
            Interpellationerna 2008/09:454 och 455 redovisas i bilaga som
            fogats till riksdagens snabbprotokoll tisdagen den 14 april.
          </note>
          <note n="49d58977">
            Interpellationerna 2008/09:456 och 457 redovisas i bilaga som
            fogats till riksdagens snabbprotokoll tisdagen den 21 april.
          </note>
          <note n="f7df68f2">
            9 § Anmälan om frågor för skriftliga svar
          </note>
          <note n="2e3c5f6a">
            Anmäldes att följande frågor för skriftliga svar framställts
          </note>
          <note n="4330e393">
            den 9 april
          </note>
          <note n="bb0dcb8b">
            Sven Bergström
          </note>
          <note n="0a39db5d">
            Ameer Sachet
          </note>
          <note n="0a39db5d">
            Ameer Sachet
          </note>
          <note n="33932ee6">
            Max Andersson
          </note>
          <note n="d1ccd98c">
            Helena Leander
          </note>
          <note n="7b653b0c">
            Frågorna redovisas i bilaga som fogats till riksdagens snabbprotokoll
            tisdagen den 14 april.
          </note>
          <note n="22b6eafe">
            10 § Kammaren åtskildes kl. 14.44.
          </note>
          <note n="5c4dd7df">
            Förhandlingarna leddes av andre vice talmannen.
          </note>
          <note n="be50742d">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
