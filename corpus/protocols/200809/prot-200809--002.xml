<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-200809--2</head>
        <docDate when="2008-09-16">2008-09-16</docDate>
      </div>
    </front>
    <body>
      <div type="commentSection" xml:id="i-ECQUDP23rdMC1eZpvPgYH">
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=1"/>
        <note xml:id="i-8FKT5Zx2h8VxG4qSPux4gK">
          Riksdagens protokoll
        </note>
        <note xml:id="i-9RvoX8Ckhh2ToZec9TDN6U">
          2008/09:2
        </note>
        <note xml:id="i-DekMzbnwKXVTxiPkYc2YeE">
          Tisdagen den 16 september
        </note>
        <note xml:id="i-AuFqWaeQCyuEGHc3AkmqAM">
          Kl. 14:00 - 14:48
        </note>
      </div>
      <div type="debateSection" xml:id="i-2aPhHDxKGK5spUJBVC1g8q">
        <note xml:id="i-5f3iKooT66UpDWn4u2QTcC">
          1 § Öppnande av riksmötet
        </note>
        <u xml:id="i-7DpXV2hqTGo2Amz7JhJWxA" who="unknown">
          <seg xml:id="i-65e288wcUQrgAyAjapwFdM">
            Program för öppnandet har fogats som bilaga till detta protokoll.
          </seg>
        </u>
        <note type="speaker" xml:id="i-REACZqp7aEChDds8kavyNL">
          Anf. 1 TALMANNEN:
        </note>
        <u xml:id="i-07a1bcad549381f0-1" who="i-D74cdq6EQpWG5dWigfnSSw">
          <seg xml:id="i-RjUKtC15Q368gkPmQRSfCq">
            Jag hemställer att Ers Majestät förklarar riksmötet öppnat.
          </seg>
        </u>
        <note type="speaker" xml:id="i-M6MoE62cbqTe1Q7Z8jGCEy">
          Anf. 2 HANS MAJESTÄT KONUNGEN:
        </note>
        <u xml:id="i-07a1bcad549381f0-2" who="unknown" next="i-07a1bcad549381f0-3">
          <seg xml:id="i-Cdnf8DYEatMQTq2WSuADAu">
            Herr talman! Ärade riksdagsledamöter! Vi har i dag samlats för
            riksmötets öppnande. Som svenska folkets valda ombud har ni att
            värna om goda villkor för människors välfärd, säkerhet och trygghet.
            Det ni beslutar påverkar villkoren för medborgarna nu och i framtiden,
            och det är en grannlaga uppgift.
          </seg>
        </u>
        <u xml:id="i-07a1bcad549381f0-3" who="unknown" prev="i-07a1bcad549381f0-2" next="i-07a1bcad549381f0-4">
          <seg xml:id="i-39wpFWfjreUJdPkfpgQ8HJ">
            Villkoren för att lösa den uppgiften förändras från tid till
            annan, och vi har nyligen upplevt hur motstridiga intressen mellan
            stater och etniska grupper plötsligt utvidgats till väpnad konflikt.
            Vi har fått erfara hur våldsdåd i vad som framstår som svensk
            vardagsmiljö och idyll väckt nya frågor om hur trygghet skapas
            och försvaras.
          </seg>
        </u>
        <u xml:id="i-07a1bcad549381f0-4" who="unknown" prev="i-07a1bcad549381f0-3" next="i-07a1bcad549381f0-5">
          <seg xml:id="i-XoLx6xzv8b2oUDmY7eCG4M">
            Även i vårt land, en stabil rättsstat som gynnats av fred i snart
            200 år, påminns vi om hur bräcklig vår värld är. Vi har alla ett
            ansvar att hålla dialogen levande mellan nationers ledare och
            att verka för ökad kunskap och ömsesidig respekt över de gränser
            som skapats av skilda kulturer, religioner och historisk bakgrund.
          </seg>
        </u>
        <u xml:id="i-07a1bcad549381f0-5" who="unknown" prev="i-07a1bcad549381f0-4" next="i-07a1bcad549381f0-6">
          <seg xml:id="i-7A7zJZijACChjw1UtSZB9A">
            Herr talman! Klimatfrågan är en av de största utmaningar som
            världen står inför. Hotet mot vårt klimat måste mötas på global
            nivå. Det är en förutsättning för att vi ska kunna leva tillsammans
            under fredliga förhållanden. Ert ansvarsområde är vidsträckt.
            En lång rad frågor rör nationens och medborgarnas säkerhet. Utbildning,
            arbete, vård och omsorg fyller er arbetsdag och er strävan att
            skapa ett bra samhälle för Sveriges invånare.
          </seg>
        </u>
        <u xml:id="i-07a1bcad549381f0-6" who="unknown" prev="i-07a1bcad549381f0-5" next="i-07a1bcad549381f0-7">
          <seg xml:id="i-UedetKzVBEZB1VVmeXSbgw">
            Herr talman! I dag inleds FN:s generalförsamling. Det ger anledning
            att erinra om vår del av ansvaret för FN:s millenniemål. Vissa
            framsteg har gjorts när det gäller att minska fattigdomen och
            barnadödligheten. Ur det måste vi hämta erfarenhet och inspiration,
            om det ska bli möjligt att bland annat halvera antalet fattiga
            och hungrande fram till 2015. Med stor iver och i gränslöst samarbete
            måste vi sträva vidare mot visionen om en friare och tryggare
            värld.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=2"/>
        <u xml:id="i-07a1bcad549381f0-7" who="unknown" prev="i-07a1bcad549381f0-6" next="i-07a1bcad549381f0-8">
          <seg xml:id="i-8MPjdYWQJBmqHJELQ3hc6Y">
            Herr talman! Ibland är det det lilla mötet mellan människor som
            förändrar livet. Möten som dessa ger oss ork, lust och inspiration
            att fortsätta verka för goda värden och en ljus framtid. Det gläder
            mig när unga människor och unga ledare vill ta ansvar i föreningar,
            förvaltningar och näringsliv. Vi måste uppmärksamma och lyfta
            fram dem som vill arbeta för en positiv framtid med hopp och engagemang.
          </seg>
        </u>
        <u xml:id="i-07a1bcad549381f0-8" who="unknown" prev="i-07a1bcad549381f0-7" next="i-07a1bcad549381f0-9">
          <seg xml:id="i-SEUdTNn2S1ZFtxYyeVTrTB">
            Ni som företräder Sverige och svenska medborgares intressen i
            en föränderlig omvärld har en krävande och inspirerande uppgift.
            Jag vill tillönska er kraft, mod och visdom i detta ert viktiga
            värv.
          </seg>
        </u>
        <u xml:id="i-07a1bcad549381f0-9" who="unknown" prev="i-07a1bcad549381f0-8">
          <seg xml:id="i-YPTfck5QYxtALXSCEBFwHB">
            Med dessa ord förklarar jag 2008/09 års riksmöte öppnat.
          </seg>
        </u>
      </div>
      <div type="debateSection" xml:id="i-Ajr3iVFyFN8rs8EF3aL28X">
        <note xml:id="i-YZh1pkd5J8Rh19HiAnvCC">
          2 § Regeringsförklaring
        </note>
        <note type="speaker" xml:id="i-NmLTkxxsGv5oe4SNmDuHD7">
          Anf. 3 Statsminister FREDRIK REINFELDT (m):
        </note>
        <u xml:id="i-6nfyR94FHX3Lx4gf5mgTv6" next="i-07a1bcad549381f0-10" who="i-XgRZtFgzPDL7KcwsDvGVej">
          <seg xml:id="i-8Sf6Cnts5riD9Rsir4soKC">
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </seg>
        </u>
        <u xml:id="i-07a1bcad549381f0-10" who="i-XgRZtFgzPDL7KcwsDvGVej" prev="i-6nfyR94FHX3Lx4gf5mgTv6" next="i-07a1bcad549381f0-11">
          <seg xml:id="i-YBAb7G8VXp7kzZCUcbnkBj">
            Berättelsen om Sverige skiftar. Den skiftar från människa till
            människa. Den skiftar i stad och land. Den skiftar beroende på
            var i livet vi befinner oss, vilken familjesituation vi har och
            vad vi jobbar med. Den är inte lika för mannen på äldreboendet
            i Jönköping, för tjejen som jobbar som svetsare i Kiruna, för
            eleverna i Landskrona eller för företagarna i Skara.
          </seg>
        </u>
        <u xml:id="i-07a1bcad549381f0-11" prev="i-07a1bcad549381f0-10" who="i-XgRZtFgzPDL7KcwsDvGVej" next="i-07a1bcad549381f0-12">
          <seg xml:id="i-8WMVh7BfZyftpFBwDHPWaZ">
            Om en del i politiken handlar om att se och möta de skiftande
            berättelserna hos människor i vår tid. Då handlar den andra om
            att ge svaren. Svaren på hur vårt Sverige kan bli bättre. Svaren
            på hur upplevda problem ska lösas.
          </seg>
        </u>
        <u xml:id="i-07a1bcad549381f0-12" prev="i-07a1bcad549381f0-11" who="i-XgRZtFgzPDL7KcwsDvGVej" next="i-07a1bcad549381f0-13">
          <seg xml:id="i-PZSQSigyyPjnH41yHNpojk">
            Det kräver i sin tur förmågan att sätta in politiken i ett sammanhang.
            Ett sammanhang som handlar om att söka människors förtroende med
            en idé. En idé om vad man vill göra, hur man vill göra det och
            med vilka man ska göra det.
          </seg>
        </u>
        <u xml:id="i-07a1bcad549381f0-13" prev="i-07a1bcad549381f0-12" who="i-XgRZtFgzPDL7KcwsDvGVej" next="i-07a1bcad549381f0-14">
          <seg xml:id="i-FWprcwS3NgSqdAaGX949NC">
            Svenska folket har gett Moderata samlingspartiet, Centerpartiet,
            Folkpartiet liberalerna och Kristdemokraterna förtroendet att
            bära regeringsansvar. Vi försöker förvalta detta förtroende väl.
            Vi gör det med människan som utgångspunkt och med värderingar
            som grund. Med ödmjukhet inför det förtroende vi bär.
          </seg>
        </u>
        <u xml:id="i-07a1bcad549381f0-14" prev="i-07a1bcad549381f0-13" who="i-XgRZtFgzPDL7KcwsDvGVej" next="i-07a1bcad549381f0-15">
          <seg xml:id="i-C9mgvuEk1BBHxGtMZ4b6oC">
            Vår idé för Sverige är att fler i vårt land ska känna att här
            finns en plats för just dem. Att här tas människans potential
            till vara. Att här ges alla möjlighet att utvecklas utifrån sina
            egna förutsättningar.
          </seg>
        </u>
        <u xml:id="i-07a1bcad549381f0-15" prev="i-07a1bcad549381f0-14" who="i-XgRZtFgzPDL7KcwsDvGVej" next="i-07a1bcad549381f0-16">
          <seg xml:id="i-SrfCfwoxsyWPJ5qggHE62y">
            Vi tror på människans inneboende kraft och vilja att ta ansvar.
            Vi vill att fler människor ska kunna stå på egna ben och känna
            glädjen i att försörja sig genom eget arbete. Att fler ska känna
            att de kan göra en insats och få lön för mödan.
          </seg>
        </u>
        <u xml:id="i-07a1bcad549381f0-16" prev="i-07a1bcad549381f0-15" who="i-XgRZtFgzPDL7KcwsDvGVej" next="i-07a1bcad549381f0-17">
          <seg xml:id="i-AV2EFsJCSsMP8KEHEbLKot">
            Vi vill att våra barn ska berikas med kunskaper, bli väl behandlade
            och utvecklas till ansvarstagande ungdomar i vår svenska skola.
            Vi vill att våra äldre ska känna trygghet i omsorgen och att sjukvården
            ska fungera bra. Vi vill få på plats ett rättsväsende som förmår
            stå upp mot våld, brott och droger.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=3"/>
        <u xml:id="i-07a1bcad549381f0-17" prev="i-07a1bcad549381f0-16" who="i-XgRZtFgzPDL7KcwsDvGVej" next="i-07a1bcad549381f0-18">
          <seg xml:id="i-NTWcRnAnMffmpFrgLPi5Ai">
            I regeringsförklaringen för två år sedan presenterade regeringen
            politikens inriktning och vad den såg som sina uppgifter för hela
            mandatperioden. Det gäller fortsatt.
          </seg>
        </u>
        <u xml:id="i-07a1bcad549381f0-18" prev="i-07a1bcad549381f0-17" who="i-XgRZtFgzPDL7KcwsDvGVej" next="i-07a1bcad549381f0-19">
          <seg xml:id="i-XTqeHQ7drN7TFR7wehrKPu">
            Att återupprätta arbetslinjen och bekämpa utanförskapet var Allians
            för Sveriges viktigaste löfte till väljarna i valet 2006. Vi vann
            svenska folkets stöd för att göra det mer lönsamt att arbeta,
            för att få fler att vilja anställa och för att fler företag skulle
            startas, stanna och växa i Sverige. På så vis ville vi lägga en
            grund för att fler människor skulle ges möjlighet till eget arbete
            och egen lön, men också för att förbättra den svenska välfärden.
          </seg>
        </u>
        <u xml:id="i-07a1bcad549381f0-19" prev="i-07a1bcad549381f0-18" who="i-XgRZtFgzPDL7KcwsDvGVej" next="i-07a1bcad549381f0-20">
          <seg xml:id="i-EACcsZqrydHMJuobDahZSK">
            Vi kommer aldrig att acceptera att människor ställs utanför arbetsgemenskapen,
            utan möjlighet till delaktighet och eget ansvar. Få klyftor är
            så djupa som klyftan mellan den som har ett arbete och den som
            ställs utanför. Först när människor känner att de kan göra en
            insats för sig själva och andra kan vi få ett inkluderande samhälle
            präglat av trygghet, gemenskap, tolerans och öppenhet.
          </seg>
        </u>
        <u xml:id="i-07a1bcad549381f0-20" prev="i-07a1bcad549381f0-19" who="i-XgRZtFgzPDL7KcwsDvGVej" next="i-07a1bcad549381f0-21">
          <seg xml:id="i-Q8gBxh9GvGtPsq1b4eK3xi">
            Det handlar om identitet och samhörighet. Det handlar om behovet
            av starka gemenskaper i form av familj och vänner, men också i
            arbetslivet. Människors växtkraft handlar både om ökad makt över
            sitt eget liv och att orka se till andra än oss själva. Den som
            inte känner sig sedd orkar inte heller bidra.
          </seg>
        </u>
        <u xml:id="i-07a1bcad549381f0-21" prev="i-07a1bcad549381f0-20" who="i-XgRZtFgzPDL7KcwsDvGVej" next="i-07a1bcad549381f0-22">
          <seg xml:id="i-QRifccVfp8ZduvKy99Gttu">
            Under lång tid tilläts utanförskapet i Sverige att växa. Människor
            flyttades runt mellan åtgärder och ersättningssystem utan stöd
            eller drivkrafter för att få ett jobb. Den utvecklingen klöv Sverige.
            Den urholkade såväl människors självkänsla som deras framtidstro.
          </seg>
        </u>
        <u xml:id="i-07a1bcad549381f0-22" prev="i-07a1bcad549381f0-21" who="i-XgRZtFgzPDL7KcwsDvGVej" next="i-07a1bcad549381f0-23">
          <seg xml:id="i-4xhEsCPpVvhFajyjMZTm99">
            Steg för steg återupprättar vi nu arbetets värde för landets
            lärare, metallarbetare, sjuksköterskor och alla andra som arbetar.
            Steg för steg lägger vi med våra reformer grund för att fler människor
            kan gå från utanförskap till eget arbete.
          </seg>
        </u>
        <u xml:id="i-07a1bcad549381f0-23" prev="i-07a1bcad549381f0-22" who="i-XgRZtFgzPDL7KcwsDvGVej" next="i-07a1bcad549381f0-24">
          <seg xml:id="i-8c1WpQxwbf3rPJeGUsAMZe">
            Två år har gått. Vi kan glädjande konstatera flera trendbrott
            i kampen mot utanförskapet. Antalet människor som är arbetslösa,
            sjukskrivna eller i arbetsmarknadspolitiska åtgärder har minskat
            kraftigt. Rekordmånga människor har getts möjlighet till arbete.
            I delar av landet som tidigare mest sett nedläggningar har jobb
            kommit tillbaka. Vi kan till det foga att vi under 2007 såg hur
            den långvariga ökningen av personer med sjuk- och aktivitetsersättning
            bröts för första gången på tre decennier.
          </seg>
        </u>
        <u xml:id="i-07a1bcad549381f0-24" prev="i-07a1bcad549381f0-23" who="i-XgRZtFgzPDL7KcwsDvGVej" next="i-07a1bcad549381f0-25">
          <seg xml:id="i-LTF6FbzXLGydx52U459Qqj">
            Arbete stärker Sverige. Varje människas arbetsinsats ger oss
            möjlighet att satsa på trygghet i välfärden. Varje arbetad timma
            ger lön för mödan åt var och en, men också resurser till kunskap
            i skolan, omsorg i sjukvården och en bättre förskola. Varje arbetad
            timma ger bättre pensioner åt Sveriges pensionärer.
          </seg>
        </u>
        <u xml:id="i-07a1bcad549381f0-25" prev="i-07a1bcad549381f0-24" who="i-XgRZtFgzPDL7KcwsDvGVej" next="i-07a1bcad549381f0-26">
          <seg xml:id="i-Dcbk9jLQVgb5SE5U85S3gb">
            Det hänger samman, arbete och välfärd. Arbete ger skatteintäkter.
            Skatteintäkter behövs för att trygga välfärden. Vi har inlett
            arbetet med att återupprätta arbetslinjen. Nu går vi vidare.
          </seg>
        </u>
        <u xml:id="i-07a1bcad549381f0-26" prev="i-07a1bcad549381f0-25" who="i-XgRZtFgzPDL7KcwsDvGVej" next="i-07a1bcad549381f0-27">
          <seg xml:id="i-NJ1iV5X7L5uffvqs96dpZH">
            En god ekonomisk utveckling utgör grunden. Det skapar bättre
            möjligheter för enskilda och familjer att bestämma över sin egen
            vardag. Ordning och reda i de offentliga finanserna förblir därför
            en hörnsten i regeringens politik. Med en ansvarsfull politik
            bygger vi en stabil grund för framtiden.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=4"/>
        <u xml:id="i-07a1bcad549381f0-27" prev="i-07a1bcad549381f0-26" who="i-XgRZtFgzPDL7KcwsDvGVej" next="i-07a1bcad549381f0-28">
          <seg xml:id="i-C3yNGZM4XfDEYB5jkEGXwA">
            Sverige är en liten och öppen ekonomi som genom ett stort handelsberoende
            snabbt påverkas av vad som händer i vår omvärld. Detta ser vi
            inte minst nu då stora delar av världen brottas med växande ekonomiska
            problem.
          </seg>
        </u>
        <u xml:id="i-07a1bcad549381f0-28" prev="i-07a1bcad549381f0-27" who="i-XgRZtFgzPDL7KcwsDvGVej" next="i-07a1bcad549381f0-29">
          <seg xml:id="i-GjyfKue6kreh769Q5esqgT">
            De mörka moln som hängt över världsekonomin har tätnat under
            sommaren till följd av tilltagande oro på de internationella finansmarknaderna.
            Samtidigt har inflationen stigit, främst på grund av kraftig global
            prisuppgång på bland annat livsmedel och energi.
          </seg>
        </u>
        <u xml:id="i-07a1bcad549381f0-29" prev="i-07a1bcad549381f0-28" who="i-XgRZtFgzPDL7KcwsDvGVej" next="i-07a1bcad549381f0-30">
          <seg xml:id="i-6EGNafDeqzMo6y8E2P8ukQ">
            Vi har i Sverige lärt oss vikten av tydliga mål och regler för
            finans- och budgetpolitiken. Den strama budgetprocessen, överskottsmålet
            för de offentliga finanserna, utgiftstaket och det kommunala balanskravet
            skapar trovärdighet för svensk ekonomisk politik. Det är ett ramverk
            som vi sätter stort värde i.
          </seg>
        </u>
        <u xml:id="i-07a1bcad549381f0-30" prev="i-07a1bcad549381f0-29" who="i-XgRZtFgzPDL7KcwsDvGVej" next="i-07a1bcad549381f0-31">
          <seg xml:id="i-XoBgR5tmxrBdpWmXEfPZB">
            En ansvarsfull ekonomisk politik och starka offentliga finanser
            ger oss styrka att möta den världsekonomiska oron. Tillsammans
            med en politik för fler i arbete och ökat företagande gör det
            oss mindre utsatta i den rådande konjunkturavmattningen. När det
            blåser i vår omvärld kan Sverige bättre än tidigare stå emot vindbyarna.
          </seg>
        </u>
        <u xml:id="i-07a1bcad549381f0-31" prev="i-07a1bcad549381f0-30" who="i-XgRZtFgzPDL7KcwsDvGVej" next="i-07a1bcad549381f0-32">
          <seg xml:id="i-A8gd6VuJarnQcrGYZ9jCq6">
            Sverige har i offentliga överskott vad länder i vår omvärld har
            i underskott. Målet om 1 procents överskott överträffas de kommande
            åren. Statsskulden betalas av i snabb takt. Vi skjuter inte längre
            över den svenska skuldbördan på våra barn och barnbarn, utan ser
            till att göra rätt för oss. Samtidigt står vi väl rustade att
            förstärka jobb- och tillväxtpolitiken.
          </seg>
        </u>
        <u xml:id="i-07a1bcad549381f0-32" prev="i-07a1bcad549381f0-31" who="i-XgRZtFgzPDL7KcwsDvGVej" next="i-07a1bcad549381f0-34">
          <seg xml:id="i-6g1pir4Zmj3s1YfSsDQVJZ">
            Starka offentliga finanser utgör grunden för detta. Tillsammans
            med höga ambitioner för jobben och behov av att möta konjunkturavmattningen
            gör det att regeringen i höst föreslår tre reformpaket:
          </seg>
        </u>
        <note xml:id="i-YBCqYUzy6v8njUG6goozrB">
          Ett reformpaket för jobb och företagande.
        </note>
        <u xml:id="i-07a1bcad549381f0-34" prev="i-07a1bcad549381f0-32" who="i-XgRZtFgzPDL7KcwsDvGVej" next="i-07a1bcad549381f0-36">
          <seg xml:id="i-QbNJiraqMt89yCvBZYipe6">
            Ett reformpaket för att rusta Sverige för framtiden.
          </seg>
        </u>
        <note xml:id="i-KNgmEZx9MXCub77PJKts6J">
          Ett reformpaket för att förstärka välfärden.
        </note>
        <u xml:id="i-07a1bcad549381f0-36" prev="i-07a1bcad549381f0-34" who="i-XgRZtFgzPDL7KcwsDvGVej" next="i-07a1bcad549381f0-37">
          <seg xml:id="i-UADsdVRnqfeKiUhyXiq7v1">
            I regeringens jobbpaket fortsätter vi att uppvärdera arbetets
            värde och gör det mer attraktivt att vara företagare.
          </seg>
        </u>
        <u xml:id="i-07a1bcad549381f0-37" prev="i-07a1bcad549381f0-36" who="i-XgRZtFgzPDL7KcwsDvGVej" next="i-07a1bcad549381f0-38">
          <seg xml:id="i-7qJHeXSkY1hc79grbXXFrT">
            Det ska löna sig att arbeta. Det är viktigt att de som arbetar
            känner att arbetet ger något tillbaka i plånboken. För att stärka
            arbetslinjen och bekämpa utanförskapet kommer regeringen att föreslå
            ett tredje steg i jobbskatteavdraget och ett sänkt uttag av den
            statliga inkomstskatten.
          </seg>
        </u>
        <u xml:id="i-07a1bcad549381f0-38" prev="i-07a1bcad549381f0-37" who="i-XgRZtFgzPDL7KcwsDvGVej" next="i-07a1bcad549381f0-39">
          <seg xml:id="i-WMepPfGKdzK8vS5weBzp2X">
            Från den 1 januari nästa år sänks skatten ytterligare för alla
            som arbetar. Det är mest betydelsefullt för dem som tjänar minst.
            Totalt omfattar förslaget 15 miljarder kronor. Det blir ännu ett
            steg på vägen för att förbättra värdet av arbete. Det ger alla
            dem som varje dag går till jobbet och bidrar till vårt lands välstånd
            mer kvar av lönen och ger ett större utrymme att forma den egna
            vardagen med.
          </seg>
        </u>
        <u xml:id="i-07a1bcad549381f0-39" prev="i-07a1bcad549381f0-38" who="i-XgRZtFgzPDL7KcwsDvGVej" next="i-07a1bcad549381f0-40">
          <seg xml:id="i-TX1wnPDJnM5mkkd1kHT1ME">
            Regeringen kommer också att sänka arbetsgivaravgifterna och bolagsskatten.
            Därtill minskas den administrativa bördan för företagen genom
            ett antal viktiga regelförenklingar. Genom detta förstärker vi
            drivkrafterna till investeringar och nyanställningar. Fler företagare
            får möjlighet att erbjuda jobb åt alla som vill göra en insats.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=5"/>
        <u xml:id="i-07a1bcad549381f0-40" prev="i-07a1bcad549381f0-39" who="i-XgRZtFgzPDL7KcwsDvGVej" next="i-07a1bcad549381f0-41">
          <seg xml:id="i-Xo2WeA8vCvvwMBdiDf4Ln">
            Ökade drivkrafter för arbete. Bättre villkor för Sveriges företagare.
            Till det läggs också andra långsiktiga reformer för svensk ekonomi
            och arbetsmarknad. Därför förstärker regeringen som utlovat arbetet
            inom konkurrensområdet. Vi presenterar en strategi för entreprenörskap
            i skolan och genomför en särskild satsning på entreprenörsutbildning
            inom högskolan. Sist, men inte minst, fortsätter reformarbetet
            för att unga och utrikes födda lättare ska kunna få jobb.
          </seg>
        </u>
        <u xml:id="i-07a1bcad549381f0-41" prev="i-07a1bcad549381f0-40" who="i-XgRZtFgzPDL7KcwsDvGVej" next="i-07a1bcad549381f0-42">
          <seg xml:id="i-7XjA6rgRbeXoFDRsvKTyiB">
            I regeringens framtidspaket gör vi viktiga investeringar i Sveriges
            framtida växtkraft.
          </seg>
        </u>
        <u xml:id="i-07a1bcad549381f0-42" prev="i-07a1bcad549381f0-41" who="i-XgRZtFgzPDL7KcwsDvGVej" next="i-07a1bcad549381f0-43">
          <seg xml:id="i-RHYi8AZzFxeD2wmxZPryyY">
            Alla barn har rätt till en trygg och utvecklande uppväxt. Därför
            gör regeringen en omfattande satsning på höjd kvalitet i förskolan.
            Vi utvidgar den allmänna förskolan till att omfatta även treåringar,
            och vi inför en barnomsorgspeng och en utvecklad läroplan och
            fortbildning för förskollärare och barnskötare.
          </seg>
        </u>
        <u xml:id="i-07a1bcad549381f0-43" prev="i-07a1bcad549381f0-42" who="i-XgRZtFgzPDL7KcwsDvGVej" next="i-07a1bcad549381f0-44">
          <seg xml:id="i-GM1xDrGAKFhDjczoDm1QVj">
            Tillsammans med våra familjepolitiska reformer i form av jämställdhetsbonusen
            och vårdnadsbidraget innebär detta att vi bejakar mångfald, jämställdhet
            och valfrihet. Vi bejakar att familjer är olika och har olika
            behov.
          </seg>
        </u>
        <u xml:id="i-07a1bcad549381f0-44" prev="i-07a1bcad549381f0-43" who="i-XgRZtFgzPDL7KcwsDvGVej" next="i-07a1bcad549381f0-45">
          <seg xml:id="i-LCobdZepd71NGMw38Pn72V">
            Få saker är så viktiga för framtiden som en skola som ger alla
            möjlighet att utvecklas utifrån sina egna förutsättningar. Därför
            fortsätter regeringen förbättringarna av den svenska skolan genom
            att reformera gymnasieskolan och presentera ett nytt betygssystem.
            Utöver detta utvidgar vi lärlingsutbildningen. Vi förlänger Lärarlyftet
            och förstärker yrkesutbildningen, både genom att inrätta yrkeshögskola
            och satsa på yrkesutbildning inom vuxenutbildningen.
          </seg>
        </u>
        <u xml:id="i-07a1bcad549381f0-45" prev="i-07a1bcad549381f0-44" who="i-XgRZtFgzPDL7KcwsDvGVej" next="i-07a1bcad549381f0-46">
          <seg xml:id="i-A3V3njp3GQALDmUAnRo8uV">
            Goda villkor för forskning öppnar för innovationer, bidrar till
            tillväxt och hjälper till att fördjupa kunskapen om vår värld.
            Det betonar vikten av satsningar som fokuserar på forskning av
            hög kvalitet som är innovativ och internationellt konkurrenskraftig.
            Vi vill lyfta Sverige som forskningsnation och förstärker därför
            forsknings- och innovationspolitiken. Satsningen blir den enskilt
            största någonsin och kommer särskilt att fokusera på områden som
            medicin, teknik och klimat.
          </seg>
        </u>
        <u xml:id="i-07a1bcad549381f0-46" prev="i-07a1bcad549381f0-45" who="i-XgRZtFgzPDL7KcwsDvGVej" next="i-07a1bcad549381f0-47">
          <seg xml:id="i-EMEwcnwDDHtTLGuY3QztzE">
            En viktig förutsättning för att bibehålla och stärka Sveriges
            konkurrenskraft är goda villkor för att knyta samman människor
            och företag. Vi vill att fler ska kunna se fram emot att komma
            i tid till jobbet eller hämtningen på dagis. Vi vill att färre
            ska riskera skadas av olyckor på dåliga vägar. Vi vill att företagare
            lättare ska kunna transportera sina varor.
          </seg>
        </u>
        <u xml:id="i-07a1bcad549381f0-47" prev="i-07a1bcad549381f0-46" who="i-XgRZtFgzPDL7KcwsDvGVej" next="i-07a1bcad549381f0-48">
          <seg xml:id="i-3NjVcekroTPLJSEWPPNyHG">
            Därför kommer regeringen att göra en omfattande satsning för
            bättre infrastruktur, bland annat genom en särskild närtidssatsning
            som möjliggör för investeringar i vägar och järnväg i hela landet.
          </seg>
        </u>
        <u xml:id="i-07a1bcad549381f0-48" prev="i-07a1bcad549381f0-47" who="i-XgRZtFgzPDL7KcwsDvGVej" next="i-07a1bcad549381f0-49">
          <seg xml:id="i-S87GdtdGJ1nniWvKmPm7aZ">
            Även betydande investeringar i klimat och energi sker i framtidspaketet.
            Vi ska ta vår del av ansvaret för de globala klimatförändringarna
            och göra Sverige framgångsrikt i en global klimateffektiv ekonomi
            detta samtidigt som vi tryggar vår energiförsörjning och ökar
            vår andel av förnybar energi. Vi möter klimathotet med en politik
            där tillväxt och hållbar utveckling går hand i hand och med en
            vilja att visa ledarskap, men också med en insikt om att enbart
            nationella insatser är ett otillräckligt svar på ett globalt problem.
          </seg>
        </u>
        <u xml:id="i-07a1bcad549381f0-49" prev="i-07a1bcad549381f0-48" who="i-XgRZtFgzPDL7KcwsDvGVej" next="i-07a1bcad549381f0-50">
          <seg xml:id="i-G17qCuyYxeC3gmELTaWBq1">
            Tack vare regeringens jobblinje kan vi nu också presentera ett
            välfärdspaket.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=6"/>
        <u xml:id="i-07a1bcad549381f0-50" prev="i-07a1bcad549381f0-49" who="i-XgRZtFgzPDL7KcwsDvGVej" next="i-07a1bcad549381f0-51">
          <seg xml:id="i-QT2R5qfEU7SLNe3vC4mwxE">
            Fler i arbete har gett oss resurser att låta våra reformer komma
            fler till del. Fler i arbete ger oss möjlighet att förnya och
            förbättra våra välfärdsverksamheter. Fler i arbete öppnar för
            att vi kan ge stöd till de människor som kanske bäst behöver välfärden
            till stöd.
          </seg>
        </u>
        <u xml:id="i-07a1bcad549381f0-51" prev="i-07a1bcad549381f0-50" who="i-XgRZtFgzPDL7KcwsDvGVej" next="i-07a1bcad549381f0-52">
          <seg xml:id="i-5XYAxjqpZv3abyaNN19XFR">
            Det finns pensionärer i Sverige som har det gott ställt, och
            det finns pensionärer som tvingas leva under mycket knappa förhållanden.
            Till stöd för de äldre som har de knappaste resurserna aviserade
            regeringen i våras en särskild skattelättnad. Vi kommer nu med
            ett förslag som är både bredare och större än utlovat, med störst
            förbättringar för dem som behöver det bäst och med sänkt skatt
            för de allra flesta av Sveriges pensionärer.
          </seg>
        </u>
        <u xml:id="i-07a1bcad549381f0-52" prev="i-07a1bcad549381f0-51" who="i-XgRZtFgzPDL7KcwsDvGVej" next="i-07a1bcad549381f0-53">
          <seg xml:id="i-J7vTrhYzHuW9mnYcL64x5U">
            Under många år har insatser för människor som drabbats av psykisk
            ohälsa brustit. Många människor har inte fått den psykiatriska
            vård och det stöd som de har varit i behov av. Det är ett underbetyg
            för ett modernt välfärdsland.
          </seg>
        </u>
        <u xml:id="i-07a1bcad549381f0-53" prev="i-07a1bcad549381f0-52" who="i-XgRZtFgzPDL7KcwsDvGVej" next="i-07a1bcad549381f0-54">
          <seg xml:id="i-GrZCZTpnojEd3pAm9t7S4C">
            Regeringen har gjort insatser för att stärka psykiatrin. Nu går
            vi vidare och föreslår ytterligare satsningar för att förbättra
            situationen för de människor som drabbas av psykisk sjukdom och
            ohälsa.
          </seg>
        </u>
        <u xml:id="i-07a1bcad549381f0-54" prev="i-07a1bcad549381f0-53" who="i-XgRZtFgzPDL7KcwsDvGVej" next="i-07a1bcad549381f0-55">
          <seg xml:id="i-EoTJ9jerJZ3veRzkNoV98k">
            Vår satsning fokuserar särskilt på att förstärka den psykiatriska
            vården och omsorgen inom ett antal områden: barn- och ungdomspsykiatrin,
            meningsfull sysselsättning för personer med psykisk funktionsnedsättning,
            utbildning och kompetens för personal inom vård- och stödverksamheter
            samt kvalitetsutveckling.
          </seg>
        </u>
        <u xml:id="i-07a1bcad549381f0-55" prev="i-07a1bcad549381f0-54" who="i-XgRZtFgzPDL7KcwsDvGVej" next="i-07a1bcad549381f0-56">
          <seg xml:id="i-Jy577kJMMY8Sr9TrGMWReR">
            Vid sidan av detta fortsätter regeringens reformarbete för att
            flytta makten till patienten, för höjd kvalitet och ökad mångfald
            inom vår solidariskt finansierade vård och omsorg.
          </seg>
        </u>
        <u xml:id="i-07a1bcad549381f0-56" prev="i-07a1bcad549381f0-55" who="i-XgRZtFgzPDL7KcwsDvGVej" next="i-07a1bcad549381f0-57">
          <seg xml:id="i-RZoY89N2d183XP49BfHkz8">
            Varje människa i Sverige ska ha rätt till en bra vård som ges
            i tid och möter just hennes behov. För att sjukvården tydligare
            ska kunna ta sin utgångspunkt i patienten satsar regeringen resurser
            för att kapa vårdköerna med en särskild kömiljard. Därtill förlängs
            satsningen med den så kallade sjukvårdsmiljarden. På så vis kan
            hälso- och sjukvården bättre se behoven hos de människor som lever
            i sjukskrivning och ge dem stöd för att kunna komma tillbaka.
          </seg>
        </u>
        <u xml:id="i-07a1bcad549381f0-57" prev="i-07a1bcad549381f0-56" who="i-XgRZtFgzPDL7KcwsDvGVej" next="i-07a1bcad549381f0-58">
          <seg xml:id="i-A4dvp4tN4wVXXsw88Zxzdi">
            Fler steg tas nu också i arbetet med att säkerställa att äldre
            i behov av omsorg får ett värdigt bemötande.
          </seg>
        </u>
        <u xml:id="i-07a1bcad549381f0-58" prev="i-07a1bcad549381f0-57" who="i-XgRZtFgzPDL7KcwsDvGVej" next="i-07a1bcad549381f0-59">
          <seg xml:id="i-CoNqMfJkbwRJrcpxM2eLsz">
            Sammantaget innebär regeringens reformer att kommuner och landsting
            tillförs sammanlagt 6 miljarder kronor för välfärdsförbättringar
            nästa år. Det är en satsning som tydligt möjliggör reformer för
            ökad trygghet i välfärdens kärnverksamheter.
          </seg>
        </u>
        <u xml:id="i-07a1bcad549381f0-59" prev="i-07a1bcad549381f0-58" who="i-XgRZtFgzPDL7KcwsDvGVej" next="i-07a1bcad549381f0-60">
          <seg xml:id="i-JSD1yaGtBYDJfGtxcdBGYR">
            Regeringen fortsätter också arbetet för en bättre brottsbekämpning.
            Det handlar om en upprustning av hela rättskedjan från polis och
            åklagare till domstolar och kriminalvård. Det handlar om att stå
            upp för rättsstatens principer och om att aldrig se mellan fingrarna
            när människor medvetet skadar andra människor, utan slå vakt om
            ett samhälle där alla är lika inför lagen och där svensk lag gäller
            lika för alla i hela landet.
          </seg>
        </u>
        <u xml:id="i-07a1bcad549381f0-60" prev="i-07a1bcad549381f0-59" who="i-XgRZtFgzPDL7KcwsDvGVej" next="i-07a1bcad549381f0-61">
          <seg xml:id="i-ALkM4SYKRrSgjBnTHRGqRq">
            Sverige ska vara ett öppet land där människor som tillhör skilda
            kulturer och religioner ska kunna leva sida vid sida. Det ska
            vara ett land där vi bejakar det positiva i det vi kallar globaliseringen,
            men också står starka i att bekämpa dess avarter i form av internationell
            brottslighet, människohandel och terrorism. Ett starkt Sverige
            bygger vi med utgångspunkt i människors vardag, men också med
            en tydlig vilja och förmåga att se bortom våra egna gränser.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=7"/>
        <u xml:id="i-07a1bcad549381f0-61" prev="i-07a1bcad549381f0-60" who="i-XgRZtFgzPDL7KcwsDvGVej" next="i-07a1bcad549381f0-62">
          <seg xml:id="i-BP44T2ZbHVETVyFFaUBdUo">
            Rysslands angrepp på Georgien belyser ytterligare vikten av en
            väl genomtänkt utrikes-, försvars- och säkerhetspolitik. Utvecklingen
            i södra Kaukasus illustrerar vikten av att slå vakt om folkrätten
            och betona att dess regler gäller lika för alla. Händelserna vi
            nu har bevittnat är en attack på den internationella rättsordningen.
          </seg>
        </u>
        <u xml:id="i-07a1bcad549381f0-62" prev="i-07a1bcad549381f0-61" who="i-XgRZtFgzPDL7KcwsDvGVej" next="i-07a1bcad549381f0-63">
          <seg xml:id="i-Apd6FJHvpu16qtGVpMKCG1">
            Sverige står helt och fullt bakom Europeiska unionens stöd för
            Georgiens territoriella integritet och kraven på att Ryssland
            lever upp till sexpunktsplanen för fred i området. Georgienkrisen
            har också ökat behovet av en förstärkt EU-politik gentemot Europeiska
            unionens östra grannar, i synnerhet Ukraina.
          </seg>
        </u>
        <u xml:id="i-07a1bcad549381f0-63" prev="i-07a1bcad549381f0-62" who="i-XgRZtFgzPDL7KcwsDvGVej" next="i-07a1bcad549381f0-64">
          <seg xml:id="i-RLqGqg7xNz5TLSLbV4Kwv4">
            Vårt lands säkerhet och yttre trygghet bygger på gemenskap och
            samverkan med andra länder. Det råder bred enighet i Sveriges
            riksdag om att vårt land inte kommer att förhålla sig passivt
            om en katastrof eller ett angrepp skulle drabba ett annat medlemsland
            i Europeiska unionen eller ett annat nordiskt land. I detta ligger
            också en förväntan om att dessa länder agerar på samma sätt om
            Sverige drabbas.
          </seg>
        </u>
        <u xml:id="i-07a1bcad549381f0-64" prev="i-07a1bcad549381f0-63" who="i-XgRZtFgzPDL7KcwsDvGVej" next="i-07a1bcad549381f0-65">
          <seg xml:id="i-A1MHJqthV5Q4srPaTddwC1">
            De svenska internationella insatserna för fred åtnjuter brett
            stöd. Sverige kommer att fortsätta att förstärka sin förmåga att
            medverka i freds- och stabilitetsoperationer i olika delar av
            världen. Samarbetet i Norden för stabilitet och säkerhet i vårt
            närområde förstärks.
          </seg>
        </u>
        <u xml:id="i-07a1bcad549381f0-65" prev="i-07a1bcad549381f0-64" who="i-XgRZtFgzPDL7KcwsDvGVej" next="i-07a1bcad549381f0-66">
          <seg xml:id="i-JuVJD5NdxvSqAwjdG7kXqQ">
            Afghanistan förtjänar särskild uppmärksamhet. Utvecklingen där
            ger anledning till fortsatt oro. Sveriges engagemang är brett
            och långsiktigt.
          </seg>
        </u>
        <u xml:id="i-07a1bcad549381f0-66" prev="i-07a1bcad549381f0-65" who="i-XgRZtFgzPDL7KcwsDvGVej" next="i-07a1bcad549381f0-67">
          <seg xml:id="i-CvCj9CbEWpXW8aBiMLSDWT">
            Sverige är en stark förespråkare för frihandel, vilket innebär
            att varje ansträngning att föra Doharundan till ett framgångsrikt
            slut kan räkna med vårt stöd.
          </seg>
        </u>
        <u xml:id="i-07a1bcad549381f0-67" prev="i-07a1bcad549381f0-66" who="i-XgRZtFgzPDL7KcwsDvGVej" next="i-07a1bcad549381f0-68">
          <seg xml:id="i-VdLjqrCbTZWZzZtu2DYPde">
            Regeringen fortsätter sitt arbete för att bekämpa fattigdom och
            främja demokrati och respekt för de mänskliga rättigheterna. Utvecklingspolitikens
            förnyelse fullföljs. Sverige ska vara en klar och tydlig röst
            för frihet och demokrati. I linje med detta kommer regeringen
            att presentera förslag om ökat stöd för de krafter i världen som
            verkar mot förtryck och för demokratins utbredning.
          </seg>
        </u>
        <u xml:id="i-07a1bcad549381f0-68" prev="i-07a1bcad549381f0-67" who="i-XgRZtFgzPDL7KcwsDvGVej" next="i-07a1bcad549381f0-69">
          <seg xml:id="i-NMmdVjWzPtE9xD1EdJDy8y">
            Klimatförändringarna påverkar världens fattiga människor hårdast.
            Mot den bakgrunden gör regeringen en särskild klimatsatsning i
            biståndet för att på ett effektivt sätt bidra till ett långsiktigt
            arbete mot klimatförändringar och deras effekter i världens fattiga
            länder.
          </seg>
        </u>
        <u xml:id="i-07a1bcad549381f0-69" prev="i-07a1bcad549381f0-68" who="i-XgRZtFgzPDL7KcwsDvGVej" next="i-07a1bcad549381f0-70">
          <seg xml:id="i-GnRBMoNKwRr1Z2LGstGF3v">
            Fast förankrade i insikten om att klimatfrågan är en avgörande
            utmaning för vår jord är det vårt ansvar att vidta åtgärder här
            hemma, men också visa på det ledarskap som krävs för att nå en
            bred och långsiktig internationell samsyn i klimatfrågan.
          </seg>
        </u>
        <u xml:id="i-07a1bcad549381f0-70" prev="i-07a1bcad549381f0-69" who="i-XgRZtFgzPDL7KcwsDvGVej" next="i-07a1bcad549381f0-71">
          <seg xml:id="i-FBkkeZ8FH2SUHgje2jvXQG">
            Om ett år kommer Sverige att vara ordförande i EU. Ett omfattande
            arbete bedrivs för att förbereda ordförandeskapet. Sverige ska
            som ordförandeland ta ett särskilt ansvar i arbetet som syftar
            till att få en internationell klimatöverenskommelse på plats i
            Köpenhamn 2009. Andra viktiga inslag inför Sveriges ordförandeskap
            är ett förstärkt Östersjösamarbete inom EU och en fortsatt utvidgning
            av unionen.
          </seg>
        </u>
        <u xml:id="i-07a1bcad549381f0-71" prev="i-07a1bcad549381f0-70" who="i-XgRZtFgzPDL7KcwsDvGVej" next="i-07a1bcad549381f0-72">
          <seg xml:id="i-9SVu2SdC3BsAB2w2UeSb5c">
            Herr talman! Vi tar ansvar för jobben och svensk ekonomi. Vi
            tar ansvar för Sverige. Det ger oss styrka att stå emot när ekonomisk
            oro tar form i vår omvärld. Det lägger grund för att vi kan göra
            viktiga investeringar i Sveriges långsiktiga växtkraft, i utbildning,
            forskning och infrastruktur, men också satsa på höjd kvalitet
            i välfärden.
          </seg>
        </u>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=8"/>
        <u xml:id="i-07a1bcad549381f0-72" prev="i-07a1bcad549381f0-71" who="i-XgRZtFgzPDL7KcwsDvGVej" next="i-07a1bcad549381f0-73">
          <seg xml:id="i-HbRhNGhfm23SXtCkaEW5Ke">
            Det politiska uppdraget förändras över tid. Det skiftar med samhällets
            utveckling, liksom människors farhågor och förhoppningar. Värderingar,
            principer och idéer äger alltid sin egen tyngd, men måste utgå
            från samtidens utmaningar för att få verklig genomslagskraft.
          </seg>
        </u>
        <u xml:id="i-07a1bcad549381f0-73" prev="i-07a1bcad549381f0-72" who="i-XgRZtFgzPDL7KcwsDvGVej" next="i-07a1bcad549381f0-74">
          <seg xml:id="i-4oSqotFqefTuvGffNHmzzE">
            Sverige är ett land där värden som frihet, ansvar, gemenskap,
            trygghet och rättvisa står djupt rotade. Dessa värden är sprungna
            ur vår historia och formade av våra erfarenheter och möten människor
            emellan. Vi ser dem som viktiga för att vi ska kunna leva ett
            gott liv men också för att känna att vi kan göra andra rättvisa.
          </seg>
        </u>
        <u xml:id="i-07a1bcad549381f0-74" prev="i-07a1bcad549381f0-73" who="i-XgRZtFgzPDL7KcwsDvGVej" next="i-07a1bcad549381f0-75">
          <seg xml:id="i-GF2oxYGyHkB3dKSsZkD36A">
            Vi slår vakt om vår frihet som nation, vår demokrati, vår rätt
            till personligt självbestämmande och våra möjligheter att utvecklas
            som människor.
          </seg>
        </u>
        <u xml:id="i-07a1bcad549381f0-75" prev="i-07a1bcad549381f0-74" who="i-XgRZtFgzPDL7KcwsDvGVej" next="i-07a1bcad549381f0-76">
          <seg xml:id="i-WohzDpcBrsTLPf2n1QZPuC">
            Vi vill kunna ta ansvar för våra liv, våra medmänniskor, vår
            natur och vår omvärld.
          </seg>
        </u>
        <u xml:id="i-07a1bcad549381f0-76" prev="i-07a1bcad549381f0-75" who="i-XgRZtFgzPDL7KcwsDvGVej" next="i-07a1bcad549381f0-77">
          <seg xml:id="i-8dok1nmVM47tjRxxp46HAC">
            Vi vill att våra söner och döttrar ska få samma möjligheter och
            samma livschanser, samma möjligheter att välja jobb, försörja
            sig själva och känna trygghet i vardagen.
          </seg>
        </u>
        <u xml:id="i-07a1bcad549381f0-77" prev="i-07a1bcad549381f0-76" who="i-XgRZtFgzPDL7KcwsDvGVej" next="i-07a1bcad549381f0-78">
          <seg xml:id="i-FwMWY6htMjqY4ZTidxWkmS">
            Vi vill kunna känna oss säkra till liv och egendom men också
            se en välfungerande välfärd till stöd då vi behöver den.
          </seg>
        </u>
        <u xml:id="i-07a1bcad549381f0-78" prev="i-07a1bcad549381f0-77" who="i-XgRZtFgzPDL7KcwsDvGVej" next="i-07a1bcad549381f0-79">
          <seg xml:id="i-KuwzZ8tQfNZ1Rjs8ddeMBo">
            Vårt rättvisepatos manifesteras i att vi vill att hederlighet
            och arbete ska löna sig men också i en omtanke om våra medmänniskor
            och om dem som har det svårt.
          </seg>
        </u>
        <u xml:id="i-07a1bcad549381f0-79" prev="i-07a1bcad549381f0-78" who="i-XgRZtFgzPDL7KcwsDvGVej" next="i-07a1bcad549381f0-80">
          <seg xml:id="i-3LeucsQaEyqCMDTdjkyQiA">
            I allt detta fångas mycket av det vi vill ska känneteckna Sverige,
            värden som stått sig över tiden, som lägger grund för att vi ska
            kunna känna stolthet över var vi är och vad vi har åstadkommit
            men också nyfikenhet på vad framtiden har att erbjuda.
          </seg>
        </u>
        <u xml:id="i-07a1bcad549381f0-80" prev="i-07a1bcad549381f0-79" who="i-XgRZtFgzPDL7KcwsDvGVej" next="i-07a1bcad549381f0-81">
          <seg xml:id="i-VowLje3n6SV3q7d6kRnLP8">
            Vi möjliggör för människor att gå från utanförskap till arbete
            och för företag att växa. Vi gör upp med den utveckling som låste
            in människor i fattigdomsfällor utan möjlighet att påverka sin
            egen situation.
          </seg>
        </u>
        <u xml:id="i-07a1bcad549381f0-81" prev="i-07a1bcad549381f0-80" who="i-XgRZtFgzPDL7KcwsDvGVej">
          <seg xml:id="i-Xcay5PzL4AvpDYQvVKpCHw">
            Med en politik för arbete och ansvar för Sveriges ekonomi, starkt
            förankrad i värderingar som håller över tid, har vi möjliggjort
            satsningar för jobben, välfärden och framtiden. Så fortsätter
            vi vårt arbete för ett friare, tryggare och mänskligare Sverige.
          </seg>
        </u>
      </div>
      <div type="commentSection" xml:id="i-KBxUrP3P5n2bxqrESHaJqG">
        <note xml:id="i-5Tn7zQDhQMUFK4rGRvMp9H">
          3 § Ceremonin avslutades kl. 14.48.
        </note>
        <note xml:id="i-SwNs5zFYKaNEM8vj43F7AE">
          Bilaga
        </note>
        <pb facs="http://data.riksdagen.se/fil/A4D8FEA1-267F-46D9-AD75-2AD5ABEFCB89#page=9"/>
        <note xml:id="i-3QWp14ZpkBx6dhUYBC9cze">
          Musik under samlingen
        </note>
        <note xml:id="i-6FMdE6Ec4pBXKsDLK8fUrp">
          Lord Willobies welcome home
        </note>
        <note xml:id="i-5Ws7QmYPKZp89kYkAcAwSk">
          Kungssången
        </note>
        <note xml:id="i-YTsY4hj5xRJz1H5eQH1uNw">
          Good Song
        </note>
        <note xml:id="i-CSpXq4XoaV9HwgMpr2rrfq">
          Royal Fanfare
        </note>
        <note xml:id="i-VyxJQmjWrVWDFDCbWSSYAt">
          Ur Fredmans Epistlar
        </note>
        <note xml:id="i-Bz2MzxaYXPLKaFkPGTrngg">
          Its De-Lovely
        </note>
        <note xml:id="i-6aLoreiKLTcQ298Rccwmce">
          Nationalsången
        </note>
        <note xml:id="i-GCFYVNKwUYPv7UySKkuYMn">
          Grande Marche
        </note>
        <note xml:id="i-SAcFDi9s7NHDPGBDycchgT">
          Riksplan:
        </note>
        <note xml:id="i-F42rgCUE9LVFduhrrknwjD">
          Trapphallen:
        </note>
        <note xml:id="i-Y9C7ZKEMuZn87JceZC5WH4">
          Plenisalen:
        </note>
      </div>
    </body>
  </text>
</TEI>
