<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--87</head>
          <docDate when="2008-03-19">2008-03-19</docDate>
        </div>
      </front>
      <body>
        <div>
          <note n="e1a257f4">
            ﻿
          </note>
          <note n="dc4e4b7e">
            Riksdagens protokoll
          </note>
          <note n="747736c9">
            2008/09:87
          </note>
          <note type="date" n="e9cb50b2">
            Torsdagen den 19 mars
          </note>
          <note n="343df6b2">
            Kl. 12:00 - 18:23
          </note>
          <note n="b5b473e6">
            1 § Justering av protokoll
          </note>
          <note n="7f5d25b9">
            Justerades protokollet för den 13 mars.
          </note>
          <note n="4063765b">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="359da808">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="eda5df68">
            KOM(2009)14
          </note>
          <note n="65953fb3">
            3 § Kosterhavets nationalpark m.m.
          </note>
          <note n="79311c6f">
            Föredrogs
          </note>
          <note type="speaker" n="eb713218">
            Anf. 1 JAN-OLOF LARSSON (s):
          </note>
          <u who="Q3374555" xml:id="i-329b6e12c08538cf-0" n="c822ec16" next="i-5ed7e49bdf30fb6b-0">
            <seg n="1baaa201">
              Herr talman! Arbetet med att göra Kosterhavet till nationalpark
              är ett arbete som pågått under en lång tid och med ett omfattande
              samarbete med många intressenter. Inte minst har fiskets intressen
              på ett bra sätt fått gehör. Och detta arbetssätt har präglat många
              områden i det framtagna förslaget.
            </seg>
            <seg n="d0c0f4a7">
              En fråga som friluftsorganisationerna lyft fram i diskussionen
              om detta arbete handlar om det rörliga friluftslivet och möjligheten
              bland annat att tälta inom nationalparkens område.
            </seg>
          </u>
          <note n="b97086b3">
            Enligt det första förslaget skulle tältning vara förbjuden. Detta
            ändrades sedan i det andra förslaget, daterat den 6 maj 2008,
            enligt vilket tältning skulle vara tillåten i två dygn på samma
            plats på samtliga öar.
          </note>
          <u who="Q3374555" xml:id="i-5ed7e49bdf30fb6b-0" n="c822ec16" prev="i-329b6e12c08538cf-0">
            <seg n="705b402f">
              Vid ett flertal tillfällen har dessa organisationer framfört
              sina åsikter, och när de träffat representanter för myndigheterna
              har det getts löfte att tältning i två dygn på samma plats skulle
              bli tillåten på samtliga öar.
            </seg>
            <seg n="c66cb233">
              Det har nu i sent skede framkommit att tältförbud trots allt
              är aktuellt. På detta sätt utestängs det mest miljövänliga friluftslivet,
              där man tar sig fram med handkraft, medan bränsleslukande motorbåtar
              tillåts ligga förtöjda på samma plats i två dygn.
            </seg>
            <seg n="1b0ab880">
              Hur är det då i andra nationalparker? Ja, där uppmuntrar man
              till vandring och tältning samt förbjuder motoriserad färd. I
              Kosterhavets nationalpark gör man tvärtom och tillåter motorbåtar
              och förbjuder tältning.
            </seg>
            <seg n="15d21fce">
              Vi säger inte att man ska förbjuda vare sig motorbåtar eller
              segelbåtar, men det är rimligt att det rörliga friluftslivet ges
              bra möjligheter att ta del av allt det vackra i denna nationalpark.
              Självklart ska vi se till att det rörliga friluftslivet ska ha
              optimala förutsättningar även i den här nationalparken.
            </seg>
            <seg n="7234a541">
              Det rörliga friluftslivet borde också få en fast representation
              i den delegation som ska förvalta Kosterhavets nationalpark. Att
              utesluta det mest miljövänliga friluftslivet från inflytande över
              Kosterhavets nationalpark riskerar att allvarligt snedvrida nyttjandet
              av nationalparken till att bli ett ändamål för det lokala näringslivet
              snarare än att uppfylla syftet med parken, som är att värna en
              unik natur- och kulturmiljö.
            </seg>
            <seg n="ea96358e">
              Jag hoppas att det jag anfört kommer att beaktas i det fortsatta
              arbetet med att skapa bra förutsättningar för tillgänglighet till
              Kosterhavets nationalpark.
            </seg>
          </u>
          <note type="speaker" n="45022207">
            Anf. 2 LARS TYSKLIND (fp):
          </note>
          <u who="Q6217745" xml:id="i-f5eee870a83d7908-0" n="a34678fa">
            <seg n="bdbaa827">
              Herr talman! Jag har inte för avsikt att gå i någon polemik med
              Jan-Olof Larsson. Det är bara att konstatera att de frågor som
              han tar upp pågår det en process kring där man ska ta fram föreskrifter
              och skötselplan. Frågan om den planen kommer att lösas i stort
              samförstånd, det är jag helt övertygad om.
            </seg>
            <seg n="174d2872">
              Herr talman! Det finns i betänkandet inga motstående yrkanden.
              Men som bohuslänning känner jag ändå att det här är en fråga som
              inte bara får passera hur som helst i riksdagen. För norra Bohuslän
              är denna dag en högtidsdag, och jag tror att man även kan säga
              att det rent av är en historisk dag. Det är inrättande av Sveriges
              första marina nationalpark som vi ska besluta om i dag. Kosterhavets
              marina nationalpark är den 29:e i ordningen av Sveriges nationalparker.
              Den inrättas 100 år efter det att den första bildades i Sverige.
            </seg>
            <seg n="74b62b7f">
              De flesta, eller i alla fall många, känner till att Kosterhavets
              nationalpark ligger i norra Bohuslän, i Strömstads och Tanums
              kommuner, och att den kommer att omfatta ca 140 000 hektar varav
              knappt 1 000 är land. Havet dominerar alltså väldigt stort i nationalparken.
              Det beror på att de stora naturvärden som finns är starkt knutna
              till den marina miljön. I det här området har man beräknat finns
              omkring 6 000 arter i dag, 300 är arter som inte funnits på någon
              annan plats i Sverige. Det visar hur unik havsmiljön är i detta
              område.
            </seg>
            <seg n="c07a87f9">
              Man skulle kunna tala länge om de unika naturvärdena, men jag
              föreslår att var och en tar sig tid att åka dit för att på ort
              och ställe faktiskt ta del av de naturvärden som finns i området.
            </seg>
            <seg n="a80f21a7">
              Herr talman! Det finns även andra viktiga och historiskt unika
              värden som förtjänar att framhållas i det här sammanhanget. Ett
              är att samtidigt med Kosterhavets nationalpark i Sverige inrättas
              en nationalpark på den norska sidan, Ytre Hvaler, som är ungefär
              lika stor. Det blir ett sammanhängande skyddat område på 80 000
              hektar. Jag tror att det är ganska unikt att två länder tillsammans
              bildar en sammanhängande nationalpark.
            </seg>
            <seg n="08643199">
              Det är också viktigt att i det här sammanhanget framhålla den
              omfattande lokala förankringsprocess som har pågått under flera
              år inför framtagandet av förslaget. Det är en process som också
              bör benämnas unik, en process som förhoppningsvis kommer att ge
              avtryck i framtida beslut av den här typen. Ett av de konkreta
              resultaten kan man läsa i propositionen. Regeringen avser att
              ändra i nationalparksförordningen så att samråd ska ske med kommunerna
              inför beslut om vård och förvaltning av nationalparker. Det är
              något nytt att man diskuterar frågan på lokal nivå.
            </seg>
            <seg n="7de7fff6">
              Det är det som har gjort att den här lokala förankringsprocessen
              kan betecknas som unik. Jag skulle vilja uttrycka mig på det sättet
              att man här har lyft fram de människor som i sin vardag berörs
              av beslutet och ser dem som en resurs i sammanhanget. Man har
              jobbat väldigt tydligt med att få ett samspel mellan bevarande
              och utveckling. Att man i just Kosterhavets nationalpark inte
              bara sysslar med bevarande har sin grund i att inneslutet i nationalparken
              finns 350 fastboende personer, och direkt i anslutning till parken
              finns ett tusental personer boende. Dessa människor bor och verkar
              naturligtvis i området.
            </seg>
            <seg n="27893427">
              Det här havsområdet har väldigt stor betydelse inte minst för
              fisket, det tog Jan-Olof Larsson upp här. Det finns mycket fritidsboende
              och turism naturligtvis samt besöksnäring i övrigt, inte minst
              båtturism.
            </seg>
            <seg n="c5acb6ea">
              Man skulle kunna sammanfatta det med att det så kallade underifrånperspektivet
              har fått väldigt stort genomslag. Det har varit helt avgörande
              för att vi är där vi är i dag. Det absoluta flertalet tycker att
              resultatet inte bara är acceptabelt utan gör att det hela blir
              en tillgång, rent av en stor tillgång. Det kommer att bli en mycket
              positiv utvecklingsfaktor i den här delen av landet.
            </seg>
            <seg n="1649c82d">
              När det gäller den framtida förvaltningen har man tagit fram
              en modell som bygger på lokal medverkan, man tar ansvar lokalt.
            </seg>
            <seg n="a9c2aaf3">
              Herr talman! Slutligen en liten reflexion över varför man när
              det gäller Kosterhavets nationalpark har lyckats att skapa en
              så stabil lokal förankring hos de människor som berörs.
            </seg>
            <seg n="1d60ffe9">
              Det är helt avgörande för samtalsklimatet i en sådan här process
              att man visar respekt och lyhördhet för varandras argument och
              synpunkter och försöker jämka samman detta till något riktigt
              bra. Då förtjänar det att framhållas att just i norra Bohuslän
              fanns redan det sättet att arbeta och att föra det samtalet.
            </seg>
            <seg n="074bf52d">
              För närmare tio år sedan fick vi den så kallade KosterVäderö-överenskommelsen.
              Ett långsiktigt hållbart fiske handlade det då om och hur man
              skulle bevara vissa marina strukturer. I den diskussionen tog
              fisket ett väldigt stort ansvar. Från att ha varit i en konfliktsituation
              började fiskare, forskare och myndigheter både lokala och statliga
              myndigheter och både kommuner och länsstyrelser lyssna på varandra;
              man insåg att alla hade någonting att bidra med för att det skulle
              bli ett bra resultat. Den andan har sedan präglat hela det fortsatta
              arbetet och diskussionerna om Kosterhavets nationalpark.
            </seg>
            <seg n="111cde95">
              Herr talman! Jag tycker att det här arbetet visar med väldigt
              stor tydlighet att om människor ges möjlighet att äga en fråga
              lokalt är man lokalt också beredd att ta väldigt stort ansvar.
              Just när det gäller en sådan sak som en nationalpark som man ska
              bo och verka i är det naturligtvis helt grundläggande för att
              man inte ska ha en konflikt redan från början.
            </seg>
            <seg n="e18faac6">
              Som jag sade tidigare kommer det naturligtvis att arbetas vidare
              med de frågor som Jan-Olof Larsson tar upp. I det här läget fattar
              vi inte det beslutet, utan det kommer att jobbas fram föreskrifter
              och en skötselplan som det kommer att samrådas om på samma sätt
              och med samma lokala förankring.
            </seg>
            <seg n="dfad1e08">
              Herr talman! Jag yrkar med stor glädje bifall till betänkandets
              förslag. Och jag är övertygad om att det här kommer att bli en
              väldigt stor tillgång, inte minst för norra Bohuslän men också
              för Sverige i övrigt.
            </seg>
          </u>
          <note n="a0d125a4">
            I detta anförande instämde Gunnar Andrén, Anita Brodén och Karin
            Granbom Ellison (alla fp), Sofia Arkelsten och Jeppe Johnsson
            (båda m) samt Claes Västerteg (c) och Irene Oskarsson (kd).
          </note>
          <note n="93c573c7">
            Överläggningen var härmed avslutad.
          </note>
          <note n="3ac70374">
            4 § Verksamhet inom djurens hälso- och sjukvård
          </note>
          <note n="79311c6f">
            Föredrogs
          </note>
          <note n="7699bbdd">
            Talmannen konstaterade att ingen talare var anmäld.
          </note>
          <note n="54f67e40">
            5 § Livsmedelskontroll
          </note>
          <note n="79311c6f">
            Föredrogs
          </note>
          <note type="speaker" n="ed5585aa">
            Anf. 3 JACOB JOHNSON (v):
          </note>
          <u who="Q5888881" xml:id="i-8360079e1c29ed4f-0" n="e8638dfc">
            <seg n="8d5a0dd1">
              Herr talman! Det stod en varm-korv-gubbe ner´ på Fyris torg.
              Ha måla korvarna svarta för han hade sorg. Han hade låda på magen.
              Det gillas inte av lagen. Så skaldade en Uppsalatrubadur för något
              halvsekel sedan. Owe Törnqvist heter han, som bekant, och han
              firade sin 80-årsdag härförleden i Uppsalas nya konserthus. Han
              sjunger så det ryker fortfarande, still going strong.
            </seg>
            <seg n="ab735aa7">
              Törnqvists varm-korv-gubbe beklagade sig över dåtidens livsmedelstillsyn,
              men jag kan intyga att man fortfarande kan få sig en varm korv
              i Uppsala centrum, även om lådan på magen har ersatts av mobila
              vagnar.
            </seg>
            <seg n="8cd756a9">
              Herr talman! Dagens betänkande om livsmedelskontroll år 2009
              handlar om andra saker. Det handlar dels om hur livsmedelsmärkning
              kan hjälpa oss konsumenter att göra bättre val för miljöns, klimatets
              och hälsans skull, dels om hur livsmedelstillsynen kan förbättras
              två viktiga områden där många människor med rätta ställer höga
              krav.
            </seg>
            <seg n="106180cf">
              Att vi som konsumenter får rätt utformad information i form av
              olika slags märkning av de matprodukter vi inhandlar är en del
              av den redlighet inom livsmedelshanteringen som Livsmedelsverket
              arbetar för. Som det redogörs för i betänkandet är regelverket
              för livsmedelsmärkning harmoniserat inom EU. Arbete pågår med
              att ta fram såväl en ny förordning för livsmedelsmärkning som
              en särskild förordning om miljömärkning.
            </seg>
            <seg n="9713197a">
              Matens betydelse för klimatet är en fråga som får allt större
              uppmärksamhet. Svenska certifieringssystem som Krav och Svenskt
              sigill håller på att utveckla en frivillig klimatmärkning. Arbete
              pågår även med att ta fram en internationell Isostandard i detta
              avseende.
            </seg>
            <seg n="cbad0497">
              Utöver att respektive produkter har en märkning som visar att
              de är framtagna på ett klimatvänligt sätt, måste vi konsumenter
              också känna till olika slags produkters klimatpåverkan. Det är
              till exempel väl känt att konsumtion av nötkött har den högsta
              klimatbelastningen per kilo av vanliga matprodukter. Från Vänsterpartiets
              sida har vi lyft fram den frågan i olika sammanhang, till exempel
              inför det svenska ordförandeskapet i EU i höst. Och jag vet att
              ett informellt jordbruksministermöte på temat mat och klimat kommer
              att anordnas i Växjö i september. Det blir ett bra tillfälle att
              diskutera frågan om hur köttkonsumtionens klimatpåverkan kan minskas.
            </seg>
            <seg n="e14de016">
              Livsmedelsverket ska snart publicera råd om hur man ska äta för
              att minska påverkan på klimatet. Utan att föregå dessa kan jag
              dock hänvisa till en cirka ett år gammal rapport från Sveriges
              lantbruksuniversitet som bland annat säger: Öka konsumtionen av
              svenska äpplen och rotsaker, men minska konsumtionen av bananer,
              citrusfrukter och vindruvor. Minska köttkonsumtionen och öka andelen
              naturbetesbaserat kött från nöt och lamm.
            </seg>
            <seg n="94b7628f">
              Herr talman! Efter den här konsumentupplysningen om klimatsmart
              mat, förhoppningsvis märkt på rätt sätt, övergår jag till livsmedelstillsynen,
              som ju också har som syfte att hanteringen av livsmedel i handeln,
              på restauranger etcetera sker på ett redligt sätt.
            </seg>
            <seg n="ab1faa05">
              Här finns två motioner från Folkpartiet respektive Socialdemokraterna
              som jag tycker lyfter fram viktiga frågor. I motion MJ219 uppmärksammas
              problemen med livsmedelskontrollen av den småskaliga hantverksmässiga
              produktionen. Problemet är att de kommunala inspektörer som ska
              besluta om godkännande och utföra kontroll ofta saknar kunskap
              om denna ganska specialiserade verksamhet. I motionen säger man
              att regionala inspektörer eller rådgivare med specialinriktning
              på småskalig livsmedelsproduktion kan vara en lösning. Jag delar
              motionärens bedömning att denna specialiserade verksamhet kan
              behöva särskilda lösningar.
            </seg>
            <seg n="eb43b82a">
              I betänkandet hänvisas till strukturfonder, landsbygdsprogram
              och särskilda medel som regeringen tillför för kompetens- och
              utvecklingsinsatser. En annan möjlighet som jag vill lyfta fram
              i detta sammanhang är ett förstatligande av livsmedelskontrollen
              av den småskaliga hantverksproduktionen och att kontrollen då
              skulle utföras direkt av Livsmedelsverket. På så sätt kan också
              den nödvändiga kompetensen hos inspektörerna upprätthållas.
            </seg>
            <seg n="ada32f69">
              Avslutningsvis har Vänsterpartiet ställt sig bakom den socialdemokratiska
              motionen MJ240 om obligatoriskt hygienkörkort inom livsmedelsbranschen.
              Det är en fråga som aktualiserades efter köttfärsskandalen för
              drygt ett år sedan. I betänkandet hänvisas till Livsmedelsverkets
              förslag till frivilliga hygienkörkort och att frågan är under
              beredning i Jordbruksdepartementet. Jag anser dock att ett obligatorium
              är att föredra för att den här viktiga frågan ska få verkligt
              genomslag.
            </seg>
            <seg n="4b18d085">
              Slutligen, herr talman, står jag bakom vår reservation i betänkandet
              men avstår för tids vinnande från att yrka bifall till densamma.
            </seg>
          </u>
          <note type="speaker" n="17cba15d">
            Anf. 4 TINA EHN (mp):
          </note>
          <u who="Q4945880" xml:id="i-07f628a226f3f94f-0" n="fe257dc8">
            <seg n="f7fc58e1">
              Herr talman! Betänkandet heter Livsmedelskontroll . Vad är livsmedel?
              Vad kan kallas livsmedel? Jag hittar ingen riktig definition.
              Det får bli mat. Men mat är då allt som processats som vi äter
              från våra tallrikar och som vi dricker. Det är också tillsatser,
              smakämnen och dylikt.
            </seg>
            <seg n="a651d7b8">
              Herr talman! Miljöpartiets ena motion handlar om alkoholhaltiga
              drycker och kaloriinnehåll. Det här är intressant ur många aspekter,
              självklart för att alkoholhaltiga drycker innehåller alkohol men
              även för att de ofta har ett högt energiinnehåll. Sammantaget
              bidrar detta negativt till folkhälsan.
            </seg>
            <seg n="de7ecd6d">
              Övervikt är ett stort folkhälsoproblem i Sverige och vi får betala
              ett allt högre pris för ohälsa. För en bättre folkhälsa behövs
              det många olika insatser. En sådan insats kan vara att märka förpackningar
              med kaloriinnehåll. Hur många vet att en stor starköl ger lika
              många kalorier som ett wienerbröd?
            </seg>
            <seg n="d7a655e2">
              Nu kan jag i betänkandet läsa att förordningen som antogs i januari
              2008 tar upp märkning som täcker detta, alltså märkning av näringsvärden,
              energideklaration, fett, mättade fettsyror, socker och så vidare.
              Detta gäller dock inte alkoholhaltiga drycker ännu. Det ska först
              läggas fram i en rapport sådär fem år efter att förordningen har
              trätt i kraft. Detta styrs av den gemensamma harmoniseringen inom
              EU, så vi hinner nog återkomma i den här sakfrågan innan dess.
            </seg>
            <seg n="706bb93c">
              I betänkandet kan vi även läsa om miljömärkningen och hur den
              processas inom EU. Den del av märkningen som omfattar det ekologiska
              är intressant. Det finns omtalat här med beskrivning att det är
              ett övergripande system för jordbruksverksamhet och livsmedelsproduktion
              där man kombinerar bästa miljöpraxis, biologisk mångfald, bevarande
              av naturresurser med tillämpning av stränga djurskyddskrav.
            </seg>
            <seg n="dff68c44">
              Låt oss stanna upp och titta i den senaste tidens backspegel
              på slakten av grisar där man inte lyckats säkra bedövningen, utan
              där grisarna har skållats levande. Anledningen var att det var
              många grisar på kort tid, att det var stressigt och att ansvaret
              brast på slakterierna. Då finns ytterligare poäng med den certifierade
              ekologiska produktionen som har krav på extra god djuretik. Djuren
              får inte utsättas för stress och tempot får inte vara för högt.
            </seg>
            <seg n="80cc9ba8">
              Man kan som Jacob även diskutera köttkonsumtionen, och i stora
              delar håller jag med honom.
            </seg>
            <seg n="b1c60e0a">
              Livsmedelskontroll måste kroka i med god etik, moral och djurskydd
              vid uppfödning och slakt av de djur som vi människor tar i anspråk
              till vår nytta. Det handlar ofta om kunskap och förståelse men
              också om att det finns värden som snabbt kan undermineras om man
              bara ska ha effektiva ekonomiska system där tid är pengar.
            </seg>
            <seg n="9c714e92">
              Livsmedelstillsatser är ytterligare en motion i betänkandet.
              Det är en viktig motion. Den är skriven av en moderat politiker.
              Moderaterna i riksdagens miljö- och jordbruksutskott väljer dock
              att göra så som regeln är i denna struktur och lämnar den utan
              åtgärd.
            </seg>
            <seg n="9e4e1b16">
              I motionen finns en bakgrundstext som lyder: En uppmärksammad
              brittisk studie som visar att azofärgmedel tillsammans med konserveringsmedlet
              bensoesyra kan göra att barn blir hyperaktiva har diskuterats
              i EU och dess livsmedelsmyndighet Efsa. Resultatet blev att parlamentet
              fattade beslut om varningstexter på livsmedel som innehåller azofärger.
              Det innebär att läsk och godis, det som är mest attraktivt för
              barn, som innehåller azofärg måste märkas tydligt, ett krav som
              träder i kraft om cirka två år. Dessutom ska Efsa och EU-kommissionen
              granska färgämnena ytterligare.
            </seg>
            <seg n="90a487f2">
              I Nationalencyklopedin står det: Vissa azofärgämnen används som
              livsmedelstillsats. Azofärgämnen anses kunna ge upphov till överkänslighetsreaktioner,
              och i Sverige var tidigare endast några få azofärgämnen godkända
              och då med begränsade användningsområden. Sedan maj 1999 gäller
              dock EU:s regler.
            </seg>
            <seg n="235ec9ba">
              Detta är harmonisering. Harmonisering är ett märkligt trevligt
              ord på något som faktiskt är mer av ett obligatorium. Det kan
              visserligen ifrågasättas, även om det är en svår sak att göra.
            </seg>
            <seg n="12ac1c15">
              Enligt NE har harmoniseringen också inneburit att ytterligare
              fyra azofärgämnen nu är tillåtna i livsmedel och att de dessutom
              får användas i större utsträckning än tidigare. Färgen E 123 får
              bara användas till fiskrom och till spritdrycker, färgen E 180
              bara till ätbar ostskorpa. Övriga azofärgämnen får användas till
              nästan alla livsmedel som färgas. Azofärgämnena deklareras i ingrediensförteckningen
              som färgämne t.ex. amarant eller färgämne E 123 på förpackade
              livsmedel. Oförpackade livsmedel, t.ex. godis som säljs i lösvikt,
              har ingen ingrediensförteckning, vilket kan göra det svårt att
              skydda barn från att få i sig azofärgämnen.
            </seg>
            <seg n="cb52752d">
              På Livsmedelsverkets hemsida kan man läsa:
            </seg>
            <seg n="d999a7ea">
              Finns det några hälsoaspekter på azofärgämnena? Azofärgämnen
              kan ge upphov till överkänslighet. De som drabbas är personer
              som redan har någon form av allergi. Symtomen är hudutslag som
              oftast bedöms som lindriga. Andra symtom som astma, nässelfeber
              och eksem har också beskrivits. Eftersom överkänslighetsreaktioner
              och allergier är vanligare hos barn än hos vuxna är det troligt
              att det främst är barn som drabbas. Det kan också vara extra svårt
              att skydda barn från att få i sig av azofärgerna från oförpackade
              livsmedel, t.ex. lösgodis eller mat i skolbespisningar eller restauranger.
            </seg>
            <seg n="bbb9bf21">
              Den nya förordningen säger att de ska märkas med färgens namn
              eller E-nummer och med att de kan ha negativa effekter på barns
              beteende och koncentration. Detta gäller nya produkter från 2010.
            </seg>
            <seg n="ec396550">
              Man blir fundersam. Ska jag alltså vara tvungen att välja förpackad
              mat för att kunna veta? Ska vi verkligen ha detta i produkter
              som hamnar under något som kallas livsmedel? Är detta livsmedel?
              Vad har hänt med det som brukar kallas bondförnuft?
            </seg>
            <seg n="9b5a11a9">
              Den kommande märkningen ska leda till att marknaden styr sig
              själv. Det blir alltså konsumenten som ska styra, välja bort eller
              välja till.
            </seg>
            <seg n="bdc8589a">
              I betänkandet står att Sverige tagit upp frågan om azofärgämnen
              vid flertalet tillfällen och behovet av att ompröva azofärgämnena
              med tanke på aspekter om nyttan och vilseledning av konsumenterna.
              Jag vet inte riktigt vad som menas med det, men det kanske regeringspartierna
              kan svara på.
            </seg>
            <seg n="647f0315">
              Ytterligare en tillsats som är omdiskuterad är glutamat. Det
              finns en hel del negativa effekter med den smaksättning som sker
              med glutamat. Börjar man granska innehållsförteckningar förstår
              man hur svårt det är att välja bort det man anser sig inte vilja
              ha.
            </seg>
            <seg n="cfa7c73d">
              Livsmedelstillsyn är en annan fråga som finns med i betänkandet.
              Det handlar om att bygga upp kunskap om hur livsmedel bör hanteras
              för att vara okej. Att som livsmedelsarbetare i butik eller varhelst
              man arbetar ha kunskap så att man känner sig trygg och vet konsekvenserna
              av sitt handlande är allt viktigare i dessa dagar. Det har vi
              sett exempel på i hanteringen av bland annat köttfärs i dagligvaruhandeln.
            </seg>
            <seg n="378a1384">
              Ett frivilligt livsmedelskörkort verkar vara på väg att lanseras.
              Det är ett steg i rätt riktning. Det är ganska självklart att
              handeln bör ta ett stort ansvar i denna fråga. En obligatorisk
              kunskap om hur man hanterar livsmedel är knappast en kvalitetsminskning.
              Det kan också ge ett minskat behov av kontroll i nästa led.
            </seg>
            <seg n="006cdcba">
              Vidare har Miljöpartiet tagit upp frågan om dricksvatten i ett
              förändrat klimat. Livsmedelsverket bör, vilket också Klimat- och
              sårbarhetsutredningen föreslår, ha ett nationellt samordningsansvar.
              Efter vad jag kan utläsa är ett sådant förslag nu på gång och
              en arbetsgrupp tillsatt.
            </seg>
          </u>
          <note n="5fd40494">
            Herr talman! Jag står bakom samtliga Miljöpartiets reservationer
            men yrkar bifall till reservation nr 3.
          </note>
          <note type="speaker" n="8879399f">
            Anf. 5 SOFIA ARKELSTEN (m):
          </note>
          <u who="Q4936454" xml:id="i-9b173a01b518c5d3-0" n="639dd0a2">
            <seg n="a11ddd82">
              Herr talman! Jag yrkar bifall till utskottets förslag till beslut
              i betänkandet. Betänkandet behandlar åtta motionsyrkanden från
              allmänna motionstiden förra året. Mot utskottets förslag står
              två reservationer från Miljöpartiet och en reservation där Miljöpartiet
              och Vänstern tycker likadant. Socialdemokraterna har strukit sig
              från debatten och är alltså eniga med oss i detta. Det tycker
              vi är trevligt.
            </seg>
            <seg n="b6e3be86">
              Herr talman! Först handlar det om livsmedelsmärkning och tillsatser.
              Precis som vi redan har varit inne på har vi samma regler inom
              EU för livsmedelskontroll. Det är bra eftersom vi alla vill ha
              god och säker mat. Det är också bra att vi har en gemensam marknad.
              Området är till stor del harmoniserat.
            </seg>
            <seg n="1da999b2">
              Ett motionsförslag som har kommit in är att Miljöpartiet vill
              näringsämnesmärka sprit, egentligen kalorierna i sprit.
            </seg>
            <seg n="caf53a9e">
              Ett nytt förslag till förordning om allmän livsmedelsmärkning
              och näringsvärdesdeklaration som gäller inom hela EU kom den 30
              januari 2008. Det är bara fyra år tills den ska revideras. Då
              kan även näringsvärdesdeklaration av spritdrycker tas in.
            </seg>
            <seg n="61144042">
              Socialdemokraterna vill ha en miljömärkning. Det finns ju redan
              flera. Det utvecklas också inom EU. Dessutom finns det andra märkningar
              och certifieringar att köpa.
            </seg>
            <seg n="555661fd">
              Vi i alliansen tycker att det är bra med det engagemang som finns
              i branscher och föreningar som skapar märkning och certifieringar.
            </seg>
            <seg n="257fa14f">
              Herr talman! En moderatmotion har, som vi hörde alldeles nyss,
              kidnappats av Miljöpartiet. Andemeningen i motionen uppfylls faktiskt
              eftersom vi redan är restriktiva när det gäller azofärger. Jag
              är glad att livsmedelsbranschen jobbar hårt för att få bort de
              färgerna. Nu finns de främst i cocktailbär, drinkmixer för vuxna
              och stenbitsrom. Just där är risken för hyperaktiva barn ganska
              liten. Man kanske har andra problem.
            </seg>
            <seg n="cbd2bc74">
              Vi är nog alla överens om att inga livsmedel som inte bedöms
              som säkra ska få finnas på marknaden. Efsa, som är det europeiska
              livsmedelsverket, har tittat på den brittiska studien om hyperaktiva
              barn. Man har också tittat vidare på färgerna. Efsa har faktiskt
              inte funnit någon anledning att ändra sina rekommendationer. Jag
              tror att det är viktigt att det inte enbart är den senaste studien
              som är vägledande.
            </seg>
            <seg n="bec4320e">
              Tidigare i dag har vi i miljö- och jordbruksutskottet pratat
              om hur vi ska göra livet bättre för försöksdjur. Man kan ju fundera
              lite över vad det är för forskare som ger barn en cocktail av
              färgämnen, men det är en annan debatt.
            </seg>
            <seg n="4d36bb85">
              För en tid sedan hittades det tyvärr azofärger i några andra
              produkter förutom dem vi kände till. Det var Hello Kitty chokladlinser,
              prinsesstårta jag misstänker att det är det gröna ovanpå och annan
              tilläggsmat, men alltså inte i basvaror.
            </seg>
            <seg n="bdb41162">
              Vi vill att det ska märkas tydligt så att man kan välja eller
              välja bort. Det driver vi inom EU.
            </seg>
            <seg n="a6648a71">
              När det gäller själva livsmedelstillsynen finns det fyra förslag
              i betänkandet. Ett handlar om tillsyn för småskalig livsmedelsproduktion.
              Där är vi lite stolta. Livsmedelsverket har påbörjat ett arbete
              med kompetensutveckling för livsmedelsinspektörer. Det är stöd
              till småskaliga företag som finns i strukturfondsprogrammen och
              landsbygdsprogrammet. Regeringen har stärkt satsningen inom landsbygdsprogrammet
              och gjort mat med mervärden till ett prioriterat område samt lagt
              ytterligare 30 miljoner kronor på kompetens- och utvecklingsinsatser.
              Det tycker vi är bra.
            </seg>
            <seg n="e6055365">
              Ett annat förslag handlar om livsmedelskörkort. Förslag på det
              kom i december och ärendet bereds nu.
            </seg>
            <seg n="595cacf7">
              Vi hade ett förslag om dricksvatten. Det är också en fråga som
              bereds.
            </seg>
            <seg n="042fb4db">
              Sist, men inte minst, har vi ett förslag där jag inte tror att
              det finns någon reservation, men jag tycker att det är lite intressant.
              En centerpartist föreslog en richterskala för livsmedelslarm.
              Det är ganska krångligt eftersom olika ämnen är olika farliga
              för olika människor.
            </seg>
            <seg n="471c65c0">
              Herr talman! Slutsatsen är att livsmedelsdiskussionen fortsätter.
              Jag tror att vi är hyfsat överens, även om vi har debatten här
              i kammaren.
            </seg>
            <seg n="88946421">
              Som utskottets enda vegetarian tar jag gärna en köttdiskussion,
              kanske inte i just den här debatten, men jag välkomnar en sådan
              diskussion.
            </seg>
          </u>
          <note type="speaker" n="6335d513">
            Anf. 6 CLAES VÄSTERTEG (c):
          </note>
          <u who="Q5125017" xml:id="i-cb1bd6910e043f7c-0" n="329d07e3">
            <seg n="ba51ec50">
              Herr talman! Uppmärksamheten och intresset för livsmedelsfrågor
              ökar runt om i vårt samhälle. Det tycker jag är bra. Det är mycket
              positivt.
            </seg>
            <seg n="3844c363">
              Vi har alla rätt till en sund och varierad kost av god kvalitet.
              Vi konsumenter har också rätt att känna oss trygga med det som
              vi stoppar i oss. Ur det perspektivet är det också centralt att
              varje del i livsmedelskedjan är säker. Det gäller hela kedjan
              i livsmedelsproduktionen, från jord till bord.
            </seg>
            <seg n="a0501488">
              Bra livsmedel är inte bara säkra livsmedel. Det handlar också
              om att vi konsumenter ska få tillräcklig information för att kunna
              göra ett medvetet val när vi står vid kyldisken i butiken eller
              är på restaurang eller till och med för att barnen ska kunna välja
              mat i skolan i de fall det finns möjlighet till det. Då måste
              vi utveckla verktyg för det.
            </seg>
            <seg n="872fb64b">
              Det finns en skiljelinje även om alla sju partierna i kammaren
              är rätt överens om hur det här ska fungera. Det finns en skiljelinje
              när det gäller vilken väg som är den mest effektiva och vilken
              som är den mest framgångsrika.
            </seg>
            <seg n="6c146787">
              Jag tror att den frivilliga märkningen är den mest framgångsrika.
              Det är den som kommer att ge störst effekt eftersom vi då får
              med oss branscherna.
            </seg>
            <seg n="0ead2574">
              Herr talman! I Sverige finns det över 50 000 livsmedelsanläggningar
              alltifrån korvkiosker till industrier. Ansvaret för att kontrollera
              anläggningarna delas mellan länsstyrelsen, Livsmedelsverket och
              kommunerna. Jag vill framhålla att det stora flertalet av dessa
              företag och verksamheter har god koll på sin verksamhet. De ser
              till att hela kedjan fungerar.
            </seg>
            <seg n="e348562f">
              Det finns alltid ett fåtal enskilda som inte sköter sig. Tina
              Ehn tog upp det senaste larmet som kom. Det gällde ett fall där
              man skållade grisar levande. Det är förkastligt. Jag tror inte
              att någon kan känna sig trygg med den produkten. Det är bra när
              de här larmen kommer och när det uppmärksammas. Det är då också
              viktigt att de som är ansvariga för situationen ställs till svars.
              När de här signalerna kommer visar det att vi har en livsmedelskontroll
              som fungerar.
            </seg>
            <seg n="3630b46c">
              När vi funderar över livsmedelskontroller är det lätt att vi
              hamnar i en diskussion om vilken nivå som ska ha hand om det.
              Är det den statliga eller är det den kommunala? Låt oss inte fastna
              i att det är nivån som är avgörande. Vi ska se till att vi garanterar
              en bra livsmedelskontroll och att det finns en hög kompetens hos
              dem som utför kontrollen. Det är det viktiga.
            </seg>
            <seg n="696e1b5f">
              Det har under senare tid inletts ett arbete på Livsmedelsverket
              med att ännu mer förstärka kompetensen hos dem som utför kontrollen.
            </seg>
            <seg n="d38a51b7">
              Jag tror att vi börjar se att vi är på väg mot en effektiv, likvärdig
              och oberoende livsmedelskontroll runt om i hela landet. Vi måste
              hela tiden hålla ögonen på detta så att det utvecklas och blir
              bättre. Jag är rädd för att vi bara hamnar i en diskussion om
              vilken nivå som ska ha ansvar för kontrollen.
            </seg>
            <seg n="dcf0660d">
              Jag ska avslutningsvis säga något om den reservation om hygienkörkortet
              som också Sofia Arkelsten nämnde.
            </seg>
            <seg n="7726209d">
              Det berör lite av mitt resonemang kring om man har en frivillig
              väg eller om man ställer krav. Det finns också en marknadsfördel
              för dem som väljer att ta hygienkörkortet på frivillig väg och
              satsa den kompetensutvecklingen på sina medarbetare. De får en
              konkurrensfördel. De kan visa att de har hygienkörkortet. För
              den som känner sig osäker kan man påvisa att man har den kunskapen.
            </seg>
            <seg n="87167dd2">
              Jag tror att det kommer att leda till att fler blir ännu bättre
              på att ha koll på sina produktionskedjor. Jag är övertygad om
              att vi kommer att känna oss ännu tryggare som konsumenter om vi
              lägger krutet på att hjälpa till när branscherna utformar sina
              frivilliga märkningar och frivilliga körkort.
            </seg>
          </u>
          <note type="speaker" n="f9c30165">
            Anf. 7 TINA EHN (mp) replik:
          </note>
          <u who="Q4945880" xml:id="i-07f628a226f3f94f-1" n="fe257dc8">
            <seg n="f1ff870e">
              Herr talman! Jag ska ta upp frågan om azofärgämnena. Som jag
              sade i mitt anförande finns det mycket som pekar på att det är
              barn som får i sig en hel del av azofärgämnena som ju inte är
              speciellt nyttiga för någon.
            </seg>
            <seg n="41f08cb3">
              Man brukar säga att det som är bra för barnen är bra för alla.
              Barnen är ofta otroligt mycket känsligare när det gäller luftföroreningar,
              kemikalier och gifter. De har inte utvecklat hela sitt immunsystem.
              De växer och är mottagliga för saker och ting.
            </seg>
            <seg n="b0d683a9">
              Om man utgår från barnen kanske man helt enkelt skulle förbjuda
              azofärgämnen eller jobba för ett sådant förbud. Jag vet att man
              inte vill det. Man ser det som en kompromiss att komma fram till
              att man ska märka saker.
            </seg>
            <seg n="4180fc71">
              Det vore trevligt att höra hur Centerpartiet och Claes Västerteg
              anser att man ska kunna skydda de barn som vill äta lösgodis.
            </seg>
            <seg n="dbca628d">
              Det är inte bara föräldrarnas kunskap som styr, utan det är även
              prisnivån som styr.
            </seg>
            <seg n="20cdd945">
              Vi vet säkert bägge två att när man går in i ett varuhus eller
              i en livsmedelsbutik finns det otroligt mycket att välja på när
              det gäller just godis. Det finns billiga varianter som man absolut
              inte vet vad de innehåller.
            </seg>
          </u>
          <note type="speaker" n="513140e4">
            Anf. 8 CLAES VÄSTERTEG (c) replik:
          </note>
          <u who="Q5125017" xml:id="i-cb1bd6910e043f7c-1" n="329d07e3">
            <seg n="b59d5da9">
              Herr talman! Jag är en av dessa småbarnsföräldrar, och jag är
              en av dem som brukar gå och handla på fredagen för att förbereda
              inför fredagsmys. Då är hyllan med lösgodis nära kassan, och det
              är alltid en kamp om hur mycket som man ska köpa och hur mycket
              som man ska tillåta. Men som förälder är jag ansvarig för att
              ta till vara den information som finns och se till att jag tänker
              på mitt barns bästa. Det går inte att bortse från att föräldrarna
              har ett ansvar. Sedan ska vi givetvis se till att det finns verktyg
              och information så att jag som förälder kan ta mitt ansvar.
            </seg>
            <seg n="8d8f08c8">
              Det låter nästan som om azofärgämnen skulle vara helt tillåtna
              överallt. Men så är det inte. Det är ganska reglerat.
            </seg>
            <seg n="69e269df">
              Allteftersom kunskaperna ökar är jag inte främmande för att man
              ännu mer skärper den gemensamma lagstiftning som vi har. Om dessa
              tillsatser inte fyller någon funktion, varför ska de då finnas
              över huvud taget?
            </seg>
            <seg n="c7ab91ff">
              Men i detta läge väljer vi den vägen att detta nu märks. Jag
              som konsument kan då göra ett medvetet val, och jag kan välja
              bort de produkter som jag inte känner mig säker och trygg med
              och som jag kanske känner inte är bra för mitt barn.
            </seg>
          </u>
          <note type="speaker" n="14764512">
            Anf. 9 TINA EHN (mp) replik:
          </note>
          <u who="Q4945880" xml:id="i-07f628a226f3f94f-2" n="fe257dc8">
            <seg n="3f69ea21">
              Herr talman! Vi har ögon, och ögon tilltalas av färger. Jag tror
              att det är en av orsakerna till att vi har dessa ämnen. Jag tror
              inte att genomskinligt lösgodis i olika varianter skulle vara
              så tilltalande för barn och inte för mig själv heller, kan jag
              säga. Det kanske inte är så stor nytta med dessa ämnen alla gånger.
            </seg>
            <seg n="0236e2de">
              Det sägs att vi ska skärpa lagstiftningen. Det fanns en möjlighet
              att göra det vid en omröstning i Europaparlamentet. Den handlade
              om tillsatser i mat och skedde i juli 2008. Man valde att gå med
              på ett kompromissförslag. Men de gröna hade ett ändringsförslag
              som handlade om att de faktiskt ville förbjuda azofärgämnen åtminstone
              i mat och andra produkter som riktar sig till barn. Men det valde
              man att inte göra.
            </seg>
            <seg n="4bfcce90">
              Jag tror att det finns väldigt mycket som man skulle kunna göra
              om man insåg att detta är en produkt som är tvivelaktig. Jag ser
              fram emot ett arbete med att skärpa lagstiftningen.
            </seg>
            <seg n="619d6418">
              Jag tänkte säga något om hygienkörkort och konkurrensfördelar.
              Men om dagligvaruhandeln och livsmedelskedjor väljer att inte
              använda sig av detta frivilliga hygienkörkort och det sker en
              incident, kan de då skylla på att detta hygienkörkort inte har
              krävts? Finns det någon spärr där?
            </seg>
          </u>
          <note type="speaker" n="3df4acf1">
            Anf. 10 CLAES VÄSTERTEG (c) replik:
          </note>
          <u who="Q5125017" xml:id="i-4db91ad1159e23da-0" n="329d07e3" next="i-10730553a98e9afe-0">
            <seg n="72284d84">
              Herr talman! Jag ska börja med att säga något om hygienkörkortet.
              Jag är inte någon jurist, men vi har trots allt en livsmedelslagstiftning
              i grunden. Den som är företagare har ansvaret för att se till
              att produkterna är säkra och att man följer den gällande lagstiftningen.
              Att det skulle vara någon väg ur detta att man inte har ett hygienkörkort
              ter sig helt omöjligt och helt osannolikt för mig. Livsmedelslagstiftningen
              ska hela tiden finnas i grunden. Men ett hygienkörkort är till
              för oss konsumenter. De företagare som väljer att skaffa sig det
              kanske skapar sig en konkurrensfördel, men det underlättar också
              för de konsumenter som tycker att det är viktigt.
            </seg>
            <seg n="eaa5839e">
              Herr talman! Vi kommer tillbaka till den diskussion som vi alltid
              har i denna kammare kring EU och hur vi väljer att arbeta i EU.
              Miljöpartiet ropar alltsomoftast att vi ska införa förbud. Om
              vi skulle välja den väg som Miljöpartiet förordar på punkt efter
              punkt på EU-området skulle Sverige sitta på läktaren hela tiden.
              Vi skulle inte vara med och påverka. Vi från alliansen väljer
              en annan väg. Vi väljer att vara med och påverka och kunna föra
              arbetet i EU framåt och kunna ta de steg som leder i en bättre
              riktning. Vi har gjort det på ett antal områden. Det kanske främsta
              exemplet gäller fisket där vi har sett till att ytterligare förstärka
              det och skapa möjligheter för ett hållbart fiske. Vi är också
              med och påverkar och når kompromisser som leder i rätt riktning
              på detta område. Vi vill vara med. Vi sitter inte på läktaren.
            </seg>
          </u>
          <note n="c1c3afed" type="speaker">
            Anf. 11 ANITA BRODÉN (fp):
          </note>
          <u who="Q5125017" xml:id="i-10730553a98e9afe-0" n="329d07e3" prev="i-4db91ad1159e23da-0">
            <seg n="0cf6ce3b">
              Herr talman! Återigen får vi tillfälle att debattera livsmedel.
            </seg>
            <seg n="454887f7">
              Sverige har en salmonellalagstiftning som vi har all anledning
              att vara stolta över. I Danmark rekommenderades befolkningen att
              köpa svenskt kött då det för ett par veckor sedan inträffade dödsfall
              på grund av salmonellasmittad korv. Vi i Sverige får ha kvar vår
              salmonellakontroll på importerat kött. Den svaga länken är om
              köttet är berett. Detta hoppas jag att vi kan fortsätta att påverka
              inom EU.
            </seg>
            <seg n="bbd9209b">
              Det är viktigt med tillsyn och kontroll men också med kontrollen
              av kontrollen. För några år sedan krävde jag i en debattartikel
              en skärpning av livsmedelskontrollen och livsmedelstillsynen,
              som det också kallas. Jag ansåg att den svenska livsmedelskontrollen
              behövde bli bättre och mer likvärdig över hela landet. Jag pekade
              då bland annat på flera rapporter som visade att det fanns en
              brist på samordning och övervakning av livsmedelssäkerheten i
              Sverige men också på att antalet matförgiftningar hade ökat på
              ett alarmerande sätt.
            </seg>
            <seg n="61349222">
              EU:s inspektionsorgan Food and Veterinary Office har helt nyligen
              vid inspektioner på kött- och mjölkanläggningar anmärkt på kompetensen
              hos livsmedelsinspektörerna. Nu pågår ett nödvändigt arbete för
              att höja kompetensen. Det är välkommet, och det är mycket bra
              att regeringen visar att vi tar ett mycket stort ansvar i dessa
              frågor.
            </seg>
            <seg n="ccfc596b">
              Den senaste slaktskandalen visar vikten av att man säkerställer
              goda kontrollrutiner. Här får vi aldrig förtröttas när det gäller
              att bli allt bättre. Vi som konsumenter ska kunna lita på att
              det är hög kompetens hos alla inspektörer som genomför den offentliga
              kontrollen. Ett hygienkörkort, som redan har tagits upp i kammaren
              här i dag, är under utarbetande. Även om det är frivilligt är
              jag övertygad om att detta kommer att bli så eftertraktat. Det
              kommer att ställas krav på att de som hanterar livsmedel har genomgått
              den utbildning som krävs och har denna kunskap.
            </seg>
            <seg n="f344cf76">
              Herr talman! Alla medlemsstater följer samma nyligen antagna
              lagstiftning där märkning och näringsvärdesdeklaration har uppdaterats.
              Journalisten Mats-Eric Nilsson som har gett ut boken Den hemlige
              kocken säger att om man en gång har börjat läsa innehållsförteckningar
              kan man inte sluta. Förhoppningsvis har han rätt. Utöver den obligatoriska
              märkningen som man lär sig och som nu har en större text så att
              de allra flesta kan läsa den i butikerna finns det andra märkningar
              som har betydelse för människor. Det kan handla om ekomärkning
              och frivilliga märkningar. Men det kommer också att hända mycket
              mer på det området. Märkning av öl, vin och spritdrycker har också
              förts på tal här. Om några år kommer det förhoppningsvis att finnas
              innehållsförteckningar också på dem. Måhända kommer ett antal
              större ölmagar att minska i omfång efter den märkningen.
            </seg>
            <seg n="09348750">
              Det pågår också ett arbete utifrån ett förslag från kommissionen
              om miljömärkningskriterier. Det handlar om bearbetade livsmedel,
              fiske och vattenbruksprodukter i första hand. Här tar man in hela
              livscykeln den biologiska mångfalden, energi- och resursförbrukning,
              avfall, utsläpp och föroreningar. Detta kommer att betyda otroligt
              mycket.
            </seg>
            <seg n="33677ee8">
              En Isostandard för klimatmärkning är också på gång.
            </seg>
            <seg n="fbf1f54b">
              Herr talman! Det finns alltså väldigt mycket som är positivt
              och som jag känner att vi i dag här i kammaren har att informera
              om.
            </seg>
            <seg n="38b9992a">
              Men också en del problemställningar har tagits upp. Jag tycker
              att det är viktigt att vi från flera håll berör dem. Bland annat
              har det nämnts om syntetiska färger. Sådana är förbjudna i baslivsmedel.
              Men givetvis finns det all anledning att också ifrågasätta det
              nödvändiga med dem i andra livsmedel, i andra ämnen.
            </seg>
            <seg n="f5a0a9bc">
              När man riktar sig direkt till barn säger bland annat Ica, Axfood
              och Coop att man inte kommer att använda sig av sådana ämnen.
              Men de finns i glass, tuggummi, desserter, sylt, marmedlad, fruktberedningar
              och snacks produkter som barn inmundigar. Förhoppningsvis har
              man nu bytt ut de ämnena och ändrat på sina hyllor. År 2010 kommer
              det att finnas en varningsmärkning på dessa produkter. Det kommer
              att vara lag på det då. Också här händer alltså, tack och lov,
              positiva saker.
            </seg>
            <seg n="be5345ff">
              Smakförstärkaren glutamat fasas nu ut tack vare ett konsumenttryck.
              Glutaminsyra ingår visserligen som en viktig del i vår kropp,
              enligt Livsmedelsverket. Men glutamat kan ge överkänslighetsreaktioner
              om stora mängder konsumeras.
            </seg>
            <seg n="7ec7c8a9">
              Också sukralos har tagits upp i andra debatter här i kammaren.
              Jag vet inte om det är känt att sukralos är 600 gånger sötare
              än vanligt socker. Sukralos innehåller klor. 67 ton hamnar i våra
              reningsverk och bryts långsamt ned. Detta är viktigt. Regeringen
              följer den forskning som pågår inom området. Speciellt tittar
              man på miljöpåverkan.
            </seg>
            <seg n="a9a61f3f">
              Sverige och regeringen är väldigt aktiva i de här frågorna. Givetvis
              välkomnar vi att kommissionen kommer att ompröva säkerheten hos
              livsmedelstillsatser. Beträffande redan godkända tillsatser kommer
              det att ske en omprövning. I det arbetet har vi drivit på inom
              EU.
            </seg>
            <seg n="8dc1dc40">
              Sverige som land och konsumenter som individer har en rejäl möjlighet
              att påverka. Det märks inte minst inom livsmedelsområdet. Information
              och märkning är nu viktigt för allt fler. Men fortfarande finns
              det branscher där en klar förbättring är att vänta. Otroligt många
              människor skulle vilja veta varifrån de olika produkterna kommer
              och få en märkning, till exempel inom restaurangbranschen. Förhoppningsvis
              händer det mycket också där.
            </seg>
            <seg n="3a99972f">
              Slutligen, herr talman, vill jag uttrycka min tillfredsställelse
              över ett förslag som lanserades i går ett förslag om skolmat.
              Det som där sägs kommer att skrivas in i den nya skollagen. Skolminister
              Jan Björklund har tillsammans med folkhälsominister Maria Larsson
              och jordbruksminister Eskil Erlandsson haft ett möte om skolmaten
              med Sveriges nyckelaktörer. Beskedet som ministrarna då gav var
              att alla grundskolor ska vara skyldiga att servera eleverna näringsriktig
              skollunch, något som runt om i vårt land har mötts av ett stort
              gillande.
            </seg>
            <seg n="ed347c7b">
              Med detta positiva besked yrkar jag bifall till utskottets förslag
              i betänkandet.
            </seg>
          </u>
          <note type="speaker" n="708406d0">
            Anf. 12 IRENE OSKARSSON (kd):
          </note>
          <u who="Q4971428" xml:id="i-e942c5ee388cb52c-0" n="5ae0c1e7">
            <seg n="b6061cad">
              Herr talman! Vi behandlar i dag ett betänkande med titeln Livsmedelskontroll
              . Mina kolleger i alliansen samt vänsterblocket har redan lyft
              fram ett antal vinklingar på ämnet, så risken finns att det blir
              en del upprepningar. Men upprepning är ju kunskapens moder eller,
              som någon sagt, tristessens fader, så lyssnarna får väl välja
              hur man vill se detta.
            </seg>
            <seg n="4d9ddbb8">
              För mig som kristdemokrat är det viktigt att se att vi som konsumenter
              har möjligheter att ställa krav på kvaliteten på den mat vi äter
              och för den delen också på de kläder som vi bär. Också det är
              väldigt viktigt för hur vi som människor mår.
            </seg>
            <seg n="fa24b243">
              Det ligger mycket makt i att vara konsument och ännu mer makt
              om vi blir aktiva konsumenter. I dag har vi stora möjligheter.
              Många aktörer, inte minst medierna, förser oss med information.
            </seg>
            <seg n="1f3c8879">
              Herr talman! Jag kan ibland bli orolig för att vi i informationsfloden
              inte ser skogen för alla träd. Det ropas efter lagstadgad märkning
              för det, det, det och
            </seg>
            <seg n="005d4318">
              Vad är vår tilltro till att vi själva har förmåga att göra val
              och till att producenterna vill leverera en vara som är säker
              och som är av god kvalitet?
            </seg>
            <seg n="6141658e">
              De senaste dagarna har vi återigen fått ett exempel på att det
              även i Sverige finns saker som kan göras mycket bättre. Ofta är
              det medierna och trycket från oss som konsumenter, inte nya lagar,
              som skapar förändring. I detta fall fanns, som flera talare redan
              har hänvisat till, regelverken och lagarna. Men de följdes inte.
              När det uppmärksammas blir det förändring mycket fortare än denna
              kammare hinner med.
            </seg>
            <seg n="28ba8d84">
              I EU-kommissionens förordning om livsmedelsinformation till konsumenterna
              som kom 2008 finns det ett antal intressanta punkter. Jag ska
              drista mig till att återge några. Först gäller det livsmedelsinformation:
            </seg>
            <seg n="47747046">
              Livsmedelsinformation som enligt lagstiftningen är obligatorisk
              ska särskilt gälla information som faller inom följande kategorier.
              Sedan följer ett antal punkter som bland annat handlar om livsmedlets
              identitet, om skydd av konsumentens hälsa och om anvisning av
              säker användning av ett livsmedel.
            </seg>
            <seg n="7d4c4258">
              Sedan står det så här:
            </seg>
            <seg n="4a6c348f">
              När behovet av obligatorisk livsmedelsinformation övervägs, ska
              det tas hänsyn till ett utbrett behov hos flertalet konsumenter
              av vissa uppgifter som de anser vara mycket viktiga, eller allmänt
              erkända fördelar för konsumenterna, så att de kan göra välgrundade
              val.
            </seg>
            <seg n="1eed5081">
              Ja, just det: väl grundade val. Det finns regelverk, och de som
              nu finns skapar en möjlighet för konsumenterna, för oss alla,
              att trycka på för att få säkra livsmedel. Regelverken finns alltså
              där. Det är vi som konsumenter som har att göra val.
            </seg>
            <seg n="33c3aeb4">
              I betänkandet berörs också detta med klimatsmart, att en produkt
              ska vara så klimatsmart som möjligt. Till det Claes Västerteg
              sade skulle jag vilja foga: Ja, från jord till bord och återigen
              hela kretsloppet runt.
            </seg>
            <seg n="6c793cce">
              Det är nu som bland annat Miljöstyrningsrådet är med i arbetet
              med att ta fram en Isostandard för klimatmärkning. Det är mycket
              spännande att följa det arbetet. På det hela taget har Sverige
              en mycket aktiv roll i detta arbete. Under innevarande år cirkulerar
              ett dokument där Iso redogör för det tänkta upplägget och syftet
              med standarden. När standarden är färdig kan den användas av företag
              som väljer att certifiera sina produkter. Parallellt med det kan
              vi konsumenter välja och nyttja de varor och tjänster som vi vill
              ha och ställa krav på att de ska vara CO2-certifierade, eller
              snarare: Vi vill se hur stora avtryck de sätter eller hur små
              avtryck de ger. Företagen kommer att kunna marknadsföra sig som
              de som gör små avtryck i tillvaron. Tidigare har vi ju annars
              alltid talat om viljan att göra stora avtryck. Framöver får vi
              nog reklam som säger precis tvärtom.
            </seg>
            <seg n="8af7c9d9">
              Herr talman! Som utskottet påpekar är det också viktigt att involvera
              utvecklingsländerna i arbetet med klimatmärkning. De kommer att
              kunna få fördelar av det i sitt arbete för att avsätta produkter
              på marknaden, bland annat inom EU.
            </seg>
            <seg n="50179fc0">
              I betänkandet behandlas även livsmedelshanteringen. Tänk så mycket
              enklare det är i dag än det var i går! Ja, så är det på flera
              sätt om vi ser det i ett historiskt perspektiv. Vi har tillgång
              till rinnande vatten för att använda det vid tillagning av livsmedel.
              Dessutom är vattnet rent. Vi har kylar och frysar som förvaringsutrymmen,
              och vi slipper isdösar och saltkar. Ändå har vi inte allt under
              kontroll.
            </seg>
            <seg n="298248e2">
              Det förslag om obligatoriskt körkort för livsmedelshygien som
              Vänsterpartiet i sin reservation skriver om enkelt att säga men
              svårare att göra kan i detta sammanhang kännas en aning överdrivet.
              Dock har regeringen redan tagit frågan på stort allvar, precis
              som ett antal talare redan har berört, och bett Livsmedelsverket
              ta fram ett förslag om ett frivilligt hygienkörkort som ska innehålla
              grundläggande kunskaper i ämnet och hur kurser ska utformas för
              att förmedla kunskapen.
            </seg>
            <seg n="33dd8d18">
              Detta ser vi kristdemokrater som en bra väg att gå. Företagen
              kan använda sig av detta också i sin marknadsföring, och personalen
              blir mer kompetent när det gäller att utföra sitt arbete. Allting
              får en kvalitetsstämpel. Detta är positivt.
            </seg>
            <seg n="45b1db0c">
              Det är i det här sammanhanget viktigt att påpeka att Livsmedelsverket
              också arbetar parallellt med att höja kompetensen hos inspektörerna.
              Det får inte vara som hos den ostproducent som jag träffade för
              ett halvår sedan som sade: Jag var tvungen att undervisa honom
              när han kom.
            </seg>
            <seg n="56ce21fb">
              När inspektören kom till ysteriet och sade: Du måste desinficera
              här, tittade hon på honom och sade: Hur ska min blåmögelost då
              komma till? Det är skillnad på bakterier och bakterier. Tyvärr
              är det här en historia ur verkligheten. Det finns kunskapsbrister
              på många sätt och på många håll.
            </seg>
            <seg n="326f514b">
              Herr talman! Med kylen och frysen försvann också mycket kunskap
              som vi i dag återerövrar med utbildnings- och certifieringssystem.
              Så är det nog. Vi behöver mer grundläggande kunskap. Anita Brodén
              var inne på det i slutet av sitt anförande. Jag gläder mig åt
              vad ministrarna kom fram till i går.
            </seg>
            <seg n="b17c0b9a">
              Jag skulle också vilja uttrycka att det är oerhört viktigt att
              den undervisning som bedrivs i skolorna än mer riktar in sig på
              hur man tar vara på råvaror och lagar mat från grunden.
            </seg>
            <seg n="12de1086">
              Det gäller att eleverna får lära sig att odla basgrönsaker, till
              exempel potatis, och får veta hur man på ett sunt sätt tar reda
              på dagens rester till morgondagens lunch. Det är sådant som tidigare
              generationer tog för självklart.
            </seg>
            <seg n="d32b839d">
              Vi behöver alla lära oss att vara rädda om råvaror och nyttja
              dem på ett säkert sätt. Det må gälla köttfärsen, rågbullen eller
              vårt dricksvatten. Gör vi det och gör aktiva val som konsumenter
              kan Sverige bli Europas matland nummer ett, något som vi alla
              strävar efter.
            </seg>
          </u>
          <note n="e732db87">
            Herr talman! Med detta yrkar jag bifall till utskottets förslag
            i betänkandet och avslag på samtliga motioner.
          </note>
          <note type="speaker" n="06faf5a6">
            Anf. 13 BO BERNHARDSSON (s):
          </note>
          <u who="Q3374789" xml:id="i-2a685d3b574eeaa6-0" n="6459dd97">
            <seg n="04228351">
              Herr talman! Jag hade inte tänkt gå in i debatten, men man har
              ju rätt att ändra sig. Att jag inte hade tänkt gå in i debatten
              beror på att vi är ense med majoriteten när det gäller behandlingen
              av just dessa motioner.
            </seg>
            <seg n="8db33ee8">
              Jag tror att det behövs ett klarläggande. Enigheten gäller de
              motioner vi behandlar i betänkandet och inte livsmedelskontroll
              och frivillig märkning i allmänhet eller hur man ska märka livsmedel.
            </seg>
            <seg n="646052e1">
              Det kan bli missförstånd. Det gäller inte minst därför att Claes
              Västerteg, som nu har gått från kammaren, talade principiellt
              om frivillig märkning i förhållande till obligatorisk. Där har
              vi en annan uppfattning, och det känns viktigt att säga det även
              i den här debatten.
            </seg>
            <seg n="f0099a63">
              De motioner där vi avviker i åsikt om livsmedelskontroll har
              blivit föremål för förenklad behandling. Det är därför vi är så
              överens i dag. Jag känner behovet att säga att när det gäller
              bland annat, men inte bara, ursprungsmärkning av livsmedel och
              frivillig märkning kontra obligatorisk märkning har Socialdemokraterna
              en annan uppfattning än de borgerliga partierna.
            </seg>
            <seg n="3dce97ff">
              I den senaste valrörelsen var samtliga partier på samma linje
              utom Moderaterna och ville att man skulle införa en obligatorisk
              ursprungsmärkning. Sedan har det skett vad som på första sidan
              i tidningen Land kallades för en kovändning av de andra partierna.
            </seg>
            <seg n="c19ff952">
              Nu är inte längre Moderaterna ensamma om att vara emot obligatorisk
              ursprungsmärkning, utan borgerligheten är enad på den punkten.
              Men vi är inte enade på den punkten. Vi vill ha obligatorisk ursprungsmärkning
              av livsmedel.
            </seg>
          </u>
          <note n="93c573c7">
            Överläggningen var härmed avslutad.
          </note>
          <note n="af10fac2">
            6 § Stabiliserings- och associeringsavtal mellan Europeiska gemenskaperna
            och deras medlemsstater, å ena sidan, och Bosnien och Hercegovina,
            å andra sidan
          </note>
          <note n="79311c6f">
            Föredrogs
          </note>
          <note n="7699bbdd">
            Talmannen konstaterade att ingen talare var anmäld.
          </note>
          <note n="12072beb">
            7 § Hälso- och sjukvårdsfrågor
          </note>
          <note n="79311c6f">
            Föredrogs
          </note>
          <note type="speaker" n="cf365030">
            Anf. 14 ROSITA RUNEGRUND (kd):
          </note>
          <u who="Q4975896" xml:id="i-824a3a33e9debd73-0" n="e9bea974">
            <seg n="951f9ce3">
              Herr talman! Socialutskottets betänkande 13 om hälso- och sjukvårdsfrågor
              behandlar ca 330 motionsyrkanden. Av dem är ca 155 från riksdagens
              allmänna motionstid år 2007 och ca 175 från motionstiden hösten
              2008. Utskottet har avstyrkt samtliga motionsyrkanden med hänsyn
              till tidigare ställningstaganden samt pågående arbete på olika
              områden. Det finns också 13 reservationer och fem särskilda yttranden
              i betänkandet.
            </seg>
            <seg n="3fd6c563">
              Det förekommer också under punkten hälso- och sjukvårdsfrågor
              en förenklad behandling. Ett stort antal motionsyrkanden behandlas
              med förenklad behandling. Det innebär att de berör samma eller
              i huvudsak samma frågor som utskottet arbetat med tidigare under
              mandatperioden. De motionerna redovisas i betänkandets bil. 2.
            </seg>
            <seg n="c8bbfe7c">
              Herr talman! Antalet motioner visar på riksdagsledamöternas intresse
              för hälso- och sjukvårdsfrågor. Betänkandet behandlar ett stort
              antal områden. De står under rubrikerna Hur hälso- och sjukvården
              ska organiseras och finansieras och Vård och behandling av olika
              sjukdomar men även Vård i livets slutskede.
            </seg>
            <seg n="53217084">
              Att hälso- och sjukvårdsfrågor berör oss alla i livets olika
              skeden från första början till livets slut tror jag kommer att
              framkomma väldigt tydligt i debatten.
            </seg>
            <seg n="36a4511a">
              Herr talman! Jag överlämnar härmed betänkandet till socialutskottets
              ledamöter för debatt och önskar er en god debatt.
            </seg>
          </u>
          <note type="speaker" n="03b03523">
            Anf. 15 ANN ARLEKLO (s):
          </note>
          <u who="Q3375500" xml:id="i-eb1940664221fedd-0" n="59ec200c">
            <seg n="c4500b30">
              Herr talman! Jag vill redan nu, för att inte glömma det på slutet,
              säga att jag står bakom samtliga socialdemokratiska reservationer,
              men för tids vinnings skull yrkar jag bifall till reservation
              9 om ensamstående kvinnors rätt till insemination.
            </seg>
            <seg n="1c46dde8">
              Herr talman! Det här betänkandet innehåller många viktiga motioner
              på området hälso- och sjukvård. Jag kommer i mitt anförande att
              koncentrera mig på två av alla de förslagspunkter som betänkandet
              innehåller. Det gäller rätt för barnmorskor att utföra medicinsk
              abort och ensamstående kvinnors rätt till insemination.
            </seg>
            <seg n="b2c4df5f">
              Rätten till säker och trygg abort är både en hälsofråga och en
              grundläggande rättighetsfråga. Den svenska abortlagstiftningen
              från 1975 betydde att svenska kvinnor fick möjligheter till säker
              abort inom landets gränser. Före 1975 var det svårare att få abort
              beviljad, och en omfattande illegal abortverksamhet förekom.
            </seg>
            <seg n="d1293b76">
              I dag sker inga illegala aborter i Sverige, och de metoder som
              används innebär att aborter är säkra med få medicinska komplikationer.
              Men lagstiftningen har blivit otidsenlig på en viktig punkt. Det
              finns redan i dag problem med väntetider för aborter som behöver
              åtgärdas.
            </seg>
            <seg n="fbc4e089">
              Socialstyrelsen har redovisat att den totala väntetiden för tidiga
              aborter varierar stort i landet och att det på många håll är orimligt
              långa väntetider. Vi anser att det är allvarligt.
            </seg>
            <seg n="5572e4b0">
              För kvinnor som efter övervägande kommit fram till att de vill
              genomgå en abort är varje dags ytterligare väntan på ingreppet
              svår. Om en kvinna är oönskat gravid och har bestämt sig för abort
              måste ingreppet av medicinska och etiska skäl utföras så snabbt
              som möjligt.
            </seg>
            <seg n="284c94ed">
              När 1975 års abortlag infördes var medicinska aborter inte aktuella
              utan lagstiftningen baserades på kirurgisk abort. I lagtexten
              står det därför att aborter alltid ska utföras av läkare. Denna
              reglering bör nu omprövas när det även finns andra abortmetoder
              att tillgå. Abortsökande har rätt att välja mellan kirurgisk och
              medicinsk abort.
            </seg>
            <seg n="77436fe1">
              I de föreskrifter som finns om abort står det att när kvinnan
              har bestämt sig för abort bör den utföras snarast möjligt. Medicinsk
              abort framkallas med hjälp av läkemedel. Metoden används i ungefär
              hälften av alla aborter. Ett växande antal kvinnor avslutar sin
              medicinska abort i hemmet.
            </seg>
            <seg n="5ee583c3">
              Men för att medicinsk abort ska kunna göras krävs det att den
              sker tidigt under graviditeten. Dagens väntetider kan alltså innebära
              att en del kvinnor inte har en reell möjlighet att välja abortmetod
              eftersom reglerna föreskriver att en läkare ska utföra en medicinsk
              abort, och det hinner gå för lång tid.
            </seg>
            <seg n="fa5bef09">
              Detta problem skulle kunna minskas betydligt om barnmorskor fick
              utföra medicinska aborter. Det är inte rimligt, herr talman, att
              en frisk kvinna som önskar abort ska behöva vänta på ett läkarbesök
              när kompetensen för att utföra en medicinsk abort finns tillgänglig
              hos barnmorskor i närområdet.
            </seg>
            <seg n="d6a54cb5">
              Många kvinnor har en etablerad kontakt med en barnmorska, och
              det är oftast dit man vänder sig när man får ett positivt graviditetstest.
              Barnmorskor skulle efter lämplig vidareutbildning kunna ta ett
              betydligt större ansvar än i dag och utföra medicinska aborter.
              Det skulle kunna förkorta väntetiderna och göra att fler kvinnor
              skulle kunna välja medicinsk abort om de ville samtidigt som omvårdnadskvaliteten
              skulle kunna förbättras.
            </seg>
            <seg n="90f0cdc4">
              Riksdagen bör begära att regeringen återkommer till riksdagen
              med ett förslag till ändring av abortlagen så att barnmorskor
              ges rätt att utföra medicinska aborter.
            </seg>
            <seg n="ffe6dee6">
              Herr talman! Barn lever i många olika slags familjer. En del
              lever med två biologiska föräldrar av olika kön, andra med en
              biologisk förälder och en bonusförälder, andra med två föräldrar
              av samma kön och många lever med en ensamstående förälder.
            </seg>
            <seg n="00eb70b3">
              Barn har familjerelationer inte bara med en familj utan ofta
              med flera. Barn lever i olika familjekonstellationer under olika
              delar av livet. Det är fantastiskt positivt att så många barn
              får möjlighet att utveckla långa och nära relationer till sina
              biologiska föräldrar men också till många fler viktiga familjer
              och familjelika relationer. Den generella välfärden, vår väl utbyggda
              barnomsorg av hög kvalitet liksom stöd och skydd för våra barn
              i samhället har bidragit till detta.
            </seg>
            <seg n="8524d15a">
              Få vuxna vill avstå från att uppleva glädjen att bli förälder
              och det spännande livet tillsammans med barn. Men ibland blir
              det ingen graviditet trots många försök. Ibland tar också livet
              en sådan vändning att man inte har någon partner när barnlängtan
              är stark. Enligt svensk lag får inte sjukvården hjälpa ensamstående
              kvinnor att skaffa barn genom assisterad befruktning. Ensamstående
              kan bli föräldrar till adoptivbarn men inte genom assisterad befruktning.
              Vissa kvinnor väljer därför att adoptera medan andra har en stark
              längtan efter att själv föda ett barn.
            </seg>
            <seg n="a9d0cedb">
              I dag är det bara kvinnor som lever i en parrelation, heterosexuell
              eller homosexuell, som har möjlighet att få tillgång till assisterad
              befruktning i Sverige. Dock är det vanligt att ensamstående kvinnor
              söker behandling på kliniker i till exempel Danmark men också
              i andra länder, vilket gör att det redan i dag finns många barn
              i Sverige som har tillkommit genom assisterad befruktning av ensamstående
              kvinnor. Vi anser att ensamstående kvinnor bör få tillgång till
              assisterad befruktning enligt samma villkor som kvinnor som lever
              i en relation. Det finns ingen anledning att tro, herr talman,
              att de barn som har tillkommit genom assisterad befruktning av
              en ensamstående kvinna skulle få dåliga uppväxtvillkor, mindre
              kärlek eller en sämre uppfostran.
            </seg>
            <seg n="0b5dbdce">
              Slutligen: Regeringen bör därför snarast utreda förutsättningarna
              för att ge ensamstående kvinnor rätt till assisterad befruktning.
            </seg>
          </u>
          <note type="speaker" n="50168c19">
            Anf. 16 ELINA LINNA (v):
          </note>
          <u who="Q4349165" xml:id="i-2c5e3a41e759a19d-0" n="e4a280ed" next="i-62cd3f4e7d3e46a9-0">
            <seg n="88a24cee">
              Herr talman! Detta betänkande med sina ca 330 yrkanden omfattar
              både stora och små förslag med ambitioner att förbättra den svenska
              hälso- och sjukvården. Innan jag börjar argumentera för specifika
              frågor eller reservationer vill jag uttrycka min oro över de senaste
              årens politiska beslut, som enligt min mening inte innebär förbättringar
              för den svenska hälso- och sjukvården utan tvärtom.
            </seg>
            <seg n="90329207">
              Vi politiker varnar i debatter då och då varandra för det sluttande
              planet, det vill säga att vi ska akta oss för att fatta ett beslut
              som i sin tur kommer att öppna vägen för ett annat, ett tredje
              och så vidare tills vi kommer fram till något på det sluttande
              planet något som inte är önskvärt. Jag menar att vi nu befinner
              oss i det läget.
            </seg>
            <seg n="de59d595">
              Regeringens beslut hitintills och de aviserade kommande förslagen
              riskerar att undergräva förtroendet för det skattefinansierade
              hälso- och sjukvårdssystemet. Det är ett system som kräver förhållandevis
              höga skatter och progressivitet i skatterna så att jag som har
              höga inkomster bekostar mer av hälso- och sjukvården än min granne
              som är arbetslös. Jag kanske inte har några större krämpor och
              behöver ytterst sällan besöka vårdcentralen, men min granne besöker
              både vårdcentralen och sjukhuset ofta. Och det är i sin ordning.
              Vårt system bygger ju också på solidariteten och att vård ska
              ges efter behov.
            </seg>
            <seg n="f413b383">
              Jag och Vänsterpartiet anser att till exempel besluten om privatiseringar
              inom vården, LOV, obligatoriskt vårdval i primärvården och ersättningsetablering
              för privata vårdgivare alla är ändringar i sjukvårdssystemet som
              placerar oss på det sluttande planet när regeringen till exempel
              bedyrar att det solidariska systemet med skattefinansieringen
              ska bestå.
            </seg>
            <seg n="f76fdfd8">
              Vad har då hänt under de två och ett halvt år som har gått? Har
              det blivit bättre, som regeringen säger? Har köerna minskat? Ja,
              men marginellt. Har vi fått fler läkare och sjuksköterskor nu
              när vårdpersonalen har fler arbetsgivare att välja emellan? Nej,
              bristen på distriktsläkare och psykiatrer består. Däremot har
              landstingens kostnader för hyrläkare ökat betydligt, och patientsäkerheten
              riskeras med bland annat dålig kontinuitet. Den svenska hälso-
              och sjukvården som har rankats högt i olika internationella mätningar
              och beräknats som kostnadseffektiv befinner sig som sagt på det
              sluttande planet.
            </seg>
            <seg n="6dde48c1">
              Herr talman! Nu ska jag försöka övervinna min oro inför framtiden
              och i stället fokusera på ett antal förslag i betänkandet som
              enligt min och Vänsterpartiets mening skulle kunna förbättra vården,
              om inte utskottsmajoriteten hade sagt nej till förslagen. Vänsterpartiet
              har tillsammans med Socialdemokraterna och Miljöpartiet en reservation
              som syftar till att personer med sällsynta sjukdomar ska kunna
              garanteras en effektiv och säker behandling, vård och habilitering.
              Det finns ett fåtal center för sällsynta diagnoser, bland annat
              cystisk fibros. Men vi anser att vården måste organiseras så att
              alla med sällsynta diagnoser har en tillhörighet till något nationellt
              medicinskt center.
            </seg>
            <seg n="6a91d172">
              Utskottsmajoriteten anser däremot att det redan i dag görs insatser
              för personer med sällsynta diagnoser på nationell nivå. Det är
              också sant, men insatserna är otillräckliga och patienterna får
              inte adekvat vård därför att kunskap om just hans eller hennes
              sjukdom saknas på det ställe dit patienten är hänvisad. Majoriteten
              skriver i betänkandet att utskottet avser att följa regeringens
              arbete med att analysera hur olika aktörer kan samarbeta bättre
              för att förbättra vården av personer med sällsynta diagnoser.
              Det är en mycket svag skrivning, som inte lovar något konkret
              för personer med sällsynta diagnoser.
            </seg>
            <seg n="1511926a">
              Herr talman! Betänkandet innehåller som sagt motioner med olika
              inriktningar. Jag vill nu tala för två motioner som handlar om
              kvinnors hälsa. Den första handlar om abortverksamhet. Det är
              fortfarande en kontroversiell fråga för vissa i vårt land. Den
              är till och med så kontroversiell att häromdagen tillfrågades
              både Mona Sahlin och Fredrik Reinfeldt om detta på grund av en
              debatt som nyligen blossade upp med anledning av att en kvinna
              i Eskilstuna två gånger avslutade sina graviditeter efter beskedet
              att hon väntade flickor. Jag tycker att Mona Sahlin resonerade
              klokt när hon fick frågan om reglerna för könsbestämning av foster
              bör ändras. Mona Sahlin tyckte inte det eftersom ingen har rätt
              att fråga varför kvinnan gör abort. Fredrik Reinfeldt tyckte att
              reglerna ska ändras. Inte heller i denna fråga håller jag med
              Fredrik Reinfeldt.
            </seg>
            <seg n="98bcd927">
              Enligt RFSU, Riksförbundet för sexuell upplysning, är problemet
              med aborter på grund av kön försvinnande litet i Sverige. Gynekologer
              som RFSU samarbetar med har knappt stött på något fall alls, och
              det är inte så konstigt eftersom de allra flesta kvinnor gör abort
              innan man kan säga vilket kön fostret har.
            </seg>
            <seg n="a591acf0">
              Om en kvinna beslutar sig för att göra abort är det viktigt att
              hon får göra det utan onödiga väntetider. Det är oftast en barnmorska
              kvinnan vänder sig till vid ett positivt graviditetstest. Vänsterpartiet
              har en motion i betänkandet där vi föreslår att det införs i lagstiftningen
              att barnmorskor får möjlighet att utföra medicinska aborter. Jag
              ska inte argumentera mer för den motionen och för reservationen.
              Ann Arleklo argumenterade förtjänstfullt för motionen.
            </seg>
            <seg n="2c315395">
              Herr talman! En annan fråga inom området kvinnors hälsa, men
              från ett annat perspektiv, är frågan om ensamstående kvinnors
              rätt till insemination. Denna fråga har dragits i långbänk ett
              antal år nu i socialutskottet, och åtminstone jag trodde att vi
              äntligen skulle komma fram till ett ställningstagande. Återigen
              analyserar regeringen frågan, denna gång utifrån ett barnperspektiv.
              I detta arbete läggs särskilt fokus på barnets rätt att få kännedom
              om sitt biologiska ursprung. Vad behöver regeringen analysera?
              Utifrån principen barnets bästa finns det ingen anledning att
              tro att det barn som tillkommit genom assisterad befruktning av
              en ensamstående kvinna skulle få sämre uppväxtvillkor än ett barn
              som adopterats av en ensamstående kvinna eller man eller av någon
              annan anledning lever med endast en förälder. Eller har regeringen
              någon annan teori som måste analyseras? Jag vänder mig speciellt
              till mina kolleger från Centerpartiet och Folkpartiet i socialutskottet.
              Vad menar ni med detta? Vad är det som ska analyseras?
            </seg>
            <seg n="5b7e4c22">
              Herr talman! Under den förra mandatperioden hände det att partierna
              i majoriteten kunde stödja en motion från opposition. Jag kan
              inte komma på att det har hänt någon gång under denna mandatperiod.
              Majoriteten gör det lätt för sig och avslår alla våra förslag,
              hur lysande de än är.
            </seg>
            <seg n="571f5d4f">
              Själv har jag i detta betänkande stöttat några borgerliga förslag.
              Ett handlar om förslaget att tillsätta en utredning om missledande
              yrkestitlar för patient- och konsumentsäkerhetens skull. Det finns
              pengar att tjäna på människors lidande. Olika typer av terapeuter
              bjuder ut sina tjänster. En del kallar sig för psykoterapeuter
              det låter förtroendegivande utan att ha varken legitimation eller
              kompetens att utöva psykoterapi. Coacher av olika slag ska få
              människor med psykisk ohälsa att hitta sig själva och förverkliga
              sina drömmar. Det finns en stor risk att förtvivlade människor
              hamnar i händerna på icke-professionella yrkesutövare på grund
              av missledande yrkestitlar. Detta är ett problem som borde utredas.
            </seg>
            <seg n="37dcf75d">
              Ett annat förslag som jag tycker är bra är Barbro Westerholms
              förslag om livstestamente eller livsslutsdirektiv som ska vara
              juridiskt bindande. Utredningen om förmyndare, gode män och förvaltare
              föreslog detta. Utredningen kom redan 2004. I Danmark har man
              sedan många år möjligheten att skriva ett livstestamente, och
              det fungerar bra där. Att kunna skriva ett dokument medan man
              är helt frisk och har sin beslutsförmåga i behåll och själv kunna
              ta ställning till hur man vill bli behandlad om man skulle hamna
              i en situation där döden är oundviklig eller i ett permanent medvetslöst
              tillstånd skulle få många människor att känna en större trygghet
              inför möjligheten att drabbas av obotlig sjukdom eller långt framskriden
              svaghet i hög ålder.
            </seg>
            <seg n="8ad1ed44">
              Patientens självbestämmande i livets slutskede är en viktig fråga
              som också aktualiserats på grund av händelserna på Astrid Lindgrens
              sjukhus för ett tag sedan. Jag är medlem i Smer, Statens medicinsk-etiska
              råd. Där har vi diskuterat frågan i över två år. Vi har analyserat
              olika argument, lyssnat på experter, anordnat seminarier, gjort
              studiebesök med mera. I november skickade Smer ett pm till socialministern
              där man bland annat framförde att det behövs en utredning om vård
              i livets slutskede. Händelserna på Astrid Lindgrens sjukhus visar
              tydligt att det behövs en utredning om vården och omsorgen i livets
              slutskede. Det finns ett förslag i betänkandet som jag också stöder.
            </seg>
            <seg n="a4ca8b95">
              Herr talman! Jag har berört några av de förslag som enligt min
              mening skulle höja kvaliteten inom hälso- och sjukvården. Det
              finns flera som jag inte hunnit ta upp här i talarstolen. Självklart
              står jag bakom samtliga Vänsterpartiets reservationer, men för
              tids vinnande yrkar jag bifall till reservation nr 9.
            </seg>
          </u>
          <note n="7bb78ea2" type="speaker">
            Anf. 17 THOMAS NIHLÉN (mp):
          </note>
          <u who="Q4349165" xml:id="i-62cd3f4e7d3e46a9-0" n="e4a280ed" prev="i-2c5e3a41e759a19d-0">
            <seg n="4c23c735">
              Herr talman! Miljöpartiet har sju reservationer i det här betänkandet.
              Vi ställer oss naturligtvis bakom dem, men för att vinna tid yrkar
              jag endast bifall till reservation nr 9 som handlar om ensamstående
              kvinnors rätt till insemination.
            </seg>
            <seg n="06e71a1e">
              Att den svenska hälso- och sjukvården i större utsträckning än
              i dag borde inriktas på förebyggande och hälsofrämjande arbete
              är en av de viktigaste grundpelarna i grön hälsopolitik. En hälsoorientering
              av hälso- och sjukvården innebär en breddning av synen på vilka
              insatser och vilka arbetssätt som är mest effektiva för att främja
              hälsa och förebygga sjukdom.
            </seg>
            <seg n="cd18a70a">
              En hälsofrämjande hälso- och sjukvård utvecklar förhållningssätt
              som stärker individens egna resurser och därmed hälsan. Det innebär
              att man inte enbart definierar hälsa i biologiska och medicinska
              termer, utan det är lika viktigt att patientens egenupplevda hälsa
              och välbefinnande uppmärksammas. Vi är övertygade om att detta
              är en långsiktig överlevnadsfråga för svensk hälso- och sjukvård.
            </seg>
            <seg n="d9719e12">
              Målmedvetna satsningar inom det här området är att betrakta som
              strategiska investeringar som leder till en höjd livskvalitet
              och en bättre hälsa för medborgarna samtidigt som behovet och
              efterfrågan på vård och omsorg minskar. Det leder i sin tur till
              minskade sjukvårdskostnader.
            </seg>
            <seg n="8be332b9">
              Miljöpartiet vill se ett systemskifte där fokuseringen på hälsa
              och livskvalitet ökar markant inom svensk hälso- och sjukvård.
            </seg>
            <seg n="65686ef0">
              Herr talman! Skolan är den värld där barn och unga befinner sig
              en stor del av sin tid, och det är där som det förutom i hemmet
              finns vuxna som har möjlighet att se hur de mår. Elevhälsovården
              har en mycket viktig förebyggande uppgift genom att tidigt upptäcka
              elevers svårigheter och problem, vilket är ovärderligt för att
              kunna förebygga eskalerande problem. Skolan behöver ha möjlighet
              att uppfatta både rena hälsoproblem och psykiska och sociala problem
              som rör den enskilda individen eller hans eller hennes familjesituation.
              Inte sällan kan fysiska problem ha sin grund i psykosociala orsaker.
            </seg>
            <seg n="bddf8d33">
              Enligt dagens lagstiftning i skollagen ska skolhälsovården följa
              elevernas utveckling, bevara och förbättra deras själsliga och
              kroppsliga hälsa och verka för sunda levnadsvanor.
            </seg>
            <seg n="7ae9269b">
              Det sägs också i lagen att den främst ska vara förebyggande,
              men att den även ska omfatta hälsokontroller och enkla sjukvårdsinsatser.
            </seg>
            <seg n="f3a9aca9">
              Tyvärr kan vi konstatera att elevhälsovården i många kommuner
              inte på något sätt lever upp till vare sig skollagens ambitioner
              eller Socialstyrelsens riktlinjer. Det ser även påtagligt olika
              ut i skolorna runt om i landet.
            </seg>
            <seg n="2ec38ffd">
              I dag kräver inte lagstiftningen att det ska finnas kuratorer
              inom elevhälsovården, vilket är en stor brist som borde åtgärdas.
            </seg>
            <seg n="951dc4b0">
              Miljöpartiet anser att det behövs en kraftfull satsning på elevhälsovården
              för att man på ett bra sätt ska kunna verka i enlighet med både
              skollagen och Socialstyrelsens riktlinjer. Det måste bli obligatoriskt
              för kommunerna att erbjuda en väl fungerande elevhälsovård i enlighet
              med lagstiftning och riktlinjer. Det är också helt nödvändigt
              med en förbättrad och skärpt tillsyn av att kommunerna verkligen
              följer lagstiftning och riktlinjer.
            </seg>
            <seg n="2b684e12">
              Kommunerna ska kunna garantera att eleverna på ett enkelt sätt
              kan komma i kontakt med rätt person när de har fysiska eller själsliga
              problem. Elever har rätt att veta att de har denna rätt och hur
              de ska gå till väga. Dessa tidiga och välriktade insatser kan
              förebygga mycket lidande och sjukdom och är dessutom samhällsekonomiskt
              och folkhälsopolitiskt mycket lönsamma.
            </seg>
            <seg n="cb931387">
              Herr talman! Låt mig gå över till nästa ämne, nämligen ensamstående
              kvinnor och deras rätt till insemination.
            </seg>
            <seg n="88a1b439">
              Miljöpartiet anser att ensamstående kvinnor ska få tillgång till
              assisterad befruktning enligt samma villkor som kvinnor som lever
              i en parrelation. För ensamstående kvinnor finns det i dag möjlighet
              att adoptera lagligt men inte att inseminera.
            </seg>
            <seg n="9addb936">
              När frågan diskuterats tidigare har kravet oftast avfärdats med
              att en familj med en förälder är mer sårbar om något skulle hända
              den föräldern. Detta är givetvis sant men inte ett hållbart argument
              då ensamstående tillåts prövning för att få adoptera och att vi
              i dag har mängder av ensamstående föräldrar.
            </seg>
            <seg n="437110dc">
              Begreppet familj har vidgats genom åren från att ha varit en
              traditionell kärnfamilj med mamma, pappa och barn till att numera
              innefatta även homosexuella relationer och ensamstående hushåll.
              Denna utveckling är viktig, välkomnad och kort sagt en spegel
              av det moderna samhälle som vi lever i.
            </seg>
            <seg n="7696eaaf">
              Barn som tillkommit genom assisterad befruktning av en ensamstående
              kvinna kommer inte att få sämre uppväxtvillkor än ett barn som
              antingen har adopterats av en ensamstående kvinna eller man eller
              lever med endast en av sina föräldrar. Motståndare till assisterad
              befruktning för andra grupper än heterosexuella par, vilka här
              i kammaren lyckligtvis är väldigt få, brukar hänvisa till barnets
              bästa. Det måste vara kränkande för alla kvinnor när dessa motståndare
              underförstått omyndigförklarar kvinnans möjligheter att ensam
              trygga ett barns välfärd. Självklart kan en familj med en förälder
              vara lika lämpad och kompetent som en familj med flera föräldrar.
            </seg>
            <seg n="ad119e63">
              Herr talman! Surrogatmödraskap innebär att en kvinna bär ett
              barn som den biologiska mamman av någon anledning inte själv kan
              bära i sin egen livmoder. En graviditet som leder till att en
              ny och efterlängtad människa får komma till världen ska inte behöva
              beskrivas med ett så negativt ord som surrogatmödraskap. Därför
              föreslår vi i stället termen värdmödraskap.
            </seg>
            <seg n="1709f72e">
              Vi vill att detta sätt att sätta barn till världen ska utredas,
              självklart med barnets välfärd i första rummet. För många kvinnor
              och samkönade par kan det här vara den enda möjligheten att bli
              biologiska föräldrar. Värdmödrar och -barn finns förstås redan
              i Sverige, bland annat för att det redan i dag är tillåtet i många
              andra länder. Men eftersom Sverige inte har reglerat värdmödraskap
              faller barnen ibland in i ett juridiskt vakuum med oklarheter
              om vem eller vilka som är vårdnadshavare.
            </seg>
            <seg n="ef773ea5">
              Miljöpartiet vill att värdmödraskap ska utredas. Det finns viktiga
              etiska frågor som måste övervägas men utgångspunkten måste vara
              att det är positivt med fler välkomna barn.
            </seg>
            <seg n="97391c60">
              Herr talman! Nästa punkt jag vill ta upp är integrativ, komplementär
              och alternativ medicin.
            </seg>
            <seg n="e0f71e0b">
              Miljöpartiet vill se en utökad integration mellan skolmedicinen
              och den komplementära och alternativa medicinen. Syftet med en
              integration är att få en effektiv och ändamålsenlig hälso- och
              sjukvård där beslut om en behandling beaktar all existerande evidens
              kring patientupplevd effekt och klinisk effektivitet.
            </seg>
            <seg n="80811501">
              Om en ökad integration mellan skolmedicinen och komplementär-
              och alternativmedicinen ska bli möjlig måste vi i Sverige skapa
              spelregler och en lagstiftning som reglerar detta område på ett
              modernt och ändamålsenligt sätt. Därför föreslår vi att det är
              dags att utreda förutsättningarna för att införa en lagstiftning,
              i likhet med den som numera finns i Norge, för att reglera komplementär-
              och alternativmedicinen på ett sätt som är i takt med tiden.
            </seg>
            <seg n="61298401">
              Rätten att utföra medicinsk abort är nästa punkt.
            </seg>
            <seg n="d2211755">
              De flesta kvinnor bestämmer sig tidigt om de ska fullfölja en
              graviditet eller ej, men i många landsting är det lång kö vilket
              gör att väntetiden blir utdragen. Efter vecka åtta, det vill säga
              efter 63 dagar, är medicinsk abort inte längre aktuell. Vi anser
              att det är kvinnan som ska kunna välja abortmetod. Då kan inte
              köerna vara så långa, vilket de är på många håll, att graviditeten
              överskrider 63 dagar.
            </seg>
            <seg n="364d19bf">
              Det är också viktigt att kvinnan ska kunna känna sig trygg och
              enbart behöva träffa en person, nämligen barnmorskan, under hela
              vårdprocessen. Barnmorskor skulle efter lämplig vidareutbildning
              kunna ta ett större ansvar än i dag och utföra medicinska aborter.
              Det skulle kunna förkorta väntetiderna och göra att fler kvinnor
              skulle kunna välja medicinsk abort samtidigt som omvårdnadskvaliteten
              skulle förbättras. Specialutbildade barnmorskor bör kunna ges
              rätt att utföra medicinsk abort och rekvirera eller förskriva
              abortpiller.
            </seg>
            <seg n="0770ab05">
              Miljöpartiet anser att specialutbildade barnmorskor ska kunna
              ha ansvar för hela vårdprocessen vad gäller abort, vilket ger
              möjlighet till kontinuitet i hela vårdkedjan och en trygghet för
              kvinnan.
            </seg>
            <seg n="ba382590">
              Avslutningsvis, herr talman! Varje år drabbas 105 000 personer
              i sjukvården av skador som klassas som undvikbara. Den slutsatsen
              drar Socialstyrelsen i rapporten Vårdskador inom somatisk slutenvård
              . Det innebär att en person var femte minut, dygnet runt och året
              runt, skadas i den svenska vården i onödan.
            </seg>
            <seg n="f1e4cc0a">
              Vårdskador definieras som skador som skulle ha kunnat undvikas.
              3 procent av patienterna med vårdskador dör av sina skador. Det
              motsvarar över 3 000 personer per år eller en person var tredje
              timme som dör i onödan. Vårdskadorna skördar alltså sju gånger
              fler dödsoffer än trafikolyckorna. Det här medför också 630 000
              extra vårddygn på ett år, vilket motsvarar ungefär 10 procent
              av alla vårddygn totalt.
            </seg>
            <seg n="b8d5e7f1">
              En av de största orsakerna till de här vårdskadorna är felaktig
              läkemedelsanvändning. Tiotusentals personer skadas varje år av
              läkemedelsrelaterade orsaker som överdosering av läkemedel eller
              onödig, utebliven, försenad eller otillräcklig läkemedelsbehandling.
            </seg>
            <seg n="874d779d">
              Det här är minst sagt skrämmande och alarmerande fakta som presenteras,
              och här anser vi att det behövs kraftfulla åtgärder omgående.
              Vi i Miljöpartiet anser att felaktig läkemedelsanvändning är ett
              mycket stort och allvarligt samhällsekonomiskt, medicinskt och
              folkhälsopolitiskt problem, och att detta är ett direkt hot mot
              liv och hälsa för många patienter i Sverige.
            </seg>
            <seg n="e99ccf84">
              Den grupp i samhället som drabbas mest av dessa allvarliga missförhållanden
              och brister är våra äldre. Problemen och riskerna med den felaktiga
              läkemedelsanvändningen till våra äldre är ingenting nytt. Det
              har varit väl känt under flera årtionden.
            </seg>
            <seg n="f5fafdc1">
              Socialstyrelsen har vid ett flertal tillfällen analyserat läkemedelsbehandlingen
              för våra äldre. I en rapport från 2005 ansåg man att det fanns
              allvarliga brister och missförhållanden och att felbehandlingar
              med läkemedel var vanligt förekommande.
            </seg>
            <seg n="a3d39905">
              I en rapport som kom för någon vecka sedan konstaterades att
              felbehandlingarna har ökat, att antalet läkemedel per patient
              har ökat, att antalet D-interaktioner har ökat, att förskrivningen
              av lugnande medel och sömnläkemedel har ökat samt att dubbelanvändningen
              av läkemedel mer än fördubblats.
            </seg>
            <seg n="e4461d7a">
              I dag presenteras ytterligare en rapport från Socialstyrelsen
              som visar att våra äldre fortfarande får för mycket, felaktiga
              och onödiga läkemedel. Varför har det inte skett någon förbättring
              utan snarare en försämring av den felaktiga läkemedelsbehandlingen
              till våra äldre, trots att det faktiskt har genomförts en hel
              del åtgärder för att komma till rätta med det här problemet?
            </seg>
            <seg n="5e527050">
              Det finns naturligtvis många orsaker till det här. Miljöpartiet
              har lagt fram ett stort antal förslag om hur man skulle kunna
              minska den felaktiga läkemedelsanvändningen. Men min fråga är:
              Vad gör regeringen? Hittills har man varit totalt handlingsförlamad.
              Man har inte vidtagit några effektiva och kraftfulla åtgärder,
              vilket tydligt visar att man inte tar de här problemen på fullt
              allvar.
            </seg>
          </u>
          <note type="speaker" n="6eea709f">
            Anf. 18 KENNETH JOHANSSON (c):
          </note>
          <note n="8d171993">
            Herr talman! Först vill jag yrka bifall till förslaget i utskottets
            betänkande i sin helhet och avslag på motionerna.
          </note>
          <u who="Q5886752" xml:id="i-efbc2d4cbec2dd5c-0" n="ccdcf2fa">
            <seg n="18b435ab">
              Herr talman! Alla människor kommer någon gång under sitt liv
              i kontakt med vården. Vi vet vad det betyder när det fungerar,
              och vi vet vad det betyder när det inte fungerar. Vården måste
              utgå från de behov som människan har och inte från systemets,
              organisationens eller personalens behov, som tyvärr ofta varit
              fallet.
            </seg>
            <seg n="228373a9">
              Centerpartiets vision är att alla får den vård man behöver, oavsett
              varifrån man kommer, var man bor, vilken ekonomi man har, hur
              gammal man är eller vilken identitet man har. Vården ska vara
              solidariskt finansierad och ges efter behov. Vården ska vara av
              hög kvalitet och effektiv så att ingen behöver vänta på vård i
              onödan. För att nå dit behöver vi öka utvärderingen, fokusera
              på kvalitet och säkerhet inom vården och samtidigt öka människors
              inflytande över vården.
            </seg>
            <seg n="e88066cf">
              Det behövs också ett ökat entreprenörskap inom vården för att
              få genomslag för nya arbetssätt som på ett genuint sätt utgår
              från enskilda människor. Det sjukdomsförebyggande och hälsofrämjande
              arbetet ska genomsyra inte bara vården utan hela samhället.
            </seg>
            <seg n="f442a861">
              Vi vill att människor ska ha möjlighet att bestämma själva. Därför
              ser vi det som naturligt att valfriheten genomsyrar hela sjukvårdssystemet,
              från primärvård till specialistvård. Människor ska inte bara bli
              hänvisade hit eller dit, utan måste själva kunna få ta ställning
              till om höften ska opereras på det ena sjukhuset eller på det
              andra, och självklart ska man få vården inom rimlig tid.
            </seg>
            <seg n="732dd874">
              Allianspartierna drev år efter år kravet på en nationell vårdgaranti.
              Efter 1415 nej från den tidigare regeringen lyckades vi till sist
              få fram ett ja. Regeringen lyssnade till sist. Särskilda medel
              har tillförts och tillförs även nu, och äntligen, kan vi säga,
              verkar alliansregeringens senaste kömiljard ha givit resultat.
              Sveriges Kommuner och Landtings ansvarige tjänsteman säger: Vi
              ser att det ute i landstingen pågår ett intensivt arbete med att
              korta köerna och några har kommit väldigt långt.
            </seg>
            <seg n="4ea90442">
              Centerpartiet vill ytterligare skärpa vårdgarantin. Vi vill slå
              fast den i lag. Först när friheten att välja kombineras med en
              trygg visshet om att man kan få vård inom rimlig tid uppnås verklig
              valfrihet.
            </seg>
            <seg n="7c59137c">
              Herr talman! Centerpartiet tillsammans med övriga allianspartier
              har verkligen visat ambitioner och en hög takt i förnyelsen av
              svensk hälso- och sjukvård. Vi har avskaffat stopplagen. Vi har
              vidtagit en rad åtgärder för att stimulera ökad mångfald. Vi anser
              att det är bra med mer företagsamhet i vården. Vi har infört vårdval
              i primärvården. Det är bra, för vi behöver mer valfrihet för den
              enskilda människan att välja vårdgivare. Vi satsar rejält på den
              medicinska forskningen, en mycket tydlig uppryckning jämfört med
              vad tidigare regering åstadkom på det området. Vi har jobbat för
              att därmed kunna bota fler sjuka och att få behålla forskarna
              i vårt eget land.
            </seg>
            <seg n="6a3424ed">
              Utvecklar kvaliteten gör vi genom bland annat öppna jämförelser,
              kvalitetsregister, IT-strategi ja, listan kan göras lång, och
              mycket av pågående arbeten redovisas i betänkandet. Vi rustar
              upp psykiatrin, vi utbildar fler läkare och sjuksköterskor och
              så vidare.
            </seg>
            <seg n="c88eacaa">
              Omställningen av apoteksmarknaden, som socialutskottet för närvarande
              bereder, är en annan fråga som vi snart har framme till beslut.
              Ett tillgängligare apotek och därmed utbyggd service kommer det
              är jag övertygad om att bli mycket bra och uppskattat.
            </seg>
            <seg n="f27c74fe">
              Och tänk så många utredningar som har presenterats och är på
              gång att ge resultat! Det handlar om patienträttigheter, patientsäkerhet,
              lagfäst vårdgaranti, vårdlotsar, cancerstrategi och så vidare.
            </seg>
            <seg n="593d0da0">
              Självfallet finns det mycket mer att göra, och reformarbetet
              måste fortsätta och drivas på. Det sjukdomsförebyggande och hälsofrämjande
              arbetet måste intensifieras, precis som Thomas Nihlén beskrev
              i sitt anförande. Här har vi mycket kvar att göra, både när det
              gäller hälsans bestämningsfaktorer, hälsoklyftor och att ha en
              politik för att hela de klyftorna. Det handlar om att få en ny
              start för primärvården, navet i svensk hälso- och sjukvård, att
              få möjlighet för primärvården att göra det de är till för: att
              vara den första vardagskontakten, att kunna jobba förebyggande,
              att vårda och behandla och också bedriva vardagsforskning.
            </seg>
            <seg n="250499fe">
              Vi behöver en samlad strategi mot krånglet i vården. Från Centerpartiets
              sida lade vi fram en rapport i december månad där vi beskriver
              ett antal konkreta förslag för att vi ska få mer patienttid för
              vårdpersonalen. Det finns många andra områden, som redan nämnts,
              som också är föremål för överväganden och annat.
            </seg>
            <seg n="f6d2544a">
              Det kanske är svaret till Elina Linna, som är ledsen för att
              det blir avslag på Vänsterpartiets motioner. Vi har vanan och
              vet hur det känns. Ibland får man så att säga kämpa för att bli
              glad över att det blir en positiv skrivning i utskottstexten.
              Man får kämpa för att känna sig glad över att det kommer fram
              förslag i utredningsarbetet. Jag har förståelse för att det ibland
              känns hopplöst detta sagt efter åtta år i opposition. Men så är
              livet ibland.
            </seg>
            <seg n="2838360b">
              Herr talman! Vi behandlar ett motionsbetänkande. Alla motioner
              avstyrks men det finns, som sagt, många goda idéer. De flesta
              har tagits upp och är på gång och utreds. Om man tittar på reservationerna
              ser man att det finns en del som jag absolut tycker är väl värda
              att både ta på allvar och diskutera. Jag måste dock konstatera
              att någon samlad sjukvårdspolitik har oppositionspartierna inte.
              Det är uppenbart.
            </seg>
            <seg n="a2b1704d">
              Det finns konkreta reservationer, till exempel i fråga om sällsynta
              diagnoser. Jag tycker att det är en mycket viktig fråga. I det
              arbetet är vi bara i början. EU:s engagemang är bra och viktigt
              och ställer krav på oss som nationer, men där finns mer att göra.
            </seg>
            <seg n="01f5ac41">
              När det gäller frågan om bemötande av våldsutsatta kvinnor är
              också det en mycket angelägen fråga, och åtgärder för att bekämpa
              mäns våld mot kvinnor finns i regeringens handlingsplan. Nationellt
              centrum för kvinnofrid har fått uppdrag helt i linje med den reservationens
              förslag.
            </seg>
            <seg n="6496a0b8">
              Beträffande ensamstående kvinnors rätt till insemination är även
              det en väldigt viktig fråga. Elina Linna säger att frågan har
              dragits i långbänk. Ja, verkligen. Den har dragits i långbänk.
              Och av vem? Jo, av den tidigare regeringen, som år ut och år in
              fick önskemål framförda om detta. Trots det hände inte ett dugg
              i frågan. Sedan bytte man inställning, och jag kan ha respekt
              för att man ändrar uppfattning när man kommer i opposition. Elina
              Linna ska nog fråga sig själv vem som dragit frågan i långbänk.
            </seg>
            <seg n="825b6234">
              Centerpartiet har fört den diskussionen, och det är ingen tvekan
              om att vi från Centerpartiets sida vill komma framåt i det arbetet.
              Vi gör nu det som den tidigare regeringen inte ens kom i närheten
              av, nämligen tar ett steg framåt, vilket vi också redovisar i
              utskottsbetänkandet. Låt mig citera ur betänkandet: När det gäller
              frågan om ensamstående kvinnors rätt till assisterad befruktning
              har utskottet erfarit att regeringen för närvarande analyserar
              frågan utifrån ett barnperspektiv. I detta arbete läggs särskilt
              fokus på barnets rätt att få kännedom om sitt biologiska ursprung.
              Utskottet utgår ifrån att regeringen återkommer till riksdagen
              i frågan om så erfordras. Vi har inlett ett analysarbete. Det
              syftar naturligtvis till att det hela ska leda till någon form
              av åtgärder. Den tidigare regeringen orkade aldrig med det.
            </seg>
            <seg n="902ec927">
              Beträffande livstestamenten, ett annat exempel på en verkligt
              viktig fråga, åberopas i betänkandet att beredning av frågan pågår
              i Regeringskansliet, kanske inte i första hand vid Socialdepartementet
              utan vid ett annat departement. Där pågår alltså ett arbete.
            </seg>
            <seg n="d4cb274e">
              Jag ska avsluta med att sammanfattningsvis säga att det verkligen
              är roligt att kunna beskriva att så mycket händer, att vi börjar
              se resultat vad gäller tillgänglighet samt effekter av kömiljarden.
              Men det finns områden som definitivt behöver jobbas vidare med
              för att vi ska nå en hälso- och sjukvård som är bra för oss alla
              och som är solidariskt finansierad, allt efter behov.
            </seg>
            <seg n="0d9ebc43">
              Återupptagna förhandlingar
            </seg>
            <seg n="34593e49">
              Vi ska nu genomföra dagens frågestund och jag hälsar statsråd
              och ministrar välkomna.
            </seg>
            <seg n="f5929375">
              Finansieringen av välfärden
            </seg>
          </u>
          <note n="d9d08429">
            Ajournering
          </note>
          <note n="4a6c26f9">
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note n="ccfd32e8">
            Förhandlingarna återupptogs kl. 14.00.
          </note>
          <note n="0e77df4c">
            8 § Frågestund
          </note>
          <note n="68d5f639" type="speaker">
            Anf. 19 TREDJE VICE TALMANNEN:
          </note>
          <note type="speaker" n="bc2442e1">
            Anf. 20 THOMAS ÖSTROS (s):
          </note>
          <u who="Q3297193" xml:id="i-a56f22d59344df4f-0" n="49bb8719">
            <seg n="547ce21d">
              Fru talman! I dag kom nya oroväckande uppgifter om att arbetslösheten
              stiger mycket snabbt i Sverige. Det är nästan 100 000 fler arbetslösa
              på ett år. Särskilt orosamt är det naturligtvis att det är de
              unga som nu blir arbetslösa i mycket stor utsträckning. Arbetslösheten
              stiger snabbare för unga i Sverige än i de flesta andra europeiska
              länder.
            </seg>
            <seg n="f7a126cd">
              Allt det här gör att kommunerna nu får det mycket tufft med att
              klara finansieringen av vården, skolan och omsorgen, eftersom
              skatteintäkterna inte längre ökar.
            </seg>
            <seg n="d0ce9c76">
              I morse nåddes vi av ett chockbesked från regeringen om att det
              inte blir några mer pengar till sjukvården, skolan och äldreomsorgen
              i år. I stället fortsätter man med sina ofinansierade skattesänkningar
              riktade till dem som tjänar allra bäst.
            </seg>
            <seg n="01cb8bc2">
              Jag vill fråga Mats Odell: Varför lånar du pengar till skattesänkningar
              till höginkomsttagare men säger nej till mer pengar till vården,
              omsorgen och skolan?
            </seg>
          </u>
          <note type="speaker" n="04272d21">
            Anf. 21 Statsrådet MATS ODELL (kd):
          </note>
          <u who="unknown" xml:id="i-0d2fed24d411730d-0" n="c4c2a57a">
            <seg n="95caaff0">
              Fru talman! Låt mig först konstatera att vi i dag har nåtts av
              Statistiska centralbyråns dramatiska besked att 8 procents arbetslöshet
              är ett faktum. Den djupa internationella finansiella krisen har
              nu slagit med full kraft in i industriländernas ekonomier. Svensk
              industris och svenskt näringslivs sammansättning domineras av
              exakt de områden där krisen slår hårdast. Sverige är ett av de
              länder som har drabbats hårdast av denna internationella kris.
            </seg>
            <seg n="d0bc7977">
              Det här kommer att leda till att arbetslösheten ökar. Det kommer
              att leda till att statsfinanserna försämras ganska dramatiskt.
              Det kommer att leda till att den kommunala ekonomin försämras.
            </seg>
            <seg n="625ea8e0">
              Vi måste nu ta ansvar både på kommunal nivå och här i kammaren.
              De kommunala skatteintäkterna ökar det här året. Kommunpolitikerna
              har i år mer pengar att röra sig med än de hade förra året. Regeringen
              kommer med ett besked i vårpropositionen den 15 april om hur det
              blir med pengar till kommunerna.
            </seg>
          </u>
          <note type="speaker" n="84956ee5">
            Anf. 22 THOMAS ÖSTROS (s):
          </note>
          <u who="Q3297193" xml:id="i-a56f22d59344df4f-1" n="49bb8719">
            <seg n="4ab8863c">
              Fru talman! Krisen är global, men den svenska regeringen har
              ansvar för att regera Sverige och värna Sverige när den ekonomiska
              krisen slår till.
            </seg>
            <seg n="a9ea5468">
              I Sverige ökar ungdomsarbetslösheten snabbare än i de flesta
              andra europeiska länder. Det finns en åtgärd som alla ekonomer,
              fackliga organisationer och bedömare vet är den effektivaste i
              det här läget, nämligen att satsa på välfärden, på vården, omsorgen
              och skolan, att förhindra uppsägningar av lärare, sjuksköterskor
              och barnskötare, alla de viktiga yrkesgrupper som är så betydelsefulla
              för barnfamiljer och pensionärer för att man ska få bra kvalitet
              i de verksamheterna.
            </seg>
            <seg n="acb0d2d4">
              Då väljer Mats Odell, Kristdemokraterna och regeringen att sänka
              skatten. Mats Odell tjänar 13 000 kronor på skattesänkning i år,
              trots miljoninkomst, i stället för att satsa på välfärden. Varför,
              Mats Odell?
            </seg>
          </u>
          <note type="speaker" n="64d2ecb8">
            Anf. 23 Statsrådet MATS ODELL (kd):
          </note>
          <u who="unknown" xml:id="i-0d2fed24d411730d-1" n="c4c2a57a">
            <seg n="b714ff54">
              Fru talman! Regeringens budgetproposition har nu fungerat i två
              och en halv månad. Den innebar 34 miljarder i ökade resurser till
              kommunsektorn i år, nästa år och fram till 2011. I år är det ca
              9 miljarder i nya resurser.
            </seg>
            <seg n="81e463df">
              Thomas Östros talar om skattesänkningar. Om jag är rätt underrättad
              har Socialdemokraterna accepterat de skattesänkningar som den
              här regeringen har genomfört för låg- och medelinkomsttagare,
              visserligen med ett års fördröjning. Det finns en liten skillnad,
              men den är fortfarande ganska begränsad när man tänker på den
              retorik som Thomas Östros för fram.
            </seg>
            <seg n="26aad7a7">
              Vi kommer att ta ansvar. Jag, mitt parti, Kristdemokraterna,
              och de övriga allianspartierna gör nu en mycket omfattande genomgång
              av hur vi ska klara av att hantera våra gemensamma resurser under
              krisen. Vi kommer att göra vad vi kan för att satsa på kommunsektorn.
              Det är där våra gamla föräldrar ska få en värdig omsorg. Det är
              där våra barn och våra ungdomar måste få en bra skola och förskola.
              Självklart är det så. Men vi är inte färdiga med den genomgången.
              Vi kommer att lämna ett besked den 15 april.
            </seg>
            <seg n="9a8c61a2">
              Kommunernas resurser till vård och skola
            </seg>
          </u>
          <note type="speaker" n="2929b6c6">
            Anf. 24 ULLA ANDERSSON (v):
          </note>
          <u who="Q4935938" xml:id="i-5a6f6fe5c5a04f6b-0" n="9b734816">
            <seg n="0701df19">
              Fru talman! Jag har en fråga med anledning av det besked som
              har kommit i dag på morgonen om att det inte kommer att tillskjutas
              några extra pengar 2009 till kommunerna. Min fråga till regeringen
              är: Har ni gjort några analyser av hur det här påverkar kvaliteten
              i äldreomsorgen, förskolan och sjukvården, av hur många som kommer
              att sägas upp och av vad det i sin tur får för betydelse för kvaliteten
              i de berörda områdena och hur det drabbar pensionärer och barn?
              Vad har ni i så fall dragit för slutsatser av de analyserna? Det
              är min fråga till ansvarig minister. Jag vet inte om det är statsrådet
              Hägglund eller Maria Larsson. Det får ni avgöra själva. Men det
              skulle vara bra att få veta vilka analyser ni gör innan ni fattar
              sådana här beslut.
            </seg>
          </u>
          <note type="speaker" n="f90f7f4c">
            Anf. 25 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-0" n="d7e46b41">
            <seg n="93d1e375">
              Fru talman! Jag vet inte vilka beslut som Ulla Andersson diskuterar
              just nu. Diskuterar hon den budget som regeringen lade fram i
              höstas? Den innebär en satsning på 32 miljarder kronor, bland
              annat för flera arbetstillfällen och för ökade satsningar på välfärdsområdet
              genom mer resurser till kommuner och landsting för att de ska
              klara sin svåra utmaning att ge omsorg och vård till personer
              som är beroende av detta i sitt dagliga liv.
            </seg>
            <seg n="71f51383">
              Vi har en situation som har beskrivits tidigare här. Det sker
              en väldigt stark avmattning i ekonomin. Detta drabbar Sverige,
              som är ett väldigt exportberoende land, med full kraft och leder
              till försvagning av sysselsättningen och till att också kommuner
              och landsting får försvagad ekonomi i förhållande till de prognoser
              som har lämnats. Men fortfarande har de en starkare ekonomi i
              år än de hade förra året. Regeringen följer det här väldigt noggrant.
              Har vi möjligheter inom ramen för de resurser som på den nationella
              nivån står till förfogande ska vi stötta kommun- och landstingssektorn.
            </seg>
          </u>
          <note type="speaker" n="79c50afd">
            Anf. 26 ULLA ANDERSSON (v):
          </note>
          <u who="Q4935938" xml:id="i-5a6f6fe5c5a04f6b-1" n="9b734816">
            <seg n="cb555a5a">
              Fru talman! Jag tackar statsrådet för det. Jag kan konstatera
              att ni inte har gjort någon analys av vilka effekter det här får
              på kvaliteten i äldreomsorgen, barnomsorgen eller skolan.
            </seg>
            <seg n="5ac0d04b">
              Konjunkturinstitutet har varit mycket tydligt med att det behövs
              14 miljarder nästa år, men även pengar i år: 1 ½ miljard, säger
              Konjunkturinstitutet, 3 miljarder, säger Sveriges Kommuner och
              Landsting. 25 000 personer riskerar att sägas upp annars. Det
              får självklart stor betydelse för hur hjälpen och omsorgen blir
              till de äldre, för hur min mamma och hennes man ska klara den
              här situationen. Det är de som drabbas, de som är i stort behov
              av en fungerande hemtjänst, de som är i stort behov av en fungerande
              sjukvård.
            </seg>
            <seg n="9bbc0d94">
              Innan man fattar ett sådant här beslut utgår jag från att man
              har pratat ihop sig mellan regeringspartierna. Innan man går ut
              i medierna och talar om att det inte blir några extra pengar måste
              man ha gjort en bakomliggande analys av hur det påverkar kvaliteten
              i välfärden. Kommunsektorns verksamheter är välfärdens ryggrad.
              Därför borde ni ha gjort en analys.
            </seg>
          </u>
          <note type="speaker" n="7f187a14">
            Anf. 27 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-1" n="d7e46b41">
            <seg n="766441c3">
              Fru talman! Jag vet fortfarande inte vilket beslut det är som
              Ulla Andersson hänvisar till. Regeringen jobbar ständigt med de
              här frågorna. Precis som min kollega Mats Odell beskrev här tidigare
              kommer regeringen med en ekonomisk vårproposition i mitten av
              april månad. Man kommer att göra de bedömningar av det ekonomiska
              läget som man kan göra vid den tidpunkten. Analyser görs naturligtvis
              ständigt. Situationen förändras genom omvärldens effekter i vårt
              eget land.
            </seg>
            <seg n="50235822">
              Hur det går för Ulla Anderssons mamma beror på hur kommunpolitikerna
              hanterar sina resurser och vilket stöd de kan få från den nationella
              nivån. Men det är också så att Ulla Anderssons mamma och alla
              andra som är beroende av att vi har starka kommuner och landsting
              också är beroende av den nationella nivåns politiska beslut. Politiska
              partier med riksdagskanslier som inte är befolkade med människor
              som kan räkna utan med tryckpersonal som trycker upp sedlar som
              inte har någon täckning i verkligheten får väldigt svårt att svara
              för en långsiktigt hållbar ekonomi.
            </seg>
            <seg n="42682f70">
              Licens för tobaksförsäljning
            </seg>
          </u>
          <note type="speaker" n="c9a4b192">
            Anf. 28 GUNVOR G ERICSON (mp):
          </note>
          <u who="Q4946932" xml:id="i-133f86b151e1a3c6-0" n="9774c738">
            <seg n="2058e4c2">
              Fru talman! Politik gör skillnad. Tack vare det beslut som har
              tagits om rökfria restauranger kan vi nu konstatera att rökningen
              har gått ned. Men trots det röker en miljon människor varje dag
              i Sverige, och varje år rekryteras 16 000 nya rökare bland tonåringar.
            </seg>
            <seg n="f4e06f69">
              Tobaksbruk är ett stort folkhälsoproblem som också har en tydlig
              socioekonomisk profil. Det är en större andel rökare bland arbetslösa
              och bland sjuka och bland dem som har sjukpenning.
            </seg>
            <seg n="d961dbe3">
              18 års åldersgräns fungerar inte. Det behövs politiska insatser.
              Därför vill jag fråga folkhälsominister Maria Larsson: Är du beredd
              att ta till kraftigare åtgärder mot de butiker som säljer tobak
              till barn och unga under 18 år genom att införa en licens för
              försäljning som butiken kan förlora om man inte följer lagen?
            </seg>
          </u>
          <note type="speaker" n="63935660">
            Anf. 29 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-0" n="c4c2a57a">
            <seg n="55ccb93e">
              Fru talman! Tack för frågan! Ja, vi har sett en glädjande utveckling
              på området för rökning.
            </seg>
            <seg n="2546d0f8">
              Vi fick en rapport från Folkhälsoinstitutet alldeles nyligen
              som visar att antalet rökare i Sverige har minskat med 200 000
              de senaste fyra åren.
            </seg>
            <seg n="12187039">
              Det är en fantastisk framgång, delvis beroende på det som frågeställaren
              nämnde, nämligen rökförbudet på krogen, men inte bara det. Det
              har också pågått ett opinionsbildande arbete sedan vi tillträdde.
            </seg>
            <seg n="2bb55af8">
              När vi såg att den delen hade rustats ned rustade vi upp den,
              eftersom det handlar om att ständigt vinna nya generationer och
              att ha aktiva informationsinsatser riktade inte minst mot de unga.
            </seg>
            <seg n="0db73ae5">
              Jag har också tillsatt en tobaksutredning just därför att jag
              ser att legitimations- och ålderskontrollen inte fungerar väl.
              Varannan 15-åring kan köpa tobaksvaror i detaljhandeln, och det
              är inte acceptabelt. Vi har sedan 1997 en 18-årsgräns, och den
              ska upprätthållas.
            </seg>
            <seg n="f74db283">
              Jag har alldeles nyligen tagit emot utredningen.
            </seg>
          </u>
          <note type="speaker" n="47013b5f">
            Anf. 30 GUNVOR G ERICSON (mp):
          </note>
          <u who="Q4946932" xml:id="i-133f86b151e1a3c6-1" n="9774c738">
            <seg n="ad5d38c8">
              Fru talman! Ja, men problemet är att Maria Larsson inte har något
              förslag om att införa en sådan här licens.
            </seg>
            <seg n="56cb6d51">
              Min fråga var om man kan tänka sig att införa en sådan licens
              så att butiken faktiskt kan sluta att sälja tobak till personer
              under 18 år. Det verktyget finns inte i dag.
            </seg>
            <seg n="fef0cbc1">
              Det var min fråga. Kan Maria Larsson tänka sig att genomföra
              den form av licensåtgärd som jag frågade om?
            </seg>
          </u>
          <note type="speaker" n="45101358">
            Anf. 31 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-1" n="c4c2a57a">
            <seg n="2ed76d9d">
              Fru talman! Ja, nu är det så att jag har beställt den här utredningen
              för att kunna få bra verktyg, för att ålderskontrollen ska efterlevas.
              Vi vet nämligen att det är få som börjar röka efter 18 år. De
              flesta börjar tidigare. Då spelar tillgången stor roll.
            </seg>
            <seg n="9232aa10">
              Det utredningen har kommit med som förslag, som jag fick för
              bara någon vecka sedan, är nu utskickat på remiss.
            </seg>
            <seg n="2635573c">
              Det handlar bland annat om en möjlighet att i större utsträckning
              straffbelägga försäljning till minderåriga. Det handlar om att
              kunna dra in försäljningsmöjligheter och också om att man ska
              bestraffas om man ändå fortsätter att sälja.
            </seg>
            <seg n="f301ec99">
              Det är alltså betydligt kraftfullare verktyg som föreslås. Det
              ska bli intressant att se vad remissinstanserna säger. Jag har
              för avsikt att skärpa den här lagstiftningen.
            </seg>
            <seg n="eadf5ea0">
              Arbete mot protektionism
            </seg>
          </u>
          <note type="speaker" n="ca6499ec">
            Anf. 32 LARS HJÄLMERED (m):
          </note>
          <u who="Q5807932" xml:id="i-391b2d0cbf2ecedf-0" n="863b34ac">
            <seg n="9e8a5394">
              Fru talman! Min fråga riktar sig till handelsminister Björling.
            </seg>
            <seg n="1a1625ee">
              Världens 20 största länder lovade under ett toppmöte i november
              2008 att undvika protektionistiska steg för att möta den finansiella
              krisen.
            </seg>
            <seg n="42bb54be">
              Men Världsbanken har nu i en rapport påvisat att ett flertal
              av de här länderna, såsom Ryssland, USA och Kina, gjort precis
              tvärtom och tagit olika steg för att begränsa inflödet av importerade
              produkter.
            </seg>
            <seg n="1ab15db5">
              Inom EU har vi ett track record. Och det har slarvats rätt mycket
              med mat, skor och andra varor.
            </seg>
            <seg n="a07fbd78">
              Det har ju under lång tid visat sig vara väldigt framgångsrikt
              med frihandel för att bygga välstånd både i utvecklade och utvecklande
              länder. De protektionistiska steg som vi nu kan se är därför illavarslande,
              inte minst därför att det kan förvärra nedgången i världshandeln.
            </seg>
            <seg n="814339fb">
              Jag vill fråga handelsministern vad regeringen gör inom EU och
              på andra sätt för att främja frihandel och motverka protektionism.
            </seg>
          </u>
          <note type="speaker" n="0cab3915">
            Anf. 33 Statsrådet EWA BJÖRLING (m):
          </note>
          <u who="unknown" xml:id="i-0d2fed24d411730d-2" n="c4c2a57a">
            <seg n="b325ae5b">
              Fru talman! Till att börja med kan jag konstatera att jag håller
              med Lars Hjälmered om det otäcka protektionistiska virus som nu
              sprider sig över världen.
            </seg>
            <seg n="058353b2">
              Det började väldigt tydligt i USA med presidentvalskampanjen,
              där Hillary Clinton och Obama tävlade mot varandra om vem som
              kunde vara mest protektionistisk. Framför allt gällde det då att
              värna den inhemska amerikanska stållobbyn.
            </seg>
            <seg n="25c4f511">
              Detta har sedan fortsatt med diskussioner om den så kallade Buy
              American clause. Det sprider sig till Frankrike. Det finns orosmoln
              i Tyskland.
            </seg>
            <seg n="476a624e">
              Därför gäller det nu att verkligen vara frihandelsvakthund inom
              EU, att samla de liberala medlemsländerna och tala med en stark
              och tydlig röst, och det gör vi hela tiden.
            </seg>
          </u>
          <note type="speaker" n="cce86467">
            Anf. 34 LARS HJÄLMERED (m):
          </note>
          <u who="Q5807932" xml:id="i-391b2d0cbf2ecedf-1" n="863b34ac">
            <seg n="57009a02">
              Fru talman! Tack för svaret! Nyligen besökte jag en fabrik i
              Kina där man tillverkar Volvobilar för den kinesiska marknaden.
            </seg>
            <seg n="0c6de388">
              Företaget möter många problem på den kinesiska marknaden. Det
              är väldigt höga importtullar på bilar som tillverkas i Göteborg
              och exporteras till Kina, men det är också problem lokalt för
              den här produktionen.
            </seg>
            <seg n="dfe9950f">
              Det handlar om att man måste ha mycket lokalproducerat för att
              undkomma tullar och andra typer av hinder som sätter käppar i
              hjulen för Volvo och en lång rad andra företag.
            </seg>
            <seg n="66051468">
              Här pratar vi om en marknad som är jättestor. Det finns en enorm
              potential för Volvo och en lång rad andra bolag. På grund av de
              hinder som sätts upp kan man inte utnyttja den fulla potentialen
              på denna marknad. Därför vill jag fråga handelsministern vad regeringen
              gör nu och som kommande EU-ordförande för att främja handeln med
              Kina, med frihandeln som grund.
            </seg>
          </u>
          <note type="speaker" n="f62e6ab4">
            Anf. 35 Statsrådet EWA BJÖRLING (m):
          </note>
          <u who="unknown" xml:id="i-0d2fed24d411730d-3" n="c4c2a57a">
            <seg n="ad82564d">
              Fru talman! Det allra viktigaste vi kan göra och det som också
              är min prioritet nummer ett under EU:s ordförandeskap handlar
              om att kunna slutföra Doharundan.
            </seg>
            <seg n="7dbb5f5b">
              Jag har också förhoppningar om att man kommer att kalla till
              ett ministermöte i juli eller augusti för att kunna fortsätta
              förhandlingarna och förhoppningsvis avsluta dem.
            </seg>
            <seg n="98bf7fe0">
              Det finns nu också goda förutsättningar för det när vi ser att
              USA har samlat sin handelspolitik och förhoppningsvis kommer att
              driva den i en bra riktning. Vi vet också att det har varit val
              i Indien. Detta är ju två väldigt viktiga spelare för att man
              ska kunna slutföra detta.
            </seg>
            <seg n="0cf65917">
              Jag har också tagit initiativ till en konferens i Washington
              i slutet av mars om framtida handelspolitik, just för att kunna
              driva på ytterligare frihandel och visa hur viktigt det är, speciellt
              i dessa tider av finansiell kris.
            </seg>
            <seg n="48584739">
              Då är det också viktigt att det kommande G 20-mötet i London
              kommer med slutsatser som tydligt pekar på att det är i den här
              riktningen vi ska gå och inte tvärtom. Det är nämligen ökad frihandel
              och ökad handel som kommer att ta oss ur det här, inte tvärtom.
            </seg>
            <seg n="c1b54738">
              Tillgängligheten för funktionshindrade
            </seg>
          </u>
          <note type="speaker" n="636fae09">
            Anf. 36 GUNNEL WALLIN (c):
          </note>
          <u who="unknown" xml:id="i-a68384630ea16058-0" n="c4c2a57a">
            <seg n="c056f31f">
              Fru talman! Jag skulle vilja ställa en fråga till statsrådet
              Maria Larsson:
            </seg>
            <seg n="86a88915">
              Hur ser tillgängligheten ut för funktionshindrade? Och vad visar
              prognoserna för närvarande? Kan vi nå målen 2010?
            </seg>
          </u>
          <note type="speaker" n="60844887">
            Anf. 37 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-2" n="c4c2a57a">
            <seg n="4bc83204">
              Fru talman! När det gäller tillgänglighetsmålen, som sattes upp
              och beslutades av riksdagen i stor enighet 2000, upptäckte vi
              vid regeringstillträdet att det hade gått ganska långsamt att
              öka tillgängligheten i samhället.
            </seg>
            <seg n="cf707ff2">
              Målen syntes långt borta år 2000, men det hade varit lite snigelfart
              på vägen. Därför har vi försökt intensifiera det här arbetet.
              Personer med funktionsnedsättning ska nämligen kunna ha tillgänglighet
              till samhällsliv, till arbetsliv.
            </seg>
            <seg n="0bb984eb">
              Vi insåg att det här kräver ett samarbete mellan många olika
              parter, så vi tillsatte en arbetsgrupp av statssekreterare från
              olika departement för att sedan kunna lägga fram en gemensam strategi
              som omfattar flera olika departement. Det är exempelvis Miljödepartementet,
              som har plan- och bygglagen i sin hand, och Näringsdepartementet,
              med kommunikationsdelen och Åsa Torstensson som ansvarig, eftersom
              vi vet att infrastrukturen har betydelse.
            </seg>
            <seg n="fb459d62">
              Det här resulterade sammantaget i en strategi där vi har träffat
              en överenskommelse med Sveriges Kommuner och Landsting.
            </seg>
          </u>
          <note type="speaker" n="a38f4450">
            Anf. 38 GUNNEL WALLIN (c):
          </note>
          <u who="unknown" xml:id="i-a68384630ea16058-1" n="c4c2a57a">
            <seg n="e80b7105">
              Fru talman! Jag tackar för det svaret. Det är ett jättestort
              arbete. Man kan faktiskt se att det har gått framåt. Men hur ser
              det ut för de psykiskt funktionshindrade?
            </seg>
          </u>
          <note type="speaker" n="59ff9b1f">
            Anf. 39 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-3" n="c4c2a57a">
            <seg n="a904fc5a">
              Fru talman! Det har gått framåt, även om jag skulle önska att
              det skulle gå ännu fortare.
            </seg>
            <seg n="c82ae3ad">
              Vi gjorde stora satsningar i den senaste budgeten, bland annat
              på en förbättrad infrastruktur.
            </seg>
            <seg n="922883a6">
              När det gäller de psykiskt funktionshindrade har vi arbetat ganska
              mycket med att öka deras möjligheter till en meningsfull sysselsättning.
              Där har många farit illa under en lång tid därför att de inte
              har haft någon bra daglig verksamhet. Det här sker inom Göran
              Hägglunds ansvarsområde, inom ramen för psykiatrisatsningen.
            </seg>
            <seg n="aad9dc2b">
              Här har inte minst sociala företag visat sig vara väldigt bra
              både när det gäller att svara för rehabilitering och när det gäller
              möjligheten att gå vidare ut i arbetslivet.
            </seg>
            <seg n="9edff852">
              Tillgänglighet handlar om så många aspekter. Det handlar om att
              kunna färdas utan problem om man sitter i en rullstol, att ta
              sig fram på gatorna.
            </seg>
            <seg n="557b9508">
              Det handlar också om att få tillgång till arbetslivet och samhällslivet
              i stort. Det är en utmaning på flera områden. Därför måste flera
              departement vara inblandade i lösningarna.
            </seg>
            <seg n="d5bad964">
              Skatten för pensionärerna
            </seg>
          </u>
          <note type="speaker" n="e007f859">
            Anf. 40 YLVA JOHANSSON (s):
          </note>
          <u who="Q3369258" xml:id="i-e48f1f0f9a4838ff-0" n="5f504e32">
            <seg n="d26f1318">
              Fru talman! Många pensionärer i vårt land får trots att de har
              jobbat och slitit under ett mycket långt arbetsliv ofta ett arbetsliv
              som varit längre än vad vi kanske kommer att vara med om vända
              på slantarna både en och två gånger för att få pensionen att räcka.
              Nu fick vi veta förra veckan när Försäkringskassan presenterade
              sina prognoser för de kommande pensionerna att man räknar med
              att nästa år kommer pensionen att sjunka med 4,4 procent. Försäkringskassan
              exemplifierade det för en vanlig pensionär med 528 kronor i månaden.
              Det är väldigt mycket pengar för väldigt många pensionärer.
            </seg>
            <seg n="756b03cb">
              Pensionärerna betalar i dag högre skatt än alla andra. Förutom
              att de nu ska få sänkt pension betalar de i dag redan ungefär
              500 kronor mer varje månad i skatt.
            </seg>
            <seg n="c4d35cde">
              Min fråga är: Kommer regeringen att sänka pensionärernas skatt
              för att kompensera den sänkta pensionen?
            </seg>
          </u>
          <note type="speaker" n="6bb3926c">
            Anf. 41 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-2" n="d7e46b41">
            <seg n="f5680054">
              Fru talman! Låt oss först konstatera att vi har ett bra pensionssystem
              i Sverige. Det är ett pensionssystem som vilar på en stabil politisk
              grund och en stabil ekonomisk grund. Systemet är så konstruerat
              det vet Ylva Johansson, hennes parti står i allra högsta grad
              bakom det system som fem partier står bakom att man fångar upp
              ekonomiska uppgångar i form av förstärkt pension och under vissa
              förutsättningar, när det blir starka ekonomiska nedgångar, kommer
              det att också påverka pensionernas storlek.
            </seg>
            <seg n="246dbbc3">
              Det här är något som regeringen överväger just nu. Vad kan vi
              göra för att inte våra pensionärer ska drabbas?
            </seg>
            <seg n="d19cdd67">
              Som väl är systemet så konstruerat att de som har garantipension,
              de pensionärer som har de allra lägsta inkomsterna, inte drabbas
              om den här så kallade bromsen slår till.
            </seg>
            <seg n="58a9ce96">
              När det gäller skattefrågan är det naturligtvis en fråga som
              vi får återkomma till i budgetsammanhang.
            </seg>
          </u>
          <note type="speaker" n="925526fb">
            Anf. 42 YLVA JOHANSSON (s):
          </note>
          <u who="Q3369258" xml:id="i-e48f1f0f9a4838ff-1" n="5f504e32">
            <seg n="9d7e5de4">
              Fru talman! Jag har tidigare frågat Göran Hägglund om varför
              pensionärerna ska betala högre skatt än alla andra. Då har jag
              fått svaret av Göran Hägglund att det är en bra modell, för det
              kommer att leda till att pensionärernas pensioner långsiktigt
              kommer att kunna vara höga.
            </seg>
            <seg n="f2949c93">
              Nu ser vi att det här inte stämmer. Regeringens skattepolitik
              och regeringens jobbpolitik har misslyckats. Det leder bland annat
              med det nya pensionssystemet till att pensionerna räknas ned.
            </seg>
            <seg n="1cfd7b62">
              Nu vill jag fråga igen: Varför, Göran Hägglund, är det viktigare
              att sänka skatten för dig och mig och många andra med goda inkomster
              än att sänka skatten för våra pensionärer?
            </seg>
          </u>
          <note type="speaker" n="ec52464e">
            Anf. 43 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-3" n="d7e46b41">
            <seg n="1c00271b">
              Fru talman! Det kan vara en relevant fråga att diskutera också
              inom den socialdemokratiska riksdagsgruppen där man ju står bakom
              nästan varje enskild skattesänkning som vi har gjort i form av
              jobbskatteavdraget. Nästa år kommer ni sannolikt att stå bakom
              också det sista steget som vi har gjort i jobbskatteavdraget.
            </seg>
            <seg n="021c576f">
              Om regeringen hade följt de rekommendationer som Socialdemokraterna
              gett hade färre människor varit i arbete. Med färre människor
              i arbete hade vi haft en sämre situation för landets pensionärer.
              Det finns ett samband där.
            </seg>
            <seg n="f211bb97">
              Därför har regeringen varit väldigt angelägen om den så kallade
              arbetslinjen, en ekonomisk politik som gör det möjligt för fler
              människor att vara i jobb än med den politik som har förts under
              tidigare regeringar. Det här ger resultat.
            </seg>
            <seg n="efbffa0c">
              Den ekonomiska nedgången påverkar också här. Därför följer regeringen
              det här mycket noggrant och är beredd att vidta de åtgärder som
              fordras för att se till att pensionärerna också fortsättningsvis
              har en god ekonomisk standard.
            </seg>
            <seg n="f00f28b8">
              Försvarets nya inriktning
            </seg>
          </u>
          <note type="speaker" n="17f375d8">
            Anf. 44 MICHAEL HAGBERG (s):
          </note>
          <u who="Q5781968" xml:id="i-a9d16849802c59a3-0" n="38abadc9">
            <seg n="b61831e6">
              Fru talman! Jag har en fråga till försvarsministern. I dag har
              försvarsministern presenterat en proposition om försvarets nya
              inriktning. Jag har inte sett propositionen. Vi har inte fått
              läsa den. Men jag har tagit del av vad det finns i den lite grann
              från medierna.
            </seg>
            <seg n="07dd2521">
              Jag har en fråga när det gäller försvarsministerns syn på att
              man ska ta bort värnplikten och införa en yrkesarmé. Då kommer
              det säkerligen att behövas inskränkningar i de trygghetslagar,
              de arbetsmarknadspolitiska lagar som vi har i vårt land. Så sade
              Försvarsmakten. Så sade överbefälhavaren när han presenterade
              Försvarsmaktens syn på den nya inriktningen av politiken. Han
              sade: Därav kommer vi att behöva hjälp av regering och riksdag.
            </seg>
            <seg n="4bc63c06">
              Det handlar om att göra förändringar i arbetsmarknadslagstiftningen.
              Vad är det för förändringar som kommer att behövas i arbetsmarknadslagstiftningen
              enligt försvarsministerns syn?
            </seg>
          </u>
          <note type="speaker" n="1f95aeaf">
            Anf. 45 Försvarsminister STEN TOLGFORS (m):
          </note>
          <u who="Q984112" xml:id="i-0d2fed24d411730d-4" n="721c3145">
            <seg n="192a8ed1">
              Fru talman! I dag har vi mycket riktigt presenterat en proposition
              som kraftfullt ökar försvarsförmågan för Sverige. Det är ett försvar
              som faktiskt går att använda. Vi går från ett socialdemokratiskt
              arv där vi kunnat ha 10 000 man lite drygt tillgängliga för insats
              inom ett år samtidigt som vi såg ett krig i Georgien som utspelade
              sig på fem dagar och avgjordes på två. När det socialdemokratiska
              arvet var färdigt att använda hade konflikterna kommit och gått.
            </seg>
            <seg n="36c89f33">
              Nu blir det annorlunda. Nu får vi en situation där hela försvaret,
              50 000 personer, kommer att vara redo för insats inom en vecka.
              En förutsättning för det är att byta till ett personalförsörjningssystem
              med en del stående förband som är omedelbart tillgängliga för
              att värna landet och göra insats och en annan del kontrakterade
              förband, civila personer som har vanliga jobb men som går in med
              ett visst mellanrum och gör utbildning och insats. Om vi inte
              byter personalförsörjningssystem kan vi inte öka försvarsförmågan.
            </seg>
            <seg n="9f79f9fc">
              För övrigt vill jag påminna om att Pliktutredningen och Försvarsberedningen
              var eniga gällande detta.
            </seg>
          </u>
          <note type="speaker" n="73459fd8">
            Anf. 46 MICHAEL HAGBERG (s):
          </note>
          <u who="Q5781968" xml:id="i-a9d16849802c59a3-1" n="38abadc9">
            <seg n="3651cf80">
              Fru talman! Jag fick inte svar på min fråga, men det är i och
              för sig inte ovanligt. Pliktutredningen har inte lagt fram sitt
              slutgiltiga förslag heller.
            </seg>
            <seg n="fe05463f">
              Vad är det för förändringar i arbetsmarknadslagstiftningen som
              Sten Tolgfors vill genomföra som Mikael Odenberg, den förra försvarsministern,
              tog starkt avstånd ifrån? De förändringarna är vi intresserade
              av.
            </seg>
            <seg n="7587eaca">
              Naturligtvis ska vi diskutera inriktningen av försvarspolitiken.
              Det ska vi göra ordentligt, från nu och fram till sommaren och
              även framgent.
            </seg>
            <seg n="c6107022">
              Det gäller bara svaret på en fråga: Vad är det för förändringar
              som kommer att behöva ske för att det nya personalförsörjningssystemet
              ska kunna fungera inom Försvarsmakten?
            </seg>
          </u>
          <note type="speaker" n="5f09ed5b">
            Anf. 47 Försvarsminister STEN TOLGFORS (m):
          </note>
          <u who="Q984112" xml:id="i-0d2fed24d411730d-5" n="721c3145">
            <seg n="021ffa9c">
              Fru talman! Det finns mycket riktigt två stycken sjupartiuppgörelser
              kring detta i Försvarsberedningen där i alla fall Socialdemokraternas
              tidigare partisekreterare satt. Det finns en annan i Pliktutredningen
              där man enigt presenterade principerna för framtidens personalförsörjning.
            </seg>
            <seg n="2fd26c6e">
              Jag tror att för att undvika att man går mot en yrkesarmé bör
              man se över regelverken. Det är inte något som är färdigt. Det
              handlar om att parterna måste komma överens. Det vi vill nå är
              en situation där man inte är anställd soldat ett helt liv utan
              har tidsbegränsade kontrakt. Vi vill inte skapa ett yrkesförsvar
              vid sidan av det vanliga samhället. Det är heller inte de förslag
              som ligger.
            </seg>
            <seg n="b9f47b2d">
              Basen i försvaret är hemvärn. Det är nationella skyddsstyrkor
              där man donerar timmar till försvaret. Den näst största delen
              är kontrakterade förband. Man har ett vanligt jobb och går in
              och gör det som förr kallades repövning och insats. Det är också
              en mindre del stående förband, anställda precis som utlandsstyrkan
              är i dag. Det är kombinationen som ger en stärkt försvarsförmåga
              för Sverige.
            </seg>
            <seg n="d2ddd421">
              Felmedicinering av äldre
            </seg>
          </u>
          <note type="speaker" n="12139d08">
            Anf. 48 ROSITA RUNEGRUND (kd):
          </note>
          <u who="Q4975896" xml:id="i-824a3a33e9debd73-1" n="e9bea974">
            <seg n="3675ce12">
              Fru talman! Jag skulle vilja ställa en fråga till äldre- och
              folkhälsominister Maria Larsson. Av en rapport som har presenterats
              av Socialstyrelsen framgår det att alltför många äldre i dag fortfarande
              felmedicineras. De får alldeles för många olika mediciner som
              ibland också motverkar varandra, trots att regeringen har gjort
              en del stimulansåtgärder och förbättringar.
            </seg>
            <seg n="89718d33">
              Det är alldeles oacceptabelt att personer till och med avlider
              till följd av för mycket läkemedel. Så min fråga till statsrådet
              är: Vilka slutsatser drar regeringen av den rapporten, och vad
              avser regeringen att göra?
            </seg>
          </u>
          <note type="speaker" n="3f974e8b">
            Anf. 49 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-4" n="c4c2a57a">
            <seg n="b8501517">
              Fru talman! Man kan bara instämma i slutsatserna som har varit
              väl kända och som har återkommit i ett antal rapporter, nämligen
              att våra äldre äter alldeles för mycket läkemedel. Jag träffade
              en geriatriker häromdagen som hade träffat en 95-årig dam som
              hade 29 olika läkemedel. Han sade att det är ren förgiftning.
            </seg>
            <seg n="dd9b0dd9">
              Läkemedel är fantastiska. De kan göra en enorm nytta för att
              bibehålla och förstärka vår hälsa. Men de kan också om de blir
              för många och kombineras på ett felaktigt sätt ge en ohälsa. Det
              är vad som är fallet, tror jag, i dag hos många äldre. Därför
              har vi satsat på stimulansmedel till kommuner och landsting för
              att göra systematiska läkemedelsgenomgångar.
            </seg>
            <seg n="c59d6365">
              Men det är bara ett sätt att försöka komma till rätta med den
              här problematiken. Det behövs mer genomgripande sätt. Vi funderar
              på att lägga in läkemedelshantering som en del i öppna jämförelser.
              Det finns ett IT-stöd i dag som är möjligt att använda, där IT-systemet
              signalerar om läkemedel inte passar ihop. Jag ska återkomma till
              fler åtgärder i mitt andra inlägg.
            </seg>
          </u>
          <note type="speaker" n="f34f3f24">
            Anf. 50 ROSITA RUNEGRUND (kd):
          </note>
          <u who="Q4975896" xml:id="i-824a3a33e9debd73-2" n="e9bea974">
            <seg n="020ed53f">
              Fru talman! Tack för svaret! Precis som statsrådet nämnde finns
              det i dag utvecklad teknik som gör att man kan se vilka läkemedel
              en patient använder.
            </seg>
            <seg n="05ca9737">
              Min följdfråga är: Varför används inte denna teknik i dag till
              fullo?
            </seg>
          </u>
          <note type="speaker" n="b5e25e20">
            Anf. 51 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-5" n="c4c2a57a">
            <seg n="32b793c2">
              Fru talman! När det gäller implementeringen fattas fortfarande
              en del. Det sker i dag ganska mycket utbildning, och det här är
              ett verktyg som är fullt användbart också för vårdens personal
              undersköterskor, sjuksköterskor, läkare för användning i exempelvis
              äldreomsorgen.
            </seg>
            <seg n="8e3ae577">
              Men det tar lite tid innan man har implementerat den här typen
              av ny teknik. Det kommer dock att vara att vara bra verktyg i
              framtiden.
            </seg>
            <seg n="8423850e">
              Dessutom har vi nu patientdatalagen på plats. Göran Hägglund
              har presenterat propositionen, och riksdagen har beslutat om den.
              Lagen finns alltså på plats sedan den 1 juli 2008 och ger möjlighet
              till en journalföring där alla läkemedel finns. Journalen ska
              vara åtkomlig var man än befinner sig i vården.
            </seg>
            <seg n="da898bfb">
              När den äldre personen kommer till primärvården, till akuten,
              till sjukhuset, träffar sin husläkare eller finns i äldreomsorgen
              finns alltså samma journal med den fullständiga läkemedelsförteckningen
              på plats.
            </seg>
            <seg n="244be49b">
              Nu ska landstingen uppdatera sig på det här systemet. Det är
              alltså inte riktigt fallet ännu, men det här kommer att vara ett
              väldigt bra verktyg för att alla ska få överblick och för att
              den förskrivande läkaren ska kunna ta ansvar för helheten.
            </seg>
          </u>
          <note n="7f329448">
            Insyn i ACTA-förhandlingarna
          </note>
          <note type="speaker" n="76c2b043">
            Anf. 52 MAX ANDERSSON (mp):
          </note>
          <u who="Q5555515" xml:id="i-42939a51e5fd270d-0" n="97cd8554">
            <seg n="5a04af28">
              Fru talman! Jag vill fråga handelsministern om förhandlingarna
              kring det internationella avtalet ACTA. Förhandlingar pågår. Förhandlingarna
              är hemliga och kan få konsekvenser för många viktiga frågor såsom
              Internet, patenträtt och tillgången på billiga mediciner i fattiga
              länder.
            </seg>
            <seg n="b3f44cc3">
              EU-parlamentet har nyligen krävt att de här förhandlingarna ska
              öppnas, men trots detta är förhandlingarna fortfarande hemliga.
              Men inte för alla. Hundratals amerikanska storföretag har fått
              status som officiella observatörer och har insyn och tillgång
              till förhandlingarna. Det gäller företag som IBM, Time Warner
              och Pfizer.
            </seg>
            <seg n="82e072f3">
              Anser ministern att det är rimligt att storföretag har insyn
              som allmänheten och för den delen riksdagen saknar? Finns det
              motsvarande arrangemang här i Sverige?
            </seg>
          </u>
          <note type="speaker" n="26629864">
            Anf. 53 Statsrådet EWA BJÖRLING (m):
          </note>
          <u who="unknown" xml:id="i-0d2fed24d411730d-6" n="c4c2a57a">
            <seg n="6ba04cf9">
              Fru talman! Tack för frågan! Jag vill börja med att säga att
              från svensk sida vill vi ha så mycket öppenhet och transparens
              som möjligt. Det är det Sverige står för, och det är också en
              väldigt viktig del under vårt ordförandeskap som vi kommer att
              försöka fullfölja i största möjliga utsträckning.
            </seg>
            <seg n="b5a6af45">
              Det här avtalet är något som behandlas av alla medlemsstater,
              och alla medlemsstater är ännu inte överens om att offentliggöra
              allt innehåll. Sverige verkar på EU-nivå för största möjliga insyn,
              och det har vi också redovisat i EU-nämnden. Även näringsutskottet
              har tagit ställning till detta här i riksdagen, någonting som
              vi naturligtvis respekterar.
            </seg>
          </u>
          <note type="speaker" n="fb7cee39">
            Anf. 54 MAX ANDERSSON (mp):
          </note>
          <u who="Q5555515" xml:id="i-42939a51e5fd270d-1" n="97cd8554">
            <seg n="60b1267e">
              Fru talman! Finns det motsvarande arrangemang i Sverige, att
              organisationer eller företag utanför Regeringskansliet har insyn?
            </seg>
          </u>
          <note type="speaker" n="69ee65f6">
            Anf. 55 Statsrådet EWA BJÖRLING (m):
          </note>
          <u who="unknown" xml:id="i-0d2fed24d411730d-7" n="c4c2a57a">
            <seg n="931c19c4">
              Fru talman! Jag uppfattade inte riktigt frågan.
            </seg>
          </u>
          <note type="speaker" n="f7c41739">
            (MAX ANDERSSON (mp):
          </note>
          <u who="Q5555515" xml:id="i-790ef35001ac44a0-0" n="97cd8554" next="i-b506b91947ab9cbc-0">
            <seg n="10d0b76d">
              Har statens officiella rådgivare och storföretagen insyn i förhandlingarna?)
            </seg>
            <seg n="5023e344">
              Avseende storföretagen och hur de får information kan jag åtminstone
              från UD:s sida garantera att detta inte gäller. Det här är ju
              något som är beslutat under utrikessekretess. Det är också det
              vi har att förhålla oss till medan vi från svenskt håll naturligtvis
              fortfarande verkar för att det ska bli så öppet som möjligt. Det
              är något som hela regeringen önskar, och jag vet att också riksdagen
              står bakom det.
            </seg>
            <seg n="33a697b7">
              Friluftslivets betydelse för folkhälsan
            </seg>
          </u>
          <note n="3e22786e" type="speaker">
            Anf. 56 ANITA BRODÉN (fp):
          </note>
          <u who="Q5555515" xml:id="i-b506b91947ab9cbc-0" n="97cd8554" prev="i-790ef35001ac44a0-0">
            <seg n="de6ea885">
              Fru talman! Jag har en fråga till folkhälsominister Maria Larsson.
            </seg>
            <seg n="8b1dc6fa">
              Att mer friluftsliv ger bättre folkhälsa är allom bekant. Men
              det är kanske inte lika känt för alla att en nyligen genomförd
              undersökning ger vid handen att för lite motion skapar eller för
              med sig 6 miljarder i förlust för vårt samhälle.
            </seg>
            <seg n="3006096d">
              Stillasittande personer löper dubbelt så hög risk att drabbas
              av hjärt- och kärlsjukdomar. Man har också gjort en undersökning
              som visar att om äldre personer över 75 år stimuleras och får
              komma ut och röra sig minskar vårdbehovet dramatiskt med en tredjedel.
              Vandring i skog och mark minskar puls, blodtryck och stress.
            </seg>
            <seg n="b7aa1346">
              Min fråga är hur folkhälsoministern ser på friluftsorganisationernas
              arbete som en del av folkhälsoarbetet.
            </seg>
          </u>
          <note type="speaker" n="8d23c088">
            Anf. 57 Statsrådet MARIA LARSSON (kd):
          </note>
          <u who="unknown" xml:id="i-ac2e3c6561cf6987-0" n="c4c2a57a">
            <seg n="11610541">
              Fru talman! Av den målande beskrivningen fick man nästan lust
              att ge sig ut på direkten.
            </seg>
            <seg n="3578e48a">
              Anita Brodén har alldeles rätt. Det finns väldigt många forskningsresultat
              som pekar i samma riktning: Ett fysiskt aktivt liv bevarar hälsan.
              Jag tror att vi måste tänka väldigt mycket mer hälsofrämjande,
              att vi stället för sjukvård måste tänka mycket mer i termer av
              preventiva insatser.
            </seg>
            <seg n="a65e261e">
              Jag välkomnar den hälsotrend som är så synlig i vårt samhälle.
              Man behöver titta på Pressbyråns alla tidningar med olika målgrupper,
              också de äldre, för en ökad fysisk aktivitet.
            </seg>
            <seg n="8e45ff10">
              Här har vi naturligtvis en uppgift att samverka med alla de goda
              krafter som finns i samhället, inte minst frivilligorganisationerna.
              Jag var bland annat och besökte Korpen som nu har som målsättning
              att involvera ytterligare en miljon svenskar i fysisk aktivitet.
              Man har ett särskilt program riktat till äldre.
            </seg>
            <seg n="a7b2024f">
              Detta är naturligtvis saker vi behöver samspela om, där det offentliga
              kan göra en del och där Frivilligsverige kan göra väldigt mycket.
            </seg>
          </u>
          <note n="f0537967" type="speaker">
            Anf. 58 ANITA BRODÉN (fp):
          </note>
          <u who="unknown" xml:id="i-cb2d161e948607b4-0" n="c4c2a57a">
            <seg n="0cf47a7a">
              Fru talman! Tack för svaret! Det är ju så att en samverkan och
              en investering i friluftslivet också är en investering i folkhälsa.
              Det skapar dessutom gemenskap och delaktighet.
            </seg>
            <seg n="70eb0565">
              Den svenska friluftsorganisationen har över två miljoner medlemmar
              och en mängd verksamheter alltifrån vandring och cykling till
              segling, orientering och scouting för att nämna några exempel.
              Det finns alltså en fantastisk potential att ta till vara.
            </seg>
            <seg n="287a6ab5">
              Till detta behövs givetvis resurser, en uppmuntran och en uppbackning.
              Hur kan folkhälsoministern möjliggöra deras verksamheter utifrån
              ett folkhälsoarbete?
            </seg>
          </u>
          <note type="speaker" n="bb180cc3">
            Anf. 59 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-6" n="c4c2a57a">
            <seg n="95eb5b7d">
              Fru talman! Vi behöver forskning på området för att säkerställa
              vad som har god evidens och vad som är väl beprövad erfarenhet.
              Här pågår ett arbete där vi har gjort en stor forskningssatsning,
              och där det naturligtvis är så att det preventiva arbetet kommer
              att efterfrågas i allt större omfattning i takt med att vi får
              en ny demografisk utveckling. Den delen skulle jag särskilt vilja
              poängtera.
            </seg>
            <seg n="05ddd958">
              Det handlar också om det stöd och den överenskommelse som vi
              har träffat med den ideella sektorn, där vi har försökt tala om
              att alla parter behövs för att vi ska ha ett väl fungerande samhälle.
              Det gäller inte minst på det här området där vi ju ger ett stöd,
              inte minst på det kommunala planet men också från statligt håll,
              till frivilligorganisationer på olika sätt och inom olika delar
              av verksamheter.
            </seg>
            <seg n="20813042">
              Det är också så fantastiskt att veta att till och med demenssjukdomar
              skjuts upp när man har en bra kost, en fysisk aktivitet och en
              social aktivitet. Man ska ha roligt också!
            </seg>
            <seg n="f2ed5b10">
              Återfall i brott efter vistelse på behandlingshem
            </seg>
          </u>
          <note type="speaker" n="7290f5ed">
            Anf. 60 HELENA BOUVENG (m):
          </note>
          <u who="Q4940303" xml:id="i-9cbd15b602ee2a98-0" n="a4b1e1e0">
            <seg n="5756c779">
              Fru talman! Min fråga går till statsrådet Maria Larsson.
            </seg>
            <seg n="8b7b8333">
              För en tid sedan besökte jag Stigbyskolan på Visingsö, ett av
              de 31 SiS-hemmen i Sverige. Stigbyskolan är för unga män mellan
              16 och 20 år. Man är där på grund av ett LVU eller ett LSU. Vistelsetiden
              är omkring 15 månader, en tid då man successivt får ökad frihet
              men med många viktiga vuxna människor omkring sig. Trots en mycket
              god vård och goda framsteg är det många av dessa unga män som
              återfaller i brott efter vistelsetiden.
            </seg>
            <seg n="a01c4471">
              Min fråga till statsrådet Maria Larsson blir därför vad hon vill
              göra för att förhindra återfall i missbruk och kriminalitet efter
              vistelsen på institutionen.
            </seg>
          </u>
          <note type="speaker" n="cbaf7e95">
            Anf. 61 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-7" n="c4c2a57a">
            <seg n="f91f0dcd">
              Fru talman! Jag har också besökt Stigbyskolan. Det är en fantastisk
              verksamhet som har en tuff uppgift därför att det här handlar
              om ungdomar som har kommit på glid och som behöver inte bara vård
              och behandling på en av SiS institutioner utan som också behöver
              en ganska lång och bra uppföljning när de återkommer till sin
              egen hemkommun. Här har det funnits många brister.
            </seg>
            <seg n="e5ad53c4">
              Jag följer med intresse den nya form som SiS-institutionerna
              ägnar sig åt, med kortare behandlingstid på institution men med
              ett mer långvarigt uppföljningsarbete när ungdomarna är tillbaka
              i kommunen och med ett tätt samarbete med socialtjänsten. Resultaten
              hittills från den här behandlingsformen har visat att den är väldigt
              framgångsrik, och jag tror att det är ett koncept som ger ett
              betydligt bättre och mer bestående resultat hos den här gruppen
              som behöver omsorg och coachning under lång tid för att hamna
              på rätt väg i livet.
            </seg>
          </u>
          <note type="speaker" n="5ce8b8e2">
            Anf. 62 HELENA BOUVENG (m):
          </note>
          <u who="Q4940303" xml:id="i-9cbd15b602ee2a98-1" n="a4b1e1e0">
            <seg n="ddfd3306">
              Fru talman! Tack för det, Maria Larsson! Många av de intagna
              på Stigbyskolan hade en lång rad av fosterhemsplaceringar. Enligt
              Socialstyrelsen är det också fosterhemsplacerade barn som utgör
              en stor del av de unga människor som väljer en kriminell karriär.
              Vid mina möten med dessa unga människor framgår det att det innan
              fosterhemsplaceringen blev av krävdes ganska mycket, och innan
              en placering på ungdomsskola blev aktuell hade de mer eller mindre
              nått vägs ände i många hänseenden.
            </seg>
            <seg n="95b62636">
              Jag undrar därför om det är Maria Larssons uppfattning att fosterhemskarusellen,
              eller vad man kan kalla det för, får fortsätta för länge innan
              dessa unga människor får den vård de faktiskt behöver.
            </seg>
          </u>
          <note type="speaker" n="cf4df9de">
            Anf. 63 Statsrådet MARIA LARSSON (kd):
          </note>
          <u who="unknown" xml:id="i-bb22541aa9dfc63b-8" n="c4c2a57a">
            <seg n="db53d23d">
              Fru talman! Jag har noterat precis samma sak som Helena Bouveng.
              Det är väldigt många som har många fosterhemsplaceringar, och
              det skapar naturligtvis inte bästa möjliga förutsättningar för
              en trygg uppväxt. Därför har jag bett en utredare, Kerstin Wigzell,
              att titta på den här problematiken inom ramen för det som vi kallar
              Barnskyddsutredningen.
            </seg>
            <seg n="b80a524d">
              Hur ska vi på bästa möjliga sätt säkra när samhället måste gå
              in och placera ett barn i något annat än familjemiljön? Först
              måste alla vägar prövas för att hitta bra lösningar inom familjemiljön,
              innan det här kan bli aktuellt. De snabba bytena skapar en otrygghet
              som inte gagnar barnet.
            </seg>
            <seg n="3fd5a269">
              Här har vi också att titta på exempel från andra länder som faktiskt
              lyckas bättre. Det utredningsförslaget väntar jag på. Det kommer
              i månadsskiftet juni/juli. Jag hoppas att utredaren ska komma
              med bra förslag på det här området.
            </seg>
            <seg n="587f2ef2">
              Bonusregler
            </seg>
          </u>
          <note type="speaker" n="967d8148">
            Anf. 64 TOMAS ENEROTH (s):
          </note>
          <u who="Q5711551" xml:id="i-a5ad13bf528bc587-0" n="8df3ce41">
            <seg n="fdfaeeaa">
              Fru talman! De senaste dagarna har det varit mycket uppmärksamhet
              i medierna kring bonusar och bonusregler, både på den privata
              marknaden och för statliga företag. Regeringsföreträdare har försökt
              både bortförklara och ibland också förneka det faktum att regeringen
              tog bort de tidigare restriktiva reglerna kring bonusar i statliga
              bolag. Man tog bort det generella motståndet och utökade i stället
              möjligheten att ge bonusar i statliga bolag. Regeringen tog till
              och med bort den bromsande regeln, vilket har lett till att man
              numera kan ge bonus i bolag som går med förlust.
            </seg>
            <seg n="1f446ed4">
              Till det läggs en näringsminister som vid ett antal tillfällen
              jämfört de frikostiga bonusreglerna med sopåkares eller byggnadsarbetares
              ersättningar, vilket naturligtvis väckt berättigad ilska. Därför
              är det viktigt att få reda på vad regeringen tycker när det gäller
              bonusregler. Finansministern och näringsministern har uppenbarligen
              olika uppfattningar om hur man ska tolka regeringens beslut.
            </seg>
            <seg n="af896579">
              Min fråga till regeringen, kanske till Mats Odell eller Göran
              Hägglund, ni får välja själva, är: Kan ni förklara varför man
              ändrade regelverket och gav klartecken för frikostiga bonusersättningar
              i statliga bolag, till och med i bolag som går med förlust? Varför
              var den förändringen så angelägen?
            </seg>
          </u>
          <note type="speaker" n="5590c116">
            Anf. 65 Statsrådet MATS ODELL (kd):
          </note>
          <u who="unknown" xml:id="i-0d2fed24d411730d-8" n="c4c2a57a">
            <seg n="ccc627a6">
              Fru talman! Den socialdemokratiska regeringen införde ett regelverk
              2003 som hade en hel del övrigt att önska när det gällde transparens
              och tydlighet. Vi stod i en situation förra sommaren där vi hade
              problem att rekrytera och behålla ledande personal inom vissa
              statliga företag och AP-fonder. Det gjordes då en justering av
              regelverket.
            </seg>
            <seg n="0da899f3">
              Vissa saker blev inte bra. Därför bedriver regeringen sedan en
              tid tillbaka ett djupgående arbete med att gå igenom exakt hur
              det här har efterlevts. Vi har kunnat konstatera att det i några
              fall skedde, som i till exempel Tredje AP-fonden, att vd fick
              en gratifikation i strid med regelverket. Det har rättats till.
              Man har tagit ansvar. Det finns andra exempel där vi också väntar
              på besked från styrelserna om hur de kommer att agera.
            </seg>
            <seg n="963f5903">
              Regeringen håller nu på att se över detta. Vi går igenom det
              väldigt noggrant. Vi har lagt mer ansvar på styrelserna, men min
              bedömning är att vi kommer att få ett stramare regelverk än det
              som beslutades den 3 juli förra året.
            </seg>
          </u>
          <note type="speaker" n="ab07cc98">
            Anf. 66 TOMAS ENEROTH (s):
          </note>
          <u who="Q5711551" xml:id="i-a5ad13bf528bc587-1" n="8df3ce41">
            <seg n="98432d9f">
              Fru talman! Det är intressant att höra att Mats Odell å regeringens
              vägnar redan nu tar avstånd från det beslut som fattades för bara
              ett antal månader sedan.
            </seg>
            <seg n="67fd59dc">
              Jag får ändå ingen förklaring till varför det var så angeläget
              att ta bort det generella förbudet mot bonusersättningar, inte
              heller varför det var så angeläget för regeringen att se till
              att man även i bolag som gör kraftiga förluster ska kunna dela
              ut generösa bonusar.
            </seg>
            <seg n="6170031b">
              Avser regeringen att återkomma med ett förslag? Vi har ju bolagsstämmor
              som väntar den närmaste månaden. Förklara varför ni öppnade för
              den bonuskarusell vi nu ser i en del statliga bolag! Förklara
              också varför ni tycker att det är rimligt att statliga bolag som
              går med förlust ska kunna dela ut bonusersättningar till ledande
              befattningshavare!
            </seg>
          </u>
          <note type="speaker" n="02784adf">
            Anf. 67 Statsrådet MATS ODELL (kd):
          </note>
          <u who="unknown" xml:id="i-3a26fb83393b2bea-0" n="c4c2a57a">
            <seg n="28edfbb9">
              Fru talman! Hela diskussionen om rörliga ersättningar, hela diskussionen
              om bonusar till chefer som har tagit risker med andras pengar
              har kommit till en punkt där det nu sker en stor etisk diskussion
              och en omprövning av detta.
            </seg>
            <seg n="7461799b">
              Den svenska regeringen har faktiskt gått före på det här området.
              Vi har utformat väldigt strama regler för dem som till exempel
              vill ha del av de garantiprogram och de kapitaltillskottsprogram
              som vi har utformat inom banksektorn. Det har skett förändringar.
              Det här har varit ett föredöme.
            </seg>
            <seg n="77cb6eae">
              Vi kommer inte att tillåta någonstans att det ges sådana här
              ersättningar som skadar förtroendet för den verksamhet där vi
              förvaltar pensionärernas kapital, statliga företag som finns på
              konkurrensutsatta marknader. Det kommer att bli ett regelverk
              som är sådant att det ger starkt förtroende för detta när vi är
              klara med genomlysningen. Ja, det kommer att vara klart före bolagsstämmorna.
            </seg>
            <seg n="ccb38705">
              Göteborg Wind Orchestra
            </seg>
          </u>
          <note n="519a67be">
            Anf. 68 GUNILLA CARLSSON i Hisings Backa (s):
          </note>
          <u who="unknown" xml:id="i-d0d44c53495c66b8-0" n="c4c2a57a">
            <seg n="bb85a0b5">
              Fru talman! Min fråga går till försvarsminister Sten Tolgfors.
              Den pågående omstruktureringen av vårt svenska försvar hotar en
              av de sista heltidsanställda blåsarsymfoniska orkestrarna i Sverige,
              nämligen Göteborg Wind Orchestra.
            </seg>
            <seg n="4847cff9">
              Göteborg Wind Orchestra har sedan 1997 haft i uppdrag att verka
              som flygvapnets musikkår. Deras musiker är välutbildade, med minst
              fyra års högskoleutbildning, och mycket professionella. Överenskommelsen
              de har haft med Göteborgs stad och Statens kulturråd är bruten
              genom att Försvarsmusikcentrum ensidigt har sagt upp avtalet med
              GWO. Detta har skett utan att man har haft något samråd och utan
              konsekvensanalys. Därmed har de 27 heltidsanställda musiker som
              finns i orkestern blivit varslade om uppsägning.
            </seg>
            <seg n="45124b6d">
              Min fråga till försvarsministern är: Ser du några möjligheter
              till omfördelning av ekonomiska medel för att Göteborg Wind Orchestra
              ska kunna fortsätta att verka som flygvapnets musikkår?
            </seg>
          </u>
          <note type="speaker" n="ae6e59b9">
            Anf. 69 Försvarsminister STEN TOLGFORS (m):
          </note>
          <u who="Q984112" xml:id="i-0d2fed24d411730d-9" n="721c3145">
            <seg n="f50367bf">
              Fru talman! Regeringen ställer krav på Försvarsmakten att man
              ska klara försvarsmusikverksamhet och kunna ställa upp med statsceremoniell
              verksamhet. Det är myndigheten själv som i enlighet med den förvaltningstradition
              vi har i Sverige avgör hur man når dessa mål. Då har man olika
              orkestrar till sitt förfogande.
            </seg>
            <seg n="797e03fe">
              Göteborg Wind Orchestra har haft en mindre del av sin verksamhet
              belagd med beställningar från försvaret. Huvuddelen av verksamheten
              har inte varit beroende av försvarets beställningar.
            </seg>
            <seg n="333bc697">
              Det är alltså på det sättet att vi sätter upp mål för vad Försvarsmakten
              ska klara av. De avgör själva hur de gör det, vilka orkestrar
              de ska ha eller vilka orkestrar de ska hyra in. I det här fallet
              har jag samma information som frågeställaren, att de har bedömt
              att de inte behöver hyra in mer av den verksamhet som frågeställaren
              tar upp.
            </seg>
            <seg n="0e13fae9">
              Anf. 70 GUNILLA CARLSSON i Hisings Backa (s):
            </seg>
            <seg n="399c4c8d">
              Fru talman! Det har varit ett tredelat samarbete där Försvarsmakten
              har stått för en del av finansieringen till Göteborg Wind Orchestra.
              Nu har man utan någon dialog bara dragit bort den tredjedelen
              av finansieringen utan att diskutera det vare sig med Göteborgs
              stad eller med Kulturrådet. Det här är en smal genre. Risken är
              att när orkestern försvinner kommer också en stor del av kulturarvet
              att försvinna genom att orkestern är tvingad att lägga ned.
            </seg>
            <seg n="3129a84a">
              Har försvarsministern över huvud taget diskuterat frågan med
              kulturministern? Kanske kulturministern och Kulturdepartementet
              kan ta över finansieringen av Göteborg Wind Orchestra så att den
              får möjlighet att fortsätta att leva kvar.
            </seg>
          </u>
          <note type="speaker" n="affd5594">
            Anf. 71 Försvarsminister STEN TOLGFORS (m):
          </note>
          <u who="Q984112" xml:id="i-0d2fed24d411730d-10" n="721c3145">
            <seg n="2c9c6f03">
              Fru talman! Vilka orkestrar som Försvarsmakten använder sig av
              är ingenting som jag beslutar. Det är helt och hållet ett myndighetsansvar.
              Det är den svenska förvaltningstraditionen. Jag noterar dock,
              precis som frågeställaren säger, att en tredjedel av verksamheten
              för Göteborg Wind Orchestra var försvarsmaktsbeställd verksamhet
              inte en majoritet utan en minoritet.
            </seg>
            <seg n="54600a7e">
              Min uppgift är att värna landets försvarsförmåga. Jag konstaterar
              ofta i debatterna i riksdagen att frågeställarna gärna vill tillföra
              saker eller bevara saker som kostar pengar. Då kan jag konstatera
              att Socialdemokraterna har 5 miljarder mindre än regeringen till
              försvaret de kommande åren. Alltså borde diskussionen i den socialdemokratiska
              riksdagsgruppen handla mycket mer om vilka saker som ska tas bort
              för att få ihop en försvarsbudget i stället för att ständigt ställa
              frågor om saker som kostar nya pengar när Försvarsmakten försöker
              rationalisera sin verksamhet och ändå nå de mål som regeringen
              och riksdagen har satt upp för verksamheten. I det här fallet
              ska Försvarsmakten ha försvarsmusikverksamhet och klara statsceremoniell
              verksamhet.
            </seg>
          </u>
          <note n="d5b77ed1">
            Europaparlamentarikernas arvoden
          </note>
          <note type="speaker" n="058bab2b">
            Anf. 72 MARIANNE BERG (v):
          </note>
          <u who="Q517921" xml:id="i-3d49de8211d295d6-0" n="4f22c6f9">
            <seg n="bf2600e1">
              Fru talman! Jag har en fråga till minister Göran Hägglund.
            </seg>
            <seg n="e1f3ba55">
              I Sverige liksom i EU, i hela världen, är det en stor ekonomisk
              kris. Det har vi sett. Trots detta precis som frågeställare har
              tagit upp tidigare har det tickat ut bonusar i både privat och
              offentlig sektor, vilket jag tycker är en skam, kanske ett hån
              mot flertalet arbetstagare.
            </seg>
            <seg n="2954ce48">
              Men nu finns i pipeline att höja EU-parlamentarikernas arvoden
              med ca 30 000 kronor, vilket innebär att arvodet kommer att bli
              ca 85 000 kronor i månaden. Det är också en form av bonus, vill
              jag påstå, när arvodena på ett enda bräde höjs med 30 000. Jag
              tycker att det är stötande.
            </seg>
            <seg n="c3ff584a">
              Hur tänker regeringen agera i frågan?
            </seg>
          </u>
          <note type="speaker" n="80345dc4">
            Anf. 73 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-4" n="d7e46b41">
            <seg n="91b3dadc">
              Fru talman! Det här är en fråga som har diskuterats i 25 års
              tid. Frågan har handlat om det är rimligt att man i Europaparlamentet
              har olika löner för olika ledamöter, som om vi skulle ha haft
              olika löner beroende på vilket län vi representerar i riksdagen.
              Man har till sist kommit fram till en ordning som innebär en enhetlig
              lön för Europaparlamentets ledamöter.
            </seg>
            <seg n="0f9d36e3">
              För en del av ledamöterna som har tjänat mycket pengar kommer
              det att innebära en stor sänkning. För en del av ledamöterna som
              kommer från länder med en lägre lön kan det innebära en höjning.
              Det är det som gäller bland annat för de svenska parlamentarikerna.
              Samtidigt ska sägas att man rensar i den flora av svårgenomträngliga
              ersättningar som har funnits för ledamöterna när det har gällt
              bland annat resor och ersättningar för olika utlägg som parlamentarikerna
              har.
            </seg>
            <seg n="d1c226b3">
              Jag tycker att det är välgörande att man har kommit fram till
              detta. Jag tycker personligen att man har landat på en för hög
              nivå, men jag står bakom detta och är glad att man har löst frågan.
            </seg>
          </u>
          <note type="speaker" n="ffc7535d">
            Anf. 74 MARIANNE BERG (v):
          </note>
          <u who="Q517921" xml:id="i-3d49de8211d295d6-1" n="4f22c6f9">
            <seg n="65819192">
              Fru talman! Tack för svaret! Jag känner också till att det har
              varit olika nivåer beroende på vilket land de har kommit från.
            </seg>
            <seg n="9dc28db3">
              I dag har våra EU-parlamentariker samma arvode som vi riksdagsledamöter
              har. Nu kommer vi att hamna i ett annat läge. EU-parlamentarikerna
              kan ju själva välja om de vill höja eller inte. Det gäller absolut
              inte för de nya. De får det nya arvodet med en gång. Men de gamla
              kan välja.
            </seg>
            <seg n="a026b5ba">
              Vänsterpartiet har länge försökt att få till stånd en sänkning
              av våra arvoden så att de ligger i fas med prisbasbeloppet, 42
              800 kronor i månaden. Detta har vi inte fått gehör för.
            </seg>
            <seg n="fec623c1">
              Är det då inte lämpligt att i detta läge tänka på att frysa våra
              arvoden, det vill säga till oss i riksdagen och till våra EU-parlamentariker?
              Vill regeringen kan också regeringen göra något åt detta.
            </seg>
          </u>
          <note type="speaker" n="791e15d2">
            Anf. 75 Socialminister GÖRAN HÄGGLUND (kd):
          </note>
          <u who="Q918261" xml:id="i-3d7544a2f0bdacad-5" n="d7e46b41">
            <seg n="b7b8d001">
              Fru talman! Jag skulle ha sagt i mitt förra inlägg, om jag hade
              hunnit, att svenska Europaparlamentariker betalar skatt på sin
              ersättning där, och utöver det betalar de den svenska skatten.
              Också svenska skattebetalare får en del av höjningen som kommer
              att inträffa.
            </seg>
            <seg n="3df8ab4c">
              Det har funnits en möjlighet för länderna att välja när de vill
              införa regelverket. Om jag minns rätt tror jag att det kan skjutas
              ända fram till 2019 eller däromkring. Jag tycker att det är viktigt
              och riktigt att det blir ett enhetligt och tydligt regelverk.
              Om jag hade själv fått bestämma nivåerna hade de varit något lägre
              än det som nu är bestämt. Men det är viktigt att parlamentarikerna
              i Europaparlamentet får en enhetlig ersättning, att vi tar bort
              de ersättningar som är svårgenomträngliga, där det inte går att
              se vad de får betalt för och där det har funnits möjligheter för
              den som har önskat att komma undan med mer pengar än vad den borde
              ha fått.
            </seg>
            <seg n="859b7f10">
              Exportfrämjandet
            </seg>
          </u>
          <note type="speaker" n="55f0cc9c">
            Anf. 76 CARINA ADOLFSSON ELGESTAM (s):
          </note>
          <u who="Q3375840" xml:id="i-781e9d2dd75c6f50-0" n="9fc68ad1">
            <seg n="1e5e38dd">
              Fru talman! Jag har en fråga till handelsministern. Den handlar
              om exportfrämjandet.
            </seg>
            <seg n="54bfd2f4">
              Regeringen har sedan den tillträdde gjort kraftiga nedskärningar
              i exportfrämjandet. Under högkonjunkturen kunde man hitta lösningar
              inom exportfrämjandet. Nu har exporten rasat kraftigt, och vi
              har en global finanskris. Det här påverkar naturligtvis exporten
              oerhört, inte minst inom tillverkningsindustrin.
            </seg>
            <seg n="f617a926">
              Därför vill jag fråga handelsministern om hon överväger att återkomma
              med resurser till exportfrämjandet, så att småföretag kan komma
              ut på både nya marknader och öka exporten där vi i dag har marknadsandelar.
            </seg>
          </u>
          <note type="speaker" n="1b20fe47">
            Anf. 77 Statsrådet EWA BJÖRLING (m):
          </note>
          <u who="unknown" xml:id="i-0d2fed24d411730d-11" n="c4c2a57a">
            <seg n="efd4d8e0">
              Fru talman! Tack för frågan!
            </seg>
            <seg n="385a48e3">
              Vi har nyligen fått exportsiffror för 2008. De visar att exporten
              fortsätter att öka. Men Carina Adolfsson Elgestam har rätt i att
              nu under första kvartalet kommer det att bli dystra siffror. Det
              blir det världen över. Det är ingenting unikt för Sverige.
            </seg>
            <seg n="da727768">
              Det finns också en ny utredning som visar att främjandet är oerhört
              viktigt. Där ser vi en förändring från vår varuexport till tjänsteexport.
              Det finns flera delar att överväga en satsning på.
            </seg>
            <seg n="7f300328">
              Diskussioner pågår om vi ska tänka oss en utökad budget vad gäller
              exporten eller ej. Men det är också många viktiga faktorer att
              ta hänsyn till, inte minst att vi har det läge vi har. Vi vet
              att kommuner behöver ytterligare resurser. Det har vi hört flera
              tankar om i dag.
            </seg>
            <seg n="62c9ec0e">
              Vi har tillfört stora resurser till Exportkreditnämnden och Svensk
              Exportkredit som också främjar exporten.
            </seg>
          </u>
          <note type="speaker" n="05807304">
            Anf. 78 CARINA ADOLFSSON ELGESTAM (s):
          </note>
          <u who="Q3375840" xml:id="i-781e9d2dd75c6f50-1" n="9fc68ad1">
            <seg n="e6a1e014">
              Fru talman! Att det har tillförts resurser vad gäller Exportkredit
              är positivt. För att få ut sina varor på export krävs det att
              det finns kunder, annars blir det ingen affärsuppgörelse. Just
              därför har vi socialdemokrater prioriterat detta i vårt budgetalternativ
              med 60 miljoner extra. Det är just för att småföretag ska kunna
              komma ut på nya marknader. Det betyder så oerhört mycket för Sverige.
            </seg>
            <seg n="1fdf4d38">
              Jag uppfattade inte i svaret att ministern är beredd att ge ökade
              resurser. Det måste ställas i förhållande till hur resursfördelningen
              i övrigt ska göras inom statens budget. För att vi ska få i gång
              Sverige och få fler ut i arbete krävs också att våra småföretag
              kommer ut på export.
            </seg>
          </u>
          <note type="speaker" n="f575d57b">
            Anf. 79 Statsrådet EWA BJÖRLING (m):
          </note>
          <u who="unknown" xml:id="i-3a26fb83393b2bea-1" n="c4c2a57a">
            <seg n="99a010b8">
              Fru talman! Först och främst vill jag påpeka att det här är inget
              gemensamt budgetalternativ från s, mp och v. Där skiljer det sig
              ganska mycket. Det återstår att se vad det skulle ha blivit i
              verkligheten. De tillfälliga resurser som Socialdemokraterna tidigare
              tillförde har nu dessutom tagits bort.
            </seg>
            <seg n="2c427ab0">
              Vi tillför resurser bland annat från Jordbruksdepartementet vad
              gäller livsmedelsexport på många miljoner kronor. Vi tillför också
              stora resurser från Näringsdepartementet och från Miljödepartementet
              vad gäller export av miljöteknik. Det här handlar också om att
              se de samlade resurser som regeringen har och inte bara stirra
              sig blind på det exportfrämjande som finns på UD.
            </seg>
            <seg n="0e0d5d28">
              Sammantaget ser jag inte att det är någon minskning. Naturligtvis
              är det viktigt att se över frågan i tider av finansiell kris.
            </seg>
            <seg n="fe880fd4">
              Vi kommer fortsatt att stötta våra exportföretag, för vi vet
              hur viktig exporten är för Sverige. Den står för drygt 50 procent
              av vår bnp och är därmed väldigt viktig för vår välfärd.
            </seg>
          </u>
          <note n="78f522bc" type="speaker">
            Anf. 80 TREDJE VICE TALMANNEN:
          </note>
          <u who="unknown" xml:id="i-d0d44c53495c66b8-1" n="c4c2a57a">
            <seg n="c94e89d9">
              Jag ber att få tacka medverkande statsråd och ministrar vid dagens
              frågestund.
            </seg>
          </u>
          <note n="2fa621e4">
            9 § (forts. från 7 §) Hälso- och sjukvårdsfrågor (forts. SoU13)
          </note>
          <note type="speaker" n="8d484248">
            Anf. 81 ANN ARLEKLO (s) replik:
          </note>
          <u who="Q3375500" xml:id="i-eb1940664221fedd-1" n="59ec200c">
            <seg n="35894ad1">
              Fru talman! Kenneth Johansson tar upp många viktiga frågor i
              sitt anförande, men inte ett enda ord om barnmorskors rätt att
              utföra medicinska aborter. Det tycker jag är sorgligt.
            </seg>
            <seg n="5a2c42ad">
              När det gäller rätten för barnmorskor att utföra medicinska aborter
              noterar utskottet i sitt betänkande att Socialstyrelsen i sin
              rapport Medicinska aborter, fördelning av arbetsuppgifter praxis
              och regelverk gör bedömningen att detta i vissa fall redan är
              möjligt inom ramen för gällande författning, förutsatt att det
              inte sker på bekostnad av patientsäkerheten.
            </seg>
            <seg n="9d6bbf62">
              Min fråga till Kenneth Johansson är: Om nu alliansen delar Socialstyrelsens
              mening i frågan, varför inte ta konsekvensen och göra en lagändring
              som tydligt anger vad som gäller i stället för denna kryphålsmentalitet?
            </seg>
          </u>
          <note type="speaker" n="18544beb">
            Anf. 82 KENNETH JOHANSSON (c) replik:
          </note>
          <u who="Q5886752" xml:id="i-72a3383805577fa4-0" n="ccdcf2fa">
            <seg n="81b781d1">
              Fru talman! Jag tycker att det är en väldigt angelägen och viktig
              fråga som Ann Arleklo tar upp. Under många år har diskussioner
              förts om hur vi kan se till att få en ordning när det gäller ansvarsfrågan
              och patientsäkerheten och få en verksamhet som framför allt gynnar
              den enskilda kvinnans ställningstagande på ett bra sätt. Det är
              § 5 i abortlagen som det handlar om.
            </seg>
            <seg n="aee925cb">
              Jag tycker att den analys som Ann Arleklo gjorde i sitt inledningsanförande
              var bra. Jag delar den. Det är flera som har engagerat sig i olika
              sammanhang för att hitta en lösning.
            </seg>
            <seg n="0a4930a8">
              Jag har också tagit del av Socialstyrelsens rapport och det arbete
              som har gjorts i samarbete mellan olika intressegrupper om jag
              får kalla dem så och myndigheter. Det har varit en bra avrapportering.
              Det man har kommit fram till är att frågan i alla fall delvis
              är löst. Det står i utskottets ställningstagande på s. 55. Det
              handlar om att man har sett över praxis och regelverk och ser
              att det går att åstadkomma en hel del utifrån de gällande författningarna.
              Förtydligande samråd mellan de berörda och en betoning på att
              det alltid i grunden måste vara patientsäkerhet är det som man
              har kommit fram till.
            </seg>
            <seg n="399a2c0b">
              Min uppfattning är att de berörda i alla fall är hyfsat nöjda
              med lösningen så långt.
            </seg>
          </u>
          <note type="speaker" n="4fbdb49f">
            Anf. 83 ANN ARLEKLO (s) replik:
          </note>
          <u who="Q3375500" xml:id="i-eb1940664221fedd-2" n="59ec200c">
            <seg n="04dd545e">
              Fru talman! Gunnel Wallin sade i går i handikappdebatten att
              det som slår henne nu när hon har kommit tillbaka till riksdagen
              efter att ha varit borta några år är att man nu tar tag i frågorna,
              för nu händer det någonting. Det kan man inte precis säga om frågan
              om rätten för barnmorskor att utföra medicinska aborter. Här tycker
              jag att det är snigelfart.
            </seg>
            <seg n="cddec3be">
              Vad händer nu efter det att utskottet noterat att Socialstyrelsen
              i sin rapport gör bedömningen att det i vissa fall redan är möjligt
              för barnmorskor att utföra medicinska aborter inom ramen för gällande
              författning? Kan vi förvänta oss en lagändring inom en snar framtid?
              Det kan väl ändå inte vara alliansens mening att ansvariga läkare
              och barnmorskor ska arbeta i den här gråzonen.
            </seg>
          </u>
          <note type="speaker" n="5209c917">
            Anf. 84 KENNETH JOHANSSON (c) replik:
          </note>
          <u who="Q5886752" xml:id="i-72a3383805577fa4-1" n="ccdcf2fa">
            <seg n="9df1a412">
              Fru talman! Jag tror att jag var otydlig. Ett jobb har gjorts
              för att reda ut det som rör sig i gråzonen så att det hela blir
              så tydligt som det kan bli och att vi får en klarhet. Det är det
              man har gjort på Socialstyrelsen tillsammans med berörda grupper
              för att klargöra ansvarsfrågan. Där har man tydligt pekat på,
              vilket vi har refererat till i utskottets ställningstagande, att
              det är möjligt inom gällande författningar för barnmorskor att
              fortsätta att utföra det gör man delvis i dag medicinska aborter.
              Det är det steg som vi just nu kan förvänta oss.
            </seg>
            <seg n="2546b528">
              Det är inte aktuellt att ändra lagstiftningen. Däremot är det
              min uppfattning att vi noga ska följa detta och se till att det
              klargörande som gjorts leder till det som är vår förhoppning,
              att vi ska kunna delegera och fortsätta med stöd så att barnmorskor
              under vissa förutsättningar kan utföra medicinsk abort.
            </seg>
          </u>
          <note type="speaker" n="a386b996">
            Anf. 85 ELINA LINNA (v) replik:
          </note>
          <u who="Q4349165" xml:id="i-dad30482f12daede-0" n="e4a280ed">
            <seg n="04e4b879">
              Fru talman! Jag måste säga några ord om barnmorskorna. De gällande
              författningarna har inte lett till att flera barnmorskor har använt
              möjligheten att utföra medicinska aborter. Det finns motstånd
              hos chefsläkarna, och då räcker det inte med författningar. Det
              är lagstiftning som behövs.
            </seg>
            <seg n="a3255be0">
              Jag begärde ordet angående ensamståendes rätt till insemination.
              Kenneth Johansson började sin vana trogen med att i sitt inlägg
              anklaga Vänsterpartiet för att vi hade dragit frågan i långbänk.
              Det var vårt fel att det inte hade blivit något beslut om ensamstående
              kvinnors rätt till insemination.
            </seg>
            <seg n="30521b97">
              Jag vill påminna Kenneth Johansson om att rätten till insemination
              för lesbiska kvinnor infördes år 2005. Det var första steget.
              Då kändes det att det var tillräckligt mycket att ha klarat av
              det. Andra steget skulle nästan per automatik bli att ensamstående
              kvinnor också skulle få rätten till insemination.
            </seg>
            <seg n="cec2c26c">
              Jag tycker att det är orättvist att Kenneth Johansson anklagar
              mig. Som jag förstår har Centerpartiet, om det nu är kongressen
              eller partistyrelsen, sagt att man ska verka för att det ska bli
              möjligt för ensamstående kvinnor att få insemination. Varför verkar
              inte Centerpartiet i socialutskottet för det?
            </seg>
          </u>
          <note type="speaker" n="e1d6fb34">
            Anf. 86 KENNETH JOHANSSON (c) replik:
          </note>
          <u who="Q5886752" xml:id="i-72a3383805577fa4-2" n="ccdcf2fa">
            <seg n="e4f7a5c4">
              Fru talman! När det gäller insemination för lesbiska kvinnor
              tror jag att de flesta partier stod bakom. Åtminstone vet jag
              att Centerpartiet gav sitt stöd för den linjen. Jag kommer inte
              ihåg att vare sig Vänsterpartiet eller något annat parti i det
              sammanhanget sade att det skulle komma ett steg två. Däremot fanns
              det alla möjligheter för den regering som Elina Linna applåderade
              under förra mandatperioden att ta de här initiativen, men det
              gjorde man inte.
            </seg>
            <seg n="6ec73993">
              Det är rätt att Centerpartiet till och med har stämmobeslut på
              att man ska pröva möjligheten för ensamstående att inseminera.
              Både för Elina Linna och för mig i mitt parti är verkligheten
              den att man ibland får ta steg på vägen för att man ska nå resultat.
              Det steg som vi nu har kommit att ta, som ni inte hade möjlighet
              att ta under förra perioden, är att göra ett ordentligt analysarbete
              och utifrån barnperspektivet se vad vi kan göra. Detta preciseras
              tydligt i utskottets betänkande.
            </seg>
            <seg n="da7aeff4">
              Min tro och min ambition är att vi ska kunna återkoppla konkreta
              förslag utifrån det arbetet. Var glad över att vi åtminstone tar
              det första steget, Elina Linna!
            </seg>
          </u>
          <note type="speaker" n="bc2a7dfc">
            Anf. 87 ELINA LINNA (v) replik:
          </note>
          <u who="Q4349165" xml:id="i-dad30482f12daede-1" n="e4a280ed">
            <seg n="9c966584">
              Fru talman! Jag kan hjälpa Kenneth Johansson med minnet. Vänsterpartiet
              föreslog redan under förra mandatperioden att även ensamstående
              kvinnor skulle få möjligheten.
            </seg>
            <seg n="0b57488a">
              I dag, då alla bi- och homosexuella kvinnor som lever med en
              kvinna har möjlighet att skaffa barn med hjälp av insemination,
              är det bara ensamstående kvinnor som är undantagna. När man talar
              om barnperspektiv finns inte undantag för ensamstående kvinnor
              när det gäller adoption. Då har ensamstående kvinnor också möjlighet
              att adoptera. Det finns i dag många adopterade barn som lever
              med ensamstående kvinnor. Där vet vi mycket väl utifrån barnperspektivet
              att de barnen lever lyckliga och får en omsorg som ger dem möjlighet
              att bli harmoniska och välmående medborgare när de blir vuxna.
            </seg>
            <seg n="d3cad397">
              Detta med barnperspektivet tror jag är något slags svepskäl för
              att dra ut på behandlingen av frågan innan det blir beslut. Jag
              beklagar verkligen att man nu försöker lyfta upp barnperspektivet.
              Är det utifrån barnperspektivet någon skillnad mellan en kvinna
              som har adopterat ett barn och en kvinna som genom insemination
              föder ett barn?
            </seg>
          </u>
          <note type="speaker" n="d6a495d4">
            Anf. 88 KENNETH JOHANSSON (c) replik:
          </note>
          <u who="Q5886752" xml:id="i-72a3383805577fa4-3" n="ccdcf2fa">
            <seg n="4334c2ce">
              Fru talman! Nej, jag kan inte peka på den skillnaden. Det är
              därför som jag som företrädare för mitt parti tycker att det är
              rimligt att se över den här frågan. Vi är överens på den punkten.
            </seg>
            <seg n="ee21dbea">
              Det som vi nu gör är att vi går in och tittar på frågan. Vi gör
              en analys, vilket ni i den regering som du gav ditt stöd inte
              gjorde. Nu påbörjas det arbetet. Vad det resulterar i vet jag
              inte. Man kan ju inte komma med resultatet innan analysen har
              påbörjats. Det jobbet sätts i gång nu, och det är jag glad för.
            </seg>
            <seg n="4696300a">
              Jag tycker inte att Elina Linna skulle behöva beklaga att vi
              påbörjar ett arbete som åtminstone i mitt syfte ska leda till
              att vi får fram ett bättre beslutsunderlag och förhoppningsvis
              i en framtid ett ändrat ställningstagande.
            </seg>
          </u>
          <note type="speaker" n="97047120">
            Anf. 89 CECILIA WIDEGREN (m):
          </note>
          <u who="Q4990451" xml:id="i-bd077592da322d6e-0" n="2fa58a1d">
            <seg n="e2ec560a">
              Fru talman! Det här hälso- och sjukvårdsbetänkandet behandlar
              330 olika motionsyrkanden. Jag noterar att oppositionen har landat
              i 13 reservationer. Man kan ställa sig frågan om oppositionen
              har någon egen politik. Kenneth Johansson har ju precis debatterat
              med oppositionens företrädare och konstaterat att det inte finns
              någon enighet om oppositionens frågor när det gäller den samlade
              hälso- och sjukvårdspolitiken och äldreomsorgen inför framtiden.
              Enighet finns det däremot på regeringssidan.
            </seg>
            <seg n="f4e65da7">
              Alliansregeringen tar hälso- och sjukvårdens utmaningar på allvar.
              Det känns tryggt. Men grunden för att vi ska klara av detta är
              självklart att vi har fler människor i arbete. Även om det är
              en tuff global finansoro som nu drabbar Sverige och vi ser att
              arbetslöshetssiffrorna stiger är ändå det grundläggande för att
              klara hälso- och sjukvårdens framtid att vi har fler i arbete,
              så att fler är med och bidrar till välfärdens kärna och betalar
              skatt, så att vi sedan också tillsammans kan diskutera alla de
              miljoner och miljarder som det här betänkandet innefattar och
              hur de ska komma människor mer till del. Man får aldrig glömma
              det. Det är så lätt att önska sig så mycket mer, men man måste
              också ha med resurserna. Politiken hänger samman på det sättet.
            </seg>
            <seg n="a83d895b">
              Jag tänkte ta upp några huvudfrågor i min inledning. Jag tänkte
              börja hemma hos Daga. Det är en verklighet som fortfarande är
              alldeles för vanlig för många. Vi i alliansregeringen jobbar kraftfullt
              för att se till att tillgängligheten ska förbättras på bästa möjliga
              sätt. Vi har haft två år på oss hittills. Vi ser att köerna minskar
              något. Vi jobbar kraftfullt för att tillgängligheten ska förbättras.
              Vi har kömiljarder. Vi har kögeneraler. Vi har många lösningar
              för detta.
            </seg>
            <seg n="abc6eb8b">
              Daga sitter i rullstol. Hon har fått en akut remiss, men hon
              väntar fortfarande på sin knäoperation. Jag har så ont, säger
              hon. Hon fick inget besked, och i väntan på kön ringde hon sin
              vårdcentral igen. Där blev man förvånad över att hon fortfarande
              inte hade blivit akut opererad. Anhöriga säger att det är en svår
              smärta: Min mamma kan inte sova på nätterna. Hon väntar fortfarande,
              och det är långa väntetider.
            </seg>
            <seg n="4932bf40">
              Detta är den verklighetsbild som alltför många fortfarande har.
              Det är den utmaning som vi i alliansregeringen jobbar med. Varje
              dag arbetar vi aktivt för att det här ska bli bättre. Det är den
              typen av lösningar som vi tillsammans borde diskutera för att
              också svara på de bekymmer som verkligheten ställer oss inför
              varje dag. Det handlar om att svara på det som människor upplever
              i vardagen. Det är en stor och viktig utmaning.
            </seg>
            <seg n="14700ab3">
              Den andra utmaningen, som är ännu viktigare för framtiden, är
              att vi inte har en jämställd vård i Sverige. Vi har en ojämlik
              vård, och den är därmed inte heller tillräckligt rättvis. I dag
              är det nämligen bostadsort som styr om du får en lika vård i den
              hälso- och sjukvård som vi har.
            </seg>
            <seg n="3cefb11e">
              Ungefär hälften av Sveriges landsting är borgerligt styrda och
              hälften är styrda av de partier som är i opposition i riksdagen.
              Det är ganska enkelt att jämföra landstingen och se att det är
              avsevärda skillnader. För att klara av hälso- och sjukvårdens
              lag, som vi här tillsammans har varit med och stiftat, och för
              att klara de behov som finns inför framtiden måste vi bli allt
              tydligare. Det handlar om att uppnå en jämlik vård där människans
              behov får styra inte bara i ord utan också i handling.
            </seg>
            <seg n="70c05263">
              Återigen har alliansregeringen haft två år på sig, till skillnad
              mot oppositionsföreträdarna, som hade tolv år på sig. Vi har en
              läxa som vi har fått ärva av dem och som vi nu har att hantera.
              Det är oerhört viktigt inför framtiden att vi tar oss an det.
              Det jobbar vi med dagligen.
            </seg>
            <seg n="4c21e824">
              Vi är överens om att sjukvården ska vara offentligt finansierad
              och att människor ska sättas i centrum. Vi har haft många debatter
              i den här kammaren där utgångspunkten är patientfokus och den
              enskilda människan i centrum.
            </seg>
            <seg n="b47be529">
              Jag kan bara notera att det i den här kammaren är väldigt lätt
              att få ett vuxenperspektiv på frågorna. När vi som alliansregering
              då väljer att lägga ett barnperspektiv på frågan blir det inte
              hån men näst intill hån. Barn är ett svepskäl, säger Vänsterpartiets
              företrädare.
            </seg>
            <seg n="814c2068">
              På läktaren sitter rätt många unga människor. I morgon, fredag,
              är det Ungdomens riksdag här i kammaren. Det kanske är alldeles
              för sällan som vi i Sveriges riksdag har barnens perspektiv i
              fokus.
            </seg>
            <seg n="108d962d">
              På förmiddagen i dag fick vi kritik från oppositionen för att
              vi är för snabba med att omreglera apoteksmarknaden. I den här
              frågan väljer vi att ta det något mer varligt, att lära oss att
              något mer sätta barnen i centrum. Då får vi kritik i alla fall.
              Det verkar inte som om oppositionen någon gång blir nöjd, utan
              man vill skapa konflikt.
            </seg>
            <seg n="f1709efc">
              Nu har vi valt barnens fokus i ett ärende som är oerhört viktigt
              för vissa och mindre viktigt för andra. Vi väljer att kanske göra
              mer rätt än att springa fram fort, och då är det fel. Jag vill
              bara komma ihåg detta vid ett senare tillfälle när vi diskuterar
              helheten.
            </seg>
            <seg n="d0d1d16b">
              Fru talman! När det gäller hälso- och sjukvårdsfrågorna, oavsett
              om vi pratar ur ett patientperspektiv eller ett personalperspektiv/medarbetarperspektiv,
              har vi de senaste veckorna pratat oerhört mycket om patientsäkerhet.
              Flera av oppositionens företrädare valde också att lägga tyngd
              och vikt vid detta, till exempel Miljöpartiets företrädare. Jag
              tycker att det är positivt att allt fler politiker väljer att
              ha den inriktningen. På tolv år kanske man skulle ha gjort mycket
              mer det är ett sjyst erkännande.
            </seg>
            <seg n="3a5f5a68">
              Nu har alliansregeringen tillsatt en utredning, och den remissbehandlas.
              Vi har en otroligt bred diskussion i vårt samhälle om patientsäkerheten.
              Det är då oerhört viktigt att kanske skynda långsamt, för att
              göra rätt saker den här gången.
            </seg>
            <seg n="1316c0b3">
              Jag tror att vi alla är oerhört bedrövade över att 3 000 människor
              dör i onödan varje år inom svensk hälso- och sjukvård. Vi har
              kunskapen, men vi använder inte fullt ut den kunskap som vi har.
              Självklart är det då oerhört viktigt att fundera på vilka de rätta
              redskapen är inför framtiden för att vi ska kunna undvika detta
              i så stor utsträckning som möjligt.
            </seg>
            <seg n="b91d7b7e">
              Patientsäkerhetsfrågorna är viktiga. Redan denna vecka har alliansregeringen
              presenterat någonting som spelar roll för patientsäkerhet, nämligen
              en förnyad ordning vad gäller tillsynen inom både socialtjänst
              och hälso- och sjukvård. Därmed visar vi redan aktivt att vi vill
              visa vägen för en bättre patientsäkerhet inför framtiden. Vi tar
              tillsynsfrågorna på allvar. Vi ser nu till att strama upp det
              så att det kan bli mer lika för alla över landet.
            </seg>
            <seg n="805e5daf">
              Därtill har vi avslutningsvis, fru talman, ett allianslöfte om
              att stärka tillsynen ytterligare med oberoende granskning. Det
              arbetet fortgår i Regeringskansliet, och det återkommer vi till
              här i kammaren. Allt detta görs för att förebygga vårdskador och
              olika typer av osäkerhetsperspektiv som man upplever i vardagen.
            </seg>
          </u>
          <note n="b4ccb6d6">
            Fru talman! Jag yrkar bifall till förslaget i utskottets betänkande
            och avslag på samtliga motioner.
          </note>
          <note type="speaker" n="791fafef">
            Anf. 90 ELINA LINNA (v) replik:
          </note>
          <u who="Q4349165" xml:id="i-dad30482f12daede-2" n="e4a280ed">
            <seg n="db4a87be">
              Fru talman! Jag kände att jag måste begära replik på Cecilia
              Widegren, som hänvisar till ungdomarna på läktaren och anklagar
              Vänsterpartiet för att använda barn som ett svepskäl.
            </seg>
            <seg n="cb57c7dc">
              Vi talade om möjligheten till insemination för ensamstående kvinnor.
              Den här frågan har utretts och diskuterats så många gånger. Ensamstående
              kvinnor har rätt att adoptera barn, och man tar då hänsyn till
              barnperspektivet. När Cecilia Widegren då drar slutsatsen att
              Vänsterpartiet inte tar hänsyn till barnperspektivet tycker jag
              att hon är ohederlig i talarstolen.
            </seg>
          </u>
          <note type="speaker" n="a9998c15">
            Anf. 91 CECILIA WIDEGREN (m) replik:
          </note>
          <u who="Q4990451" xml:id="i-bd077592da322d6e-1" n="2fa58a1d">
            <seg n="75118266">
              Fru talman! Jag sade att Elina Linna sade att barn är ett svepskäl.
              Det var ingen slutsats. Jag bara konstaterade att hon sade det.
              Och jag tycker att det är rätt beklagligt.
            </seg>
            <seg n="12e099d9">
              I andra frågor kritiseras alliansregeringen för att den går för
              tufft fram, går för hårt fram, har för många reformer och är överens
              i för många frågor. Nu väljer vi att lära ännu mer utifrån barnens
              perspektiv, det som vi kanske alldeles för ofta i den här kammaren
              avstår ifrån därför att för många av oss har ett vuxenperspektiv.
              Vi kritiseras för detta, och då blir jag något förvånad.
            </seg>
            <seg n="3908537d">
              Jag vet att Elina Linna har en övertygelse i den här frågan,
              och det är välkommet. Andra har inte samma övertygelse som Elina
              Linna. Låt då barnens perspektiv få råda, i en lagstiftning som
              påverkar barnen.
            </seg>
          </u>
          <note type="speaker" n="73880697">
            Anf. 92 ELINA LINNA (v) replik:
          </note>
          <u who="Q4349165" xml:id="i-dad30482f12daede-3" n="e4a280ed">
            <seg n="ac6a6a1b">
              Fru talman! Då undrar jag: Hur påverkar det här beskedet till
              exempel alla ensamstående kvinnor som tänker adoptera barn eller
              har adopterat barn? Är det att de behöver granska sitt samvete,
              att man kanske inte har tänkt tillräckligt mycket på barnperspektivet?
            </seg>
          </u>
          <note type="speaker" n="3d590fd9">
            Anf. 93 CECILIA WIDEGREN (m) replik:
          </note>
          <u who="Q4990451" xml:id="i-bd077592da322d6e-2" n="2fa58a1d">
            <seg n="aeecfbc3">
              Fru talman! Det är så lätt att prata om det som vi inte har som
              förslag. Det finns redan lagstiftning på det här området, Elina
              Linna. Du var en av dem som drev fram den lagstiftningen. Om du
              då valde att bara lägga vuxenperspektiv på den frågan eller om
              du involverade barnperspektivet får stå för dig. När vi nu väljer
              att jobba med den här frågan vill vi lägga båda perspektiven.
              Den rätten tar vi oss som alliansregering.
            </seg>
          </u>
          <note type="speaker" n="6baea4dd">
            Anf. 94 MARIA LUNDQVIST-BRÖMSTER (fp):
          </note>
          <u who="Q264452" xml:id="i-a48bb4ad53d6aa79-0" n="6a03d652">
            <seg n="074e2370">
              Fru talman! Jag vill börja med att yrka bifall till förslaget
              i betänkandet och avslag på motionerna.
            </seg>
            <seg n="1790c223">
              Hälso- och sjukvårdsfrågor engagerar oss alla. Var man än befinner
              sig i fikarummet, på släktträff eller i matkön kommer sjukvårdsfrågorna
              upp. De flesta uttrycker att de tycker att personalen gör ett
              fantastiskt arbete och att vården är utmärkt när man väl är innanför
              dörrarna, brukar det komma efteråt.
            </seg>
            <seg n="0870f66c">
              I mitt län, Västerbotten, är det problemen med tillgänglighet
              och bemötande i vården som har varit starkt kritiserade, och det
              är fortfarande så. Vårdgarantin kan i dag inte uppfyllas inom
              en rad områden.
            </seg>
            <seg n="68230b27">
              Under förra mandatperioden fick landstingen pengar för att bland
              annat satsa på primärvården, och då också mångfald inom primärvården,
              på personer med psykiska funktionshinder och på äldre. Vad hände?
              Tyvärr inte speciellt mycket.
            </seg>
            <seg n="df3b2cdf">
              I mitt landsting stoppade s-majoriteten in pengarna i det svarta
              hålet. Nästa lösning blev oftast en skattehöjning året före valet,
              för att sedan satsa på köbearbetning och annat under valåret,
              för att efter valet återigen konstatera att underskottet ökade.
              Då vidtogs åtgärder som att ställa in operationer och stänga vårdavdelningar
              under sommar och jul och nyår. Allt jobb som klinikerna satt in
              för att korta köer upplevdes många gånger som förgäves.
            </seg>
            <seg n="aeda2203">
              Fru talman! Det känns därför mycket lovande och givande med de
              satsningar som regeringen gjort hitintills. Åtgärder har vidtagits
              för att stärka tillgängligheten, för att stärka patientens ställning
              men också för att kunna mäta vårdkvalitet och effektivitet genom
              öppna jämförelser. För att stärka patientens ställning föreslår
              man bland annat en lagreglerad vårdgaranti, en lagreglering där
              landsting åläggs att ge patienter individuellt anpassad information
              om bland annat väntetider och valmöjligheter. Även en lagreglering
              för att möjliggöra för patienten att välja vårdgivare föreslås
              samt en lagreglering där det ligger på verksamhetsansvarig att
              ge patienten en fast vårdkontakt vid behov. De senaste veckorna
              har debatten om patientens ställning och patientens rätt i högsta
              grad blivit aktualiserad. Ytterligare satsningar är vårdmiljarden,
              som kommer att ge utdelning till de landsting som konstruktivt
              arbetat med sina köer.
            </seg>
            <seg n="717bcb70">
              Jag har sagt det tidigare, och jag säger det igen: Med alliansens
              politik har fokus satts på patienten, och strukturer och organisation
              anpassas efter patientens behov. Jag behöver inte säga det, men
              alliansen har valt en ny färdriktning där patienten står i centrum.
            </seg>
            <seg n="33476d1f">
              Fru talman! Vi debatterar i dag ett motionsbetänkande, och jag
              kommer att fokusera på några områden.
            </seg>
            <seg n="a1b2a7c5">
              I februari i år överlämnades utredningen om en nationell cancerstrategi
              ett mycket efterlängtat dokument. Utredningen presenterar prognoser
              som tyder på en kraftig ökning av personer som kommer att leva
              med cancer fram till år 2030. Den palliativa vården är oerhört
              viktig att utveckla, och behovet är stort. Vården ser väldigt
              olika ut beroende på var man bor i landet. Den palliativa vården
              ingår i denna utredning, och jag vet att förväntningarna är stora
              ute i landet på de förslag som läggs fram i utredningen.
            </seg>
            <seg n="bdbd39b1">
              Fru talman! Jag nämnde tidigare att bemötandefrågorna inte alltför
              sällan är ett område som kritiseras. Vi har ju våra patientnämnder
              som gör ett föredömligt arbete för att bevaka patientens rätt,
              och som jag har förstått föreslås också att patientnämnderna ska
              få en starkare ställning i den utredning som handlar om just patientens
              rättigheter och ställning. Men det finns brister när det gäller
              hur man inom vården bemöter utsatta kvinnor, traumatiserade personer,
              personer i kris och personer som uttrycker livsleda. Mycket pågår
              inom detta område för att informera, handleda och arbeta fram
              metoder för att stärka bemötandet av dessa grupper.
            </seg>
            <seg n="97b7ff31">
              Fru talman! Betänkandet tar även upp motioner om ensamstående
              kvinnors rätt till insemination. Folkpartiet har ett landsmötesbeslut
              om rätten till insemination för ensamstående, och Folkpartiet
              har inte ändrat uppfattning i sakfrågan. Vi tycker dock att det
              är viktigt att denna frågas lösning ska hanteras med ett barnperspektiv.
              Alla barn har rätt till sitt ursprung. Med denna skrivning har
              vi tagit ett steg framåt, och Folkpartiet kommer liksom övriga
              alliansparter att följa hur arbetet fortskrider för att finna
              en lösning.
            </seg>
            <seg n="77c2fe9c">
              Till sist, fru talman, vill jag orda lite om abortfrågorna. I
              Sverige har vi fri abort. Den senaste statistik som jag har sett,
              perioden januarijuni 2008, visar på en marginell ökning jämfört
              med samma tidpunkt 2007. Tonårsaborterna fortsätter att minska.
              Aborter är vanligast i åldersgruppen 2024 år.
            </seg>
            <seg n="9d7c754b">
              När en kvinna har bestämt sig för att avbryta en graviditet är
              det viktigt att hon dels blir erbjuden samtal, dels att väntan
              inte blir för lång. Tyvärr har situationen varit att det har blivit
              en hel del väntetider för kvinnor som har sökt abort. Därför har
              frågan om barnmorskor bör ges rätt att utföra medicinsk abort
              blivit aktuell igen. Socialstyrelsen har, som sagts i tidigare
              inlägg, tittat på det här och gör bedömningen att detta redan
              är möjligt med de bestämmelser som vi har, såvida det inte sker
              på bekostnad av patientsäkerheten. Jag tycker att det är mycket
              bra att man hittar en lösning på det sättet.
            </seg>
            <seg n="600c8ff3">
              Det förebyggande arbetet kring sexualitet, samlevnad och oönskade
              graviditeter har hög prioritet hos regeringen, och det känns oerhört
              viktigt.
            </seg>
            <seg n="74077d85">
              Fru talman! Rätten till abort är en mänsklig rättighet. Den rätten
              måste i alla sammanhang värnas. Vi kan inte längre ignorera att
              kvinnorna i Polen, på Malta och Irland saknar tillgång till fria,
              lagliga och säkra aborter. Sverige måste ligga på i det här fallet.
              Det finns åtskilliga exempel, senast den nioåriga flickan i Brasilien,
              som tydligt visar på fruktansvärda missförhållanden.
            </seg>
            <seg n="13ec292d">
              När det gäller sexuella och reproduktiva rättigheter klarar inte
              EU att vara en pådrivande global aktör och tala med en röst.
            </seg>
            <seg n="722a481e">
              Fru talman! Fler kvinnor avlider i samband med förlossningar
              än i sjukdomar som aids, tuberkulos och malaria. Åtta kvinnor
              på jorden avlider varje timme på grund av riskfyllda aborter.
              EU måste bli en modig och högljudd vakthund för kvinnors mänskliga
              rättigheter, och det även globalt.
            </seg>
          </u>
          <note type="speaker" n="8206793e">
            Anf. 95 CHATRINE PÅLSSON AHLGREN (kd):
          </note>
          <u who="Q4973700" xml:id="i-c94485fc33bd83e0-0" n="94d258ba">
            <seg n="28651cc3">
              Fru talman! Det är som i allt socialutskottsarbete oerhört viktiga
              frågor vi har att tala om och besluta om inom vårt område. Det
              är faktiskt frågor om liv och död för väldigt många människor.
              Och det är alltid med stor respekt som jag arbetar med de här
              frågorna, därför att de är så inpå bara skinnet på oss alla.
            </seg>
            <seg n="84a52751">
              Jag vill uppehålla mig vid några av de viktiga områden som vi
              i dag behandlar i betänkandet. Det första området är prioriteringar
              inom hälso- och sjukvården. Jag tycker att det är en nyckelfråga,
              inte minst för våra kommuner och landsting, att verkligen se till
              att prioritera på rätt sätt. Det är inte alltid ett lätt sätt.
              Men vi har i stor politisk enighet, jag skulle vilja säga i full
              politisk enighet jag tror att det var 1997 fattat beslut om hur
              vi ska prioritera.
            </seg>
            <seg n="e8dbdbae">
              Om man ska dra det till sitt yttersta handlar det om mycket akuta
              situationer samt människor som inte själva kan tala för sig. Det
              är alltså de personer som vårdas i livets slutskede och personer
              med nedsatt autonomi, som vi säger, som tillhör prioriteringsgrupp
              ett. Och det behöver vi säga, därför att det är inte dessa grupper
              som står här utanför på Mynttorget eller för den delen vid Rosenbad
              och demonstrerar. Alla de människorna orkar inte demonstrera,
              men de är ändå viktigast för oss att tala för. Det är alla de
              människor som har en demenssjukdom, som inte heller kan föra sin
              talan. Några har anhöriga eller goda vänner som för deras talan.
              Men väldigt många har ingen. Dessa människor måste vi garantera
              en prioritering, därför att det här handlar om ett samhälle med
              djupaste värderingar. Hur ett samhälle står sig i sin civilisation
              utgår från hur vi behandlar de människor som är allra skörast,
              som inte själva kan tala för sig. Här tror jag att vi har mycket
              att göra både tillsammans och var och en.
            </seg>
            <seg n="7a42c0c7">
              Det har också kommit upp en diskussion om vård i livets slutskede
              och bland annat det som hände på Astrid Lindgrens barnsjukhus.
              Jag tror att den fördel en sådan händelse för med sig är att vi
              börjar resonera om frågan, att vi över huvud taget vågar prata
              om döden, att vi vågar se sanningen i vitögat, att vi också vågar
              säga att sjukvårdspersonalen ska vara i livets tjänst och ge den
              goda vård som faktiskt finns att få. Men tyvärr tar det för lång
              tid innan kunskapen kommer ut i verksamheten så att alla människor,
              vare sig du är 90 eller 22 år och på väg att ta farväl av livet,
              får del av den. Det gör ont att dö. Men vi ska inte behöva ha
              onödigt ont, utan vi ska kunna få de resurser som finns att få
              så att vi kan leva fullt ut så länge som möjligt. Med den möjlighet
              jag har vill jag fortsätta lyfta fram den vården och se till att
              det blir ännu bättre möjligheter att få ut den kunskapen.
            </seg>
            <seg n="692fcdc7">
              Den andra frågan som jag vill ta upp är vårdskadorna. Jag blev
              alldeles tårögd häromkvällen när jag såg ett av tv:s kvällsprogram
              om den unga kvinnan som hade opererats för en relativt ofarlig
              åkomma men hade fått så kraftiga skador att hon var gravt hjärnskadad.
              Jag tror att hon hette Mimmi. Hennes man var med i Kvällsöppet
              . Eftersom jag hörde att familjen inte ens hade fått en ursäkt
              av de ansvariga, ber jag om ursäkt å deras vägnar. Jag tycker
              att det är fullständigt oacceptabelt. När chefsläkaren sedan bad
              om ursäkt i tv sade Mimmis man: Ja, hade vi inte haft det här
              tv-programmet hade jag förmodligen inte fått den här ursäkten.
            </seg>
            <seg n="1e8a449a">
              Kära vänner! Vi måste erkänna att det finns mycket att göra i
              bemötandet, att se till att det inte blir vårdskador, att se till,
              om det blir det, att vi bedömer, bemöter och försöker lindra så
              gott vi kan. Vi kan inte säga att vi är perfekta.
            </seg>
            <seg n="84e3c17c">
              Jag tror att det var Thomas Nihlén som tog upp att det varje
              år dör 3 000 människor av vårdskador. Det är sju gånger fler än
              dem som avlider i trafiken. Ändå har vi en nollvision och satsar
              miljardbelopp för att folk inte ska dö i trafiken. Men vad gör
              vi dessa situationer?
            </seg>
            <seg n="22de2ac5">
              Jag är glad att regeringen har tillsatt en utredning, Patientsäkerhetsutredningen.
              Jag tror att det kommer att resultera i skarpa och tydliga förslag
              som riksdagen kan anta så att vi på alla sätt förebygger att vårdskador
              uppkommer och att människor dör i onödan.
            </seg>
            <seg n="46b3cd22">
              Vi är alla människor, men vi har sett olika exempel på att när
              man har arbetat konkret i dessa frågor har man också kommit betydligt
              längre.
            </seg>
            <seg n="575530e3">
              Abortfrågan är alltid en svår och komplicerad fråga. Ni vet dock
              att regeringen har tagit detta på allvar. Det finns en utredning
              med Anders Milton i spetsen som ska försöka lägga fram förslag
              på hur vi ska förebygga aborter. Det är något som jag ser fram
              emot resultatet av. Det är alltid bättre att förebygga än att
              hamna i en situation som man inte vill hamna i.
            </seg>
          </u>
          <note n="d951b024">
            Fru talman! Jag yrkar bifall till socialutskottets förslag i
            betänkandet och avslag på reservationerna.
          </note>
          <note type="speaker" n="2c845781">
            Anf. 96 ANN ARLEKLO (s) replik:
          </note>
          <u who="Q3375500" xml:id="i-eb1940664221fedd-3" n="59ec200c">
            <seg n="7210e798">
              Fru talman! Förra gången som assisterad befruktning diskuterades
              i kammaren sade en folkpartiledamot: Jag personligen tycker att
              detta kan vara rimligt. En ledamot från Centerpartiet sade: Enligt
              lagen får gifta, sambor samt lesbiska par genomgå insemination.
              Och enligt lagen får ensamma kvinnor adoptera. Av den anledningen
              tycker jag att det känns väldigt ologiskt att man säger att ensamstående
              kvinnor inte får genomgå en insemination om de vill skaffa ett
              barn. Var ligger logiken? Hon sade vidare: Som jag ser det är
              det inte föräldrarnas antal som avgör huruvida ett barn får en
              god uppväxt det avgör lika lite som deras kön. Det är kärlek,
              ärlighet, respekt, omtanke och trygga och stabila uppväxtförhållanden
              som är grundstenarna för ett barn.
            </seg>
            <seg n="4d961748">
              Trots det lades locket på i frågan med motiveringen att regeringen
              noga skulle följa frågan.
            </seg>
            <seg n="25310e31">
              När vi i dag åter har frågan uppe för beslut motiveras avslaget
              med att regeringen för närvarande analyserar frågan utifrån ett
              barnperspektiv med särskilt fokus på barnets rätt att få kännedom
              om sitt biologiska ursprung.
            </seg>
            <seg n="b90d853a">
              Först skulle frågan följas noga av regeringen. Nu läggs fokus
              på ett barnperspektiv.
            </seg>
            <seg n="f8fee01a">
              Mina frågor till Chatrine Pålsson Ahlgren är: Hur långt har arbetet
              med analysen av barnperspektivet kommit? När beräknar regeringen
              att återkomma till riksdagen?
            </seg>
          </u>
          <note type="speaker" n="4ae924a0">
            Anf. 97 CHATRINE PÅLSSON AHLGREN (kd) replik:
          </note>
          <u who="Q4973700" xml:id="i-c94485fc33bd83e0-1" n="94d258ba">
            <seg n="2c70b3d8">
              Fru talman! Låt oss blicka tillbaka på en proposition som lades
              fram 2004/05. Den var underskriven av den dåvarande socialdemokratiska
              socialministern och av samarbetspartierna Vänsterpartiet och Miljöpartiet.
              Där stod: Oavsett hur ett barn kommer till är det samhällets uppgift
              att garantera att det har två föräldrar. Då var alla i riksdagen
              överens om att ett barn skulle garanteras två föräldrar.
            </seg>
            <seg n="e2ca4763">
              Nu har det gått fyra år. Inga särskilda utredningar är gjorda.
              Plötsligt har den nuvarande oppositionen svängt av någon anledning
              som jag inte vet. Det enda man säger är att jag är omodern och
              måste följa med i utvecklingen. Har barns behov plötsligt ändrats
              på fyra år?
            </seg>
            <seg n="3e2f077d">
              Vi har talat grundligt om detta eftersom vi i alliansen har lite
              olika kraftfulla åsikter i denna fråga. Vi vill analysera frågan
              utifrån ett barnperspektiv och ta tid på oss till detta eftersom
              vi anser att man måste se att det är ett barn som kommer till.
              Det är ett seriöst sätt att arbeta.
            </seg>
            <seg n="df12f296">
              I FN:s barnkonvention står det att i alla frågor som rör barn
              där det finns minsta osäkerhet ska försiktighetsprincipen användas.
            </seg>
            <seg n="b0b9fb9e">
              Är det inte klokt att vi i en sådan här stor barnfråga har en
              försiktighetsprincip och att vi noga följer frågan?
            </seg>
          </u>
          <note type="speaker" n="0934c620">
            Anf. 98 ANN ARLEKLO (s) replik:
          </note>
          <u who="Q3375500" xml:id="i-eb1940664221fedd-4" n="59ec200c">
            <seg n="0c26450f">
              Fru talman! Vi har lite olika syn på frågan i alliansen så vi
              får ta tid på oss, får jag som svar. Jag vet inte riktigt hur
              jag ska tolka svaret. Min fråga blir: Har Kristdemokraterna samma
              positiva syn på assisterad befruktning som jag tycker att jag
              tydligt kan se och höra att de övriga allianspartierna har? Eller
              är det så att analysen som ska göras är för att tala klartext
              ett sätt att förhala ett ställningstagande i en svår fråga, liksom
              skedde i frågan om samkönade äktenskap?
            </seg>
          </u>
          <note type="speaker" n="1af7d00f">
            Anf. 99 CHATRINE PÅLSSON AHLGREN (kd) replik:
          </note>
          <u who="Q4973700" xml:id="i-cfd0579ef79b6eaf-0" n="94d258ba" next="i-f5cb47ad335a4bc2-0">
            <seg n="16baa083">
              Fru talman! Det är väl ingen hemlighet? Kenneth Johansson har
              just sagt att man har ett stämmobeslut i Centern på att man tycker
              att ensamstående ska få assisterad befruktning. Det är inget som
              det har hymlats med.
            </seg>
            <seg n="023d98fd">
              Jag har också sagt att Kristdemokraterna har partibeslut på att
              det bör vara två föräldrar och att ensamstående inte ska få assisterad
              befruktning.
            </seg>
            <seg n="d1540a45">
              Men när vi nu analyserar frågan och har ett kontinuerligt arbete
              är vi som alltid vid samarbete öppna från alla håll för att komma
              fram i analysen.
            </seg>
            <seg n="2f08c59f">
              Jag avslutar med att säga att anledningen till Kristdemokraternas
              negativa syn på detta är barnperspektivet och inget annat. Alla
              föräldrar är lika bra och lika dåliga. Det finns inga perfekta
              föräldrar i någon relation. Alla vill sitt barns bästa. Men man
              måste se barnet som kommer till som den viktigaste frågan.
            </seg>
          </u>
          <note n="93c573c7">
            Överläggningen var härmed avslutad.
          </note>
          <note n="d9d08429">
            Ajournering
          </note>
          <note n="3423c7e9">
            Kammaren beslutade kl. 15.48 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4973700" xml:id="i-f5cb47ad335a4bc2-0" n="94d258ba" prev="i-cfd0579ef79b6eaf-0">
            <seg n="0d9ebc43">
              Återupptagna förhandlingar
            </seg>
          </u>
          <note n="2916bd85">
            Förhandlingarna återupptogs kl. 16.00.
          </note>
          <note n="4137c354">
            10 § Beslut om ärenden som slutdebatterats den 18 mars
          </note>
          <note n="6a0952fe">
            Punkt 1
          </note>
          <note n="3cff9ad3">
            Punkt 3
          </note>
          <note n="81ab7793">
            Övriga punkter
          </note>
          <note n="1b708f43">
            Punkt 10
          </note>
          <note n="0578f5e4">
            Punkt 11
          </note>
          <note n="e1e0828e">
            Punkt 12
          </note>
          <note n="81ab7793">
            Övriga punkter
          </note>
          <note n="95354ff1">
            Punkt 6
          </note>
          <note n="81ab7793">
            Övriga punkter
          </note>
          <note n="fd4f66e0">
            Punkt 2
          </note>
          <note n="3cff9ad3">
            Punkt 3
          </note>
          <note n="81ab7793">
            Övriga punkter
          </note>
          <note n="6a0952fe">
            Punkt 1
          </note>
          <note n="870f6e40">
            Punkterna 213
          </note>
          <note n="8763c94f">
            11 § Beslut om ärenden som slutdebatterats vid dagens sammanträde
          </note>
          <note n="b18b00b8">
            Punkterna 1 och 2
          </note>
          <note n="3cff9ad3">
            Punkt 3
          </note>
          <note n="1b708f43">
            Punkt 10
          </note>
          <note n="81ab7793">
            Övriga punkter
          </note>
          <note n="4eedef87">
            12 § Grönbok: Den europeiska arbetskraften inom vården
          </note>
          <note n="79311c6f">
            Föredrogs
          </note>
          <note type="speaker" n="b10a6b62">
            Anf. 100 MARINA PETTERSSON (s):
          </note>
          <u who="Q4989481" xml:id="i-3d4ce41c4c000553-0" n="c96644b2">
            <seg n="c6a4d671">
              Herr talman! Redan inledningsvis yrkar jag bifall till den gemensamma
              reservationen från s, v och mp i utlåtandet Grönbok: Den europeiska
              arbetskraften inom vården .
            </seg>
            <seg n="a287a2a4">
              Grönboken har som ambition att så precist som möjligt beskriva
              de utmaningar som EU:s hälso- och sjukvårdspersonal står inför
              och som är gemensamma för alla medlemsländer.
            </seg>
            <seg n="2282de18">
              Syftet med den nu aktuella grönboken är att så noga som möjligt
              beskriva de gemensamma utmaningar som gäller EU:s arbetskraft
              inom vården.
            </seg>
            <seg n="1be09017">
              Till exempel nämns demografin den åldrande befolkningen i allmänhet
              och den åldrande arbetskraften inom vården samt den låga attraktiviteten
              för arbetet inom vård och omsorg för den yngre generationen och
              den ojämna rörligheten inom EU.
            </seg>
            <seg n="11336285">
              I grönboken behandlas olika faktorer som påverkar arbetskraften
              inom vården samt de viktigaste frågorna som måste tas upp i det
              fortsatta arbetet.
            </seg>
            <seg n="aa2824dc">
              Följande områden belyses särskilt: demografin, främjandet av
              långsiktig tillgång till arbetskraft inom vården, kapaciteten
              inom folkhälsan, utbildningen, rörligheten för vårdpersonal inom
              EU och den globala migrationen av arbetskraft inom hälso- och
              sjukvård.
            </seg>
            <seg n="ccfe229f">
              Vidare handlar det om att bedöma nivåerna på utgifter för den
              vårdpersonal som i framtiden behövs, om att ge vårdpersonalen
              bättre arbetsförhållanden, om att se till att tillgänglig vårdpersonal
              används på ett effektivare sätt och om att förstärka kapaciteten
              för förebyggande undersökningar, hälsofrämjande och förebyggande
              av sjukdomar.
            </seg>
            <seg n="52758c11">
              Herr talman! Vi anser att det är positivt med samarbete på EU-nivå
              inom hälso- och sjukvårdsområdet detta under förutsättning att
              det sker med beaktande av subsidiaritetsprincipen och det nationella
              ansvaret för att ge och organisera hälso- och sjukvårdstjänster.
            </seg>
            <seg n="dd9b2ce4">
              Vidare anser vi att initiativ på EU-nivå bör tas endast i frågor
              som har en gränsöverskridande problematik och som bidrar till
              ett positivt utbyte av goda erfarenheter.
            </seg>
            <seg n="955a20ff">
              I grönboken behandlas en rad gemensamma utmaningar som gäller
              den europeiska arbetskraften inom vården. Vi vill särskilt betona
              tre av dessa inom ramen för det fortsatta arbetet:
            </seg>
          </u>
          <note type="speaker" n="dba372ce">
            Anf. 101 JAN R ANDERSSON (m):
          </note>
          <u who="unknown" xml:id="i-b30337025d38505c-0" n="c4c2a57a">
            <seg n="86ccbac9">
              Herr talman! Grönboken om den europeiska arbetskraften inom vården
              utgör måhända ingen milstolpe för denna kammares debatter eller
              för den delen för svensk utrikespolitik detta då denna grönbok,
              enligt vår mening, behandlar frågor som är och fortsatt ska vara
              ansvarsområden, på vilka det i allt väsentligt ska avgöras på
              ett nationellt plan. Måhända förtjänar denna grönbok, kanske på
              andra meriter, denna kammares uppmärksamhet.
            </seg>
            <seg n="95e45c88">
              Vi menar att det är viktigt att utbyta erfarenheter inom många
              områden, inte minst inom hälso- och sjukvårdsområdet. Men det
              är lika viktigt att man beträffande basen för hälso- och sjukvårdspolitiken
              utgår från de nationella förutsättningar som finns och som är
              väldigt olika i olika länder.
            </seg>
            <seg n="f3836fe2">
              Hälso- och sjukvården är ingen överstatlig fråga. Det är viktigt
              att poängtera det då rimligtvis även detta bör återspeglas i frågan
              om på vilka områden som Sverige tillsammans med resten av Europa
              vill utveckla sitt samarbete detta sagt utifrån ställningstagandet
              i utskottet då det fanns två uppfattningar: en från alliansen
              och en från oppositionen, en reservation som skiljer sig inte
              bara i fråga om politisk inriktning utan också i synen på hur
              Europasamarbetet ska te sig.
            </seg>
            <seg n="c3ff2b0b">
              Vi menar, och vi är tydliga om detta, att endast i de fall där
              en gränsöverskridande problematik finns inom hälso- och sjukvårdens
              område behöver dessa problem hanteras inom ramen för EU-samarbetet.
              I detta avseende är vi, måhända till skillnad från oppositionen,
              mycket tydliga.
            </seg>
            <seg n="d9ce417e">
              Ett annat alternativ i fråga om hanteringen av denna grönbok
              som möjligen kunde ha attraherat oppositionen var de facto att
              vi inte skulle säga någonting. Ett sådant ställningstagande skulle
              dock i praktiken innebära att vi överlät ställningstagandet till
              andra, att vi gav carte blanche till kommissionen och lät andra
              avgöra huruvida den här frågan är viktig och vilka frågor som
              skulle vara viktiga. Vi tyckte inte att det var ett bra ställningstagande.
            </seg>
            <seg n="e16b839c">
              Vi tycker att Sverige ska tillhöra kärnan av det europeiska samarbetet
              och vill därför vara med och tidigt påverka i processen. Därför
              är jag glad över att utskottat beslutat att behandla denna grönbok
              även i sak.
            </seg>
            <seg n="e80aa9ad">
              Utskottet har i behandlingen av detta utlåtande, förutom vad
              gäller vår markering att hälso- och sjukvården ska vara ett nationellt
              ansvar även framgent, uttalat sig om två punkter vilka vi anser
              är viktiga för sjukvården och för den europeiska arbetskraften
              inom sjukvårdens utveckling. Det är två punkter som har gränsöverskridande
              karaktär.
            </seg>
            <seg n="62777e50">
              Den första punkten handlar om rörlighet. Vi menar i detta avseende
              att det är mycket viktigt att kommissionens förslag angående gränsöverskridande
              hälso- och sjukvård genomförs. I en tid där nationalistiska tendenser
              kan skådas på flera håll inom unionen är det viktigt att uttala
              att gemenskapens grund vilar på rörlighet. Vår uppfattning är
              att det för personal inom hälso- och sjukvården måste vara lika
              lätt som för andra yrkesgrupper att röra sig över gränserna i
              Europa.
            </seg>
            <seg n="a51bb8ef">
              Jag tror också att Sverige med en av världens mest kompetenta
              sjukvårdspersonal och ett av de sjukvårdssystem som har bäst kvalitet
              i världen svårligen kan se hinder eller faror med en sådan öppenhet,
              tvärtom. Svenska sjuksköterskor, sjukgymnaster, läkare eller andra
              yrkesgrupper inom hälso- och sjukvården borde liksom svenska patienter
              få större möjlighet att röra sig över gränserna. Detta menar vi
              är viktigt. Det skulle också höja statusen för flera yrkesgrupper
              och samtidigt bidra till en sjukvård som är bättre utformad utifrån
              vårdtagarnas behov.
            </seg>
            <seg n="79eea19a">
              Herr talman! Den andra punkten från kommissionen som vi från
              utskottet vill uppmärksamma handlar om företagande och dess möjligheter.
              I många länder, och så även i Sverige, är möjligheterna att driva
              eget företagande många gånger kringskurna av hinder i form av
              byråkrati och regleringar. Givetvis behöver hälso- och sjukvården
              regleringar. Men den behöver likaså entreprenörer, lokal förankring
              och nytänkande. Därför välkomnar vi från utskottet att kommissionen
              undersöker vilka hinder som finns för eget företagande inom hälso-
              och sjukvården och vilka hinder som kan undanröjas.
            </seg>
            <seg n="3070fb4e">
              Till sist vill jag notera att kommissionen i denna grönbok efterfrågat
              ytterligare debatt. Det är därför vår förhoppning att riksdagens
              behandling av detta utlåtande kan ha bidragit till det.
            </seg>
            <seg n="3405c51a">
              Herr talman! Med detta vill jag avslutningsvis yrka bifall till
              socialutskottets utlåtande i SoU18.
            </seg>
          </u>
          <note n="93c573c7">
            Överläggningen var härmed avslutad.
          </note>
          <note n="26790e3f">
            13 § Kärnteknisk säkerhet och strålskydd
          </note>
          <note n="79311c6f">
            Föredrogs
          </note>
          <note type="speaker" n="7f221485">
            Anf. 102 PETER JEPPSSON (s):
          </note>
          <u who="Q3370145" xml:id="i-0e4d392c406b4041-0" n="69a051f6">
            <seg n="f025cee9">
              Herr talman! Dagens debatt handlar om kärnteknisk säkerhet och
              strålskydd. Det är två viktiga delar som var för sig har fått
              alltmer uppmärksamhet de senaste åren. Tittar vi specifikt på
              den kärntekniska säkerheten beror den till mycket stor del på
              incidenten i Forsmark som resulterade i kritik från Riksrevisionen
              i maj 2007. Strålskyddet i sin tur har blivit alltmer aktuellt
              i och med att det bland annat finns en stor osäkerhet om mobiltelefoner
              och master och hur de påverkar oss människor, unga som gamla.
              Frågorna diskuteras och ifrågasätts alltmer i samhället.
            </seg>
            <seg n="6cc3d018">
              När vi socialdemokrater satt i regeringsställning under förra
              perioden påbörjades inriktningsarbetet för att säkerställa den
              svenska beredskapen vid radiologiska och nukleära olyckor, vilket
              utskottet mycket riktigt konstaterar, genom Myndigheten för samhällsskydd
              och beredskap.
            </seg>
            <seg n="5235032c">
              Vi i oppositionen har under lång tid genom motioner, skriftliga
              frågor, interpellationer och debatter här i kammaren uppmärksammat
              regeringen på den bristande kärnkraftssäkerhet som har funnits.
              Trots att den borgerliga majoriteten vid varje tillfälle har lovat
              att återgärder ska vidtas har regeringen fortfarande efter två
              år inte levererat några samlade förslag på förbättringar av beredskapen.
            </seg>
            <seg n="dea5d0a3">
              Regeringen har haft en gyllene chans att ta ett samlat grepp
              kring dessa frågor just med tanke på att Riksrevisionen lämnade
              en rad konkreta förslag till åtgärder vilka vi i oppositionen
              stödde och fortfarande stöder. Trots detta ansåg majoriteten att
              utskottet inte är berett att i detalj ta ställning till de åtgärder
              som förordas i framställningen och i motionerna. Detta ställningstagande
              beklagar vi djupt.
            </seg>
            <seg n="9f676721">
              Herr talman! Ett annat stort problemområde har uppmärksammats,
              nämligen konsekvenserna av att ett antal myndigheter nu har slagits
              samman. Den 1 juli förra året gick Statens kärnkraftsinspektion
              och Statens strålskyddsinstitut ihop och bildade den nya myndigheten
              Strålsäkerhetsmyndigheten.
            </seg>
            <seg n="3ec8beae">
              Den nya myndigheten konstaterar nu i sin årsredovisning att de
              kompetens- och resursmässiga aspekterna på säkerheten och tillsynen
              på säkerhetsområdet är en stor utmaning inte bara för myndigheten
              utan även för nationen.
            </seg>
            <seg n="3bb8337b">
              Det finns en avsaknad av tillräckligt antal personer med rätt
              kompetens. Vidare säger myndigheten att förmågan att säkerställa
              kompetent personal såväl inom industrin som på myndigheten kommer
              att påverka möjligheterna att genomföra planerade åtgärder.
            </seg>
            <seg n="ce13fa19">
              Strålsäkerhetsmyndigheten startade sin nya verksamhet med 36
              vakanta tjänster. Den moderatledda borgerliga majoriteten i utskottet
              konstaterar att en viss eftersläpning kan väntas uppstå i det
              pågående arbetet på grund av nyskapande av myndigheter och myndighetssammanläggning.
              Detta har vi nu fått tydligt bevis på.
            </seg>
            <seg n="fd0f9979">
              Omorganisationen i sig har säkerligen bedömts få en långsiktig
              positiv inverkan. Men det har på kort sikt uppenbarligen försämrat
              förutsättningarna att förbättra beredskapen att hantera den akuta
              fasen under en kärnkraftsolycka och den långsiktiga fasen därefter.
            </seg>
            <seg n="33c51ef5">
              Med anledning av detta kräver vi att regeringen omgående i sin
              redovisning till riksdagen särskilt redogör för resultatet av
              de förslag till åtgärder som Riksrevisionen har sammanställt och
              lämnat in till just riksdagen.
            </seg>
            <seg n="f5fb0d3e">
              Vi vill att regeringen tar sitt ansvar för kärnkraftssäkerheten
              inte minst med tanke på den befarade utbyggnad av kärnkraften
              som regeringen tänker sig framöver. Kärnkraftssäkerheten borde
              därför vara en prioriterad punkt på regeringen dagordning.
            </seg>
            <seg n="4fed5c62">
              Herr talman! Som jag nämnde i inledningen har frågorna om mobiltelefoner
              och master alltmer engagerat oroliga medborgare. Detta måste vi
              självfallet ta på allra största allvar. Ett antal motionärer har
              tagit upp detta under allmänna motionstiden och samtidigt mycket
              riktigt påpekat att de gränsvärden som för närvarande tillämpas
              i Sverige enbart skyddar mot omedelbara effekter och inte ger
              något skydd vid långvarig exponering.
            </seg>
            <seg n="6056825d">
              Hur detta i sin tur påverkar de allt fler yngre användarna och
              deras känsliga inre organ är inte heller det klarlagt på ett acceptabelt
              sätt. Europeiska rådet och EU:s medlemsländer har uppmanats av
              Europaparlamentet att fastställa strängare gränsvärden för elektromagnetisk
              strålning. En sammanställning av fakta om ohälsa vid elektromagnetisk
              strålning ter sig då tämligen logisk.
            </seg>
            <seg n="f782b00e">
              Vad avser den icke-joniserande strålningen kan vi tyvärr konstatera
              att det finns ett alltför stort antal människor som lider av just
              elöverkänslighet. Den borgerliga utskottsmajoriteten konstaterar
              att något samband mellan elektromagnetiska fält och elöverkänsligas
              besvär inte säkerställts vetenskapligt. Det bör därmed inte betraktas
              som en strålskyddsfråga.
            </seg>
            <seg n="87b405cf">
              Tyvärr kan vi konstatera att samhället i dag inte har något bra
              och tydligt sätt att bemöta alla drabbade medmänniskor. Det finns
              ingen tydlig ansvarsfördelning i och med att Strålsäkerhetsmyndigheten
              anser att detta inte tillhör myndighetens ansvarsområde. Därför
              är kravet att Socialstyrelsen tar problematiken på allvar väl
              befogat. Det blir även här uppenbart att forskningen om hälsoeffekter
              av icke-joniserande strålning måste öka på ett tydligt och mätbart
              sätt.
            </seg>
            <seg n="7bd67085">
              Herr talman! Med anledning av detta yrkar jag bifall till den
              gemensamma s-, v- och mp-reservationen nr 1. Vi socialdemokrater
              kommer inte att yrka bifall till någon av de övriga reservationerna.
              Men vi kommer att avstå under omröstningen och avser under året
              att återkomma till dessa viktiga frågor om strålskyddet.
            </seg>
          </u>
          <note n="9742f75d">
            I detta anförande instämde Kerstin Engle, Inger Jarl Beck och
            Åsa Lindestam (alla s).
          </note>
          <note n="748db82d" type="speaker">
            Anf. 103 GUNILLA WAHLÉN (v):
          </note>
          <u who="Q4990084" xml:id="i-f6184217ac79fbd3-0" n="916027d5">
            <seg n="455e8f46">
              Herr talman! Jag instämmer också i och ställer mig helt bakom
              Peter Jeppssons anförande och yrkande på bifall till reservation
              1.
            </seg>
            <seg n="c37daaf5">
              Precis som Peter Jeppsson sade bygger betänkandet på motioner.
              Jag ska belysa ett par motioner som finns i betänkandet. Det handlar
              om forskning. Trots rapporter från oberoende forskare och inte
              minst från allmänheten håller ansvariga myndigheter fast vid de
              forskningsresultat som hävdar att icke-joniserande strålning inte
              har någon icke-termisk effekt på människor. De forskare som arbetar
              seriöst och ger signaler om observationer behandlas inte väl.
              Det måste man göra. Ännu en förklaring till att man inte behandlar
              dem så väl kan vara att det hela finansieras via de stora multinationella
              elektronikföretagen.
            </seg>
            <seg n="9287e748">
              För att ställa detta till rätta menar vi fortfarande att regeringen
              bör uppdra åt våra universitet att råda bot på den stora kunskapslucka
              som finns inom det här området.
            </seg>
            <seg n="4bc2dd0e">
              Herr talman! Den grupp som upplever ohälsa till följd av elrelaterade
              aktiviteter har rätt att bli seriöst bemött. Om så ska ske måste
              det klargöras vilken myndighet som har ansvar för säkerhet och
              hälsa när det gäller de här ohälsoeffekterna. De kommuner som
              vill ta sitt ansvar för medborgarna har ingen central myndighet
              att vända sig till. Ingen klinisk forskning bedrivs på grundval
              av systematiskt insamlade data om ohälsa kopplade till den ökade
              elektrifieringen av miljön.
            </seg>
            <seg n="83ab5473">
              Marknadsundersökningar ger dock vid handen att denna typ av ohälsa
              är en ökande trend. En särskild kommission bör tillsättas med
              uppdrag att granska detta problemområde. Kommissionen skulle utföra
              sitt arbete i nära samarbete med Elöverkänsligas förbund, som
              vi menar är en viktig resurs som har kunskap inom området.
            </seg>
            <seg n="f9b7fc7f">
              Det är tyvärr inte säkerställt i och med nuvarande tillämpning
              av strålskyddslagen att försiktighetsprincipen ska gälla även
              vid ohälsa förorsakad av el.
            </seg>
            <seg n="7bdb3c9e">
              Herr talman! Forskningen inom detta område måste få ökad vikt
              och förstärkas. Gränsvärdena måste bygga på en vetenskaplig grund
              och säkras i Sverige. Därför yrkar jag bifall till reservation
              3.
            </seg>
          </u>
          <note type="speaker" n="67d6db3e">
            Anf. 104 PETER RÅDBERG (mp):
          </note>
          <u who="Q6086370" xml:id="i-c113a19ffbf1737c-0" n="753acd54">
            <seg n="b078c280">
              Herr talman! Få saker i det moderna samhället är så beroende
              av hög säkerhet som driften av kärnreaktorer. Vi har alla sett
              vilka konsekvenser ett totalhaveri kan få. Men även mindre incidenter
              kan få allvarliga följder för anställda, närboende och miljö.
            </seg>
            <seg n="abe2762b">
              Säkerheten är emellertid inte bara viktig för att undvika misstag
              och risktagande som kan leda till olyckor med påföljande läckage
              och radioaktivitet. Den är också av yttersta vikt för att minimera
              risken för att radioaktivt material kommer på avvägar och hamnar
              i fel händer. Säkerheten i svenska kärnkraftverk har kritiserats
              många gånger och av många aktörer.
            </seg>
            <seg n="f95b7c8d">
              Det finns inga säkra kärnkraftverk. En olycka kan inträffa i
              vilket kärnkraftverk som helst. I värsta fall kan följderna bli
              katastrofala. Det som hände i Tjernobyl skulle kunna hända igen.
              Olyckor med katastrofala följder kan hända även i Sverige.
            </seg>
            <seg n="26bd8619">
              Det finns en föreställning om att det är ytterst osannolikt att
              en olycka skulle inträffa här hos oss. Våra kärnkraftverk är säkrare
              än till exempel ryska och östeuropeiska, säger kärnkraftens förespråkare.
              Det stämmer att de svenska reaktorerna i regel är bättre än de
              östeuropeiska och ryska. Men det finns inga säkra kärnkraftverk.
            </seg>
            <seg n="0dbbd2aa">
              På grund av det komplexa systemet i reaktorerna är det svårt
              att förutsäga och förbereda sig på alla incidenter som kan inträffa.
              Säkerheten beror också i hög grad på den mänskliga faktorn. Det
              är inte bara i Sverige som kärnkraftsförespråkarna hävdar att
              de egna kärnkraftverken är de säkraste i världen. I Frankrike,
              USA, Finland, Japan och Sydkorea säger man ungefär samma sak.
              Detsamma hävdade ägarna av Tjernobyl innan det omöjliga inträffade.
            </seg>
            <seg n="7b3e1e45">
              Faktum är att om en stor olycka skulle inträffa i en svensk reaktor
              skulle det kunna få lika dödliga konsekvenser som en liknande
              olycka på andra sidan Östersjön. Skulle det radioaktiva innehållet
              i reaktorn komma ut kan det leda till extremt svåra föroreningar
              av miljön och få förödande konsekvenser för människor vida omkring.
              Även SKI, tillsynsmyndigheten för säkerheten i svenska kärnkraftverk,
              säger att man måste få klart för sig att kärnkraften är en mycket
              farlig teknik.
            </seg>
            <seg n="0bbbc323">
              Sannolikheten för en olycka av största tänkbara dimensioner med
              radioaktivt utsläpp till omvärlden beräknas vara en på 100 000
              år per reaktor. Men det förutsätter att det inte finns några dolda
              fel och att alla tänkbara kombinationer av mänskliga och tekniska
              fel verkligen är inkluderade. Oroande nog upptäcks dolda och helt
              oväntade fel då och då även här i Sverige.
            </seg>
            <seg n="f0adbb41">
              I slutet av juli 2006 inträffade en mycket allvarlig incident
              i kärnkraftverket i Forsmark. Ett tekniskt fel gjorde att flera
              av varandra oberoende säkerhetssystem slogs ut. Händelsen berodde
              på ett konstruktionsfel som byggdes in i reaktorn redan 1993 och
              som även fanns i två av Oskarshamns reaktorer och eventuellt i
              flera reaktorer runt om i Europa.
            </seg>
            <seg n="8a9df93a">
              När strömmen bröts visade det sig att två av de fyra reservgeneratorerna
              som i ett nödläge förser kärnkraftverket med ström inte fungerade.
              SKI fann ingen förklaring till att inte också de övriga två slutade
              att fungera. Om alla fyra generatorerna hade slagits ut hade vi
              varit nära en härdsmälta.
            </seg>
            <seg n="ec4bfad3">
              Händelsen kom som en total överraskning för Forsmarks ledning,
              ägaren Vattenfall och för Statens kärnkraftsinspektion, SKI. Detta
              fanns inte med i några riskkalkyler. Frågan är hur många fler
              allvarliga och helt oförutsedda fel som kan uppstå.
            </seg>
            <seg n="d4219708">
              Just nu pågår undersökningar i Sverige där man försöker avgöra
              om det finns någon lämplig berggrund för att dumpa avfallet i
              ett så kallat djupförvar. Tanken är att kapsla in avfallet i behållare
              av stål och koppar. Avfallsbehållarna ska enligt förslaget från
              kärnkraftsindustrins avfallsbolag, SKB, grävas ned i tunnlar 500
              meter under marken där de omges med bentonit, som är en sorts
              lera. Bentoniten ska skydda behållarna mot rörelser i berget och
              förhindra att grundvattnet rör sig fritt. Tunnlarna ska sedan
              fyllas igen och slutförvaras för alltid.
            </seg>
            <seg n="5580388b">
              SKB:s förslag har diskuterats i många år. Det innehåller en rad
              osäkerheter, av vilka en del kanske aldrig kan lösas. Många fysiska
              aspekter är helt enkelt oförutsägbara, som de radioaktiva ämnenas
              beteende, geologiska förändringar samt påverkningar på omgivningen
              som en följd av bränslets värmeutveckling. I sina försök att komma
              till rätta med problemet upptäckte SKB hela tiden nya svårigheter
              utan att ens ha löst de ursprungliga problemen.
            </seg>
            <seg n="5f8632f9">
              SKB menar att djupförvaret inte kommer att behöva någon bevakning
              och att deras ansvar för avfallet är över i och med att den sista
              tunnan har deponerats och tunnlarna har förslutits. Men vi kan
              inte veta om våra ättlingar kommer att förstå vad det är för dödliga
              överraskningar som vi har grävt ned i jorden.
            </seg>
            <seg n="a00acc6b">
              Vi kan inte veta hur jordens geologiska förutsättningar förändras
              med tiden. Vi kan inte garantera att ingen försöker komma åt avfallet,
              till exempel för att skapa atombomber. Därför är det helt vansinnigt
              att lämna detta dödliga arv till kommande generationer. Djupförvaret
              kan inte lämnas oövervakat. En övervakning är dock mycket dyr
              och nästan omöjlig. Hur planerar man ett vaktschema för hundratusentals
              år?
            </seg>
            <seg n="54209bc7">
              Herr talman! Det finns oerhört många delar att titta på i osäkerheten
              i detta. För tids vinnande yrkar jag bifall endast till reservationerna
              1 och 3.
            </seg>
          </u>
          <note type="speaker" n="d1868d4f">
            Anf. 105 ULF GRAPE (m):
          </note>
          <u who="Q5768911" xml:id="i-e7a67e500710e30e-0" n="07bdfa56">
            <seg n="f828c065">
              Herr talman! Kärnteknisk säkerhet och strålskydd är ett brett
              område som omfattar alltifrån säkerheten i våra kärnkraftverk
              till de negativa effekter som en del människor upplever av att
              vistas i en mikrovågstät miljö. Jag kommer att hålla mig till
              området kärnteknisk säkerhet.
            </seg>
            <seg n="f642f453">
              Det finns i dag 441 kärnkraftverk i ett trettiotal länder runt
              om i världen. Utöver dessa byggs nu 27 nya, varav ett i Finland,
              66 är på projekteringsstadiet och ytterligare 103 finns på planeringsstadiet.
            </seg>
            <seg n="b65517b5">
              Här i Sverige har vi precis öppnat för att kunna ersätta de befintliga
              kärnkraftverken med nya när de gamla har nått sin tekniska livslängd.
            </seg>
            <seg n="85282b8d">
              Varför då detta intresse för kärnkraft? Ja, svaret är enkelt.
              Elektricitet innebär välstånd.
            </seg>
            <seg n="e0ecd845">
              Med prognoser som pekar på en fördubbling av efterfrågan på el
              i världen fram till 2050 kommer alla koldioxidneutrala energikällor
              att behövas. Två tredjedelar av den el som produceras i världen
              i dag kommer från förbränning av fossila bränslen. Kärnkraften
              är ett av alternativen för att minska utsläppen av växthusgaser.
            </seg>
            <seg n="6bf60ed6">
              Men kärnkraften är också förknippad med risker, om än kontrollerbara.
              Riksrevisionen har granskat om myndigheterna har en god beredskap
              för att hantera konsekvenserna av en olycka i ett svenskt kärnkraftverk.
              Granskningen initierades av en händelse i Forsmark den 25 juli
              2006 där en reaktor snabbstoppades på grund av ett elfel och där
              reservkraften inte fungerade som den skulle. Händelsen klassades
              som en tvåa på den sjugradiga Inesskalan, som är en internationell
              gradering av händelser och olyckor i kärnkraftverk. Harrisburg
              1979 och Tjernobyl 1986 är exempel på Ines-7-olyckor. Händelsen
              i Forsmark skapade återigen en nödvändig debatt om säkerheten
              vid våra kärnkraftverk. Det framkom en bild av att säkerhetskulturen
              inte var den bästa.
            </seg>
            <seg n="b9e43302">
              Trots att händelsen 2006 visar att säkerhetskulturen går att
              förbättra håller våra svenska kärnkraftverk en mycket hög säkerhetsnivå.
              Det läggs mycket kraft på det förebyggande arbetet. Det förebyggande
              arbetet är nämligen den bästa försäkringen mot att en olycka ska
              inträffa.
            </seg>
            <seg n="53e26607">
              Om en kärnkraftsolycka ändå händer kan den få stora konsekvenser
              för många sektorer i samhället. Människor, djur, natur, jordbruk,
              dricksvatten och livsmedelsproduktion kan påverkas. Därför är
              ansvaret för att hantera en kärnkraftsolycka också fördelat mellan
              olika regionala och centrala myndigheter. Ansvars- och närhetsprincipen
              gäller även för en kärnkraftsolycka, och det är viktigt att de
              här principerna upprätthålls. Det ska inte finnas något tvivel
              om vem som har ansvaret om en kärnkraftsolycka trots allt sker.
            </seg>
            <seg n="ec115f6d">
              Riksrevisionens rapport efter händelsen i Forsmark 2006 visar
              att den dåvarande centrala krisberedskapen hade betydande brister.
              Man pekade på ett flertal åtgärder som behöver vidtas för att
              säkerställa samhällets beredskap inför allvarliga kriser.
            </seg>
            <seg n="0c60b8e3">
              Den nuvarande regeringen har vidtagit en rad åtgärder för att
              samhällets krisberedskap ska förbättras. Försvarsdepartementet
              leder sedan 2006 en arbetsgrupp för Regeringskansliets tvärsektoriella
              arbete med samhällets krisberedskap. MSB, Myndigheten för samhällsskydd
              och beredskap, har startat sin verksamhet. I Regeringskansliet
              finns nu en krishanteringsfunktion som är bemannad med chefsberedskap
              24 timmar om dygnet årets alla dagar.
            </seg>
            <seg n="922178c5">
              Herr talman! Det bästa skyddet mot olyckor i något av våra kärnkraftverk
              är att se till att de inte inträffar. I andra hand är det viktigt
              med en organisation som kan hantera och minimera konsekvenserna
              av en olycka.
            </seg>
            <seg n="e0818d6f">
              Genom en ansvarsfördelning där det är kärnkraftverken som ansvarar
              för säkerheten i sina egna anläggningar har vi en ständigt hög
              beredskap vid alla våra kärnkraftverk när det gäller att hantera
              den akuta fasen under en olycka.
            </seg>
            <seg n="167222b3">
              Genom en ansvarsfördelning där länsstyrelserna ansvarar för räddningstjänsten
              vid en olycka med radioaktiva utsläpp säkerställer vi att den
              befolkning som berörs av olyckan omedelbart underrättas och instrueras
              i vilka skyddsåtgärder som ska vidtas.
            </seg>
            <seg n="44b9ed2d">
              Genom en ansvarsfördelning där MSB ansvarar för att stödja samordningen
              av centrala myndigheter sektorsövergripande får vi en effektivare
              operativ krishantering på central nivå.
            </seg>
            <seg n="e364fdc2">
              Herr talman! Med anledning av att regeringen har vidtagit åtgärder
              för att stärka den nationella krishanteringen yrkar jag bifall
              till förslagen i betänkandet och avslag på reservationerna.
            </seg>
          </u>
          <note type="speaker" n="60c34d5b">
            Anf. 106 PETER RÅDBERG (mp) replik:
          </note>
          <u who="Q6086370" xml:id="i-c113a19ffbf1737c-1" n="753acd54">
            <seg n="015b3278">
              Herr talman! Ulf Grape sade i sitt anförande att kärnkraften
              är bra för miljön. Vad Ulf Grape inte nämnde, och vad kärnkraftsförespråkarna
              aldrig nämner, är det som kärnkraften lever på, nämligen uranbrytning.
              Finns det något som är så miljöfarligt eller som förstör miljön
              så mycket som uran? Varför nämner du inte det när du pratar om
              att kärnkraften är så bra för miljön?
            </seg>
            <seg n="eccb8588">
              Som andra punkt säger du att olyckor inte ska inträffa. Olyckor
              inträffar hela tiden. Vi har haft två stora smällar. Du nämnde
              2006, men jag kan räkna upp flera händelser i våra egna kärnkraftverk
              i Sverige. De inträffar gång på gång på grund av den mänskliga
              faktorn.
            </seg>
            <seg n="0def404c">
              Vi säger här att vi har ett elöverskott, och det säger även myndigheterna.
              Det är väldigt märkligt att regeringen inte kan anamma detta.
              Ni säger att vi måste ha nya kärnkraftverk 2020, men ni tittar
              inte en enda sekund på de möjliga förnybara energikällor som finns.
            </seg>
            <seg n="632e3f37">
              Jag kan räkna upp siffrorna sedan. Kan Ulf Grape svara på min
              fråga om miljön när det gäller uranbrytning? Du säger att olyckor
              inte inträffar. Olyckor inträffar hela tiden på grund av den mänskliga
              faktorn. Med statistik kan man naturligtvis säga att olyckor inte
              ska inträffa om det och det inträffar. Det kan jag hålla med,
              men faktum är att vi är människor. Olyckor kommer tyvärr att inträffa
              om vi fortsätter med den här storskaligheten.
            </seg>
          </u>
          <note type="speaker" n="ef34a9ef">
            Anf. 107 ULF GRAPE (m) replik:
          </note>
          <u who="Q5768911" xml:id="i-e7a67e500710e30e-1" n="07bdfa56">
            <seg n="6143a634">
              Herr talman! Det går att bryta uran på ett lika säkert sätt som
              vid all annan gruvdrift. Det finns system för att hantera det.
            </seg>
            <seg n="f9d9f0cb">
              Allt tyder på att vi kommer att ha en elkraftsbrist i världen.
              Den elkraftsbristen kommer att öka. Någon ska leverera den energi
              som behövs. Varför då inte använda koldioxidneutral energi som
              vi producerar i Sverige? Det kan väl vara ett bra alternativ,
              speciellt med tanke på att två tredjedelar av den energi som produceras
              i dag medför koldioxidutsläpp.
            </seg>
            <seg n="2f103b43">
              Du säger att olyckor inträffar hela tiden. Det stämmer att olyckor
              inträffar, och det rapporteras enligt det här Inessystemet som
              är ett internationellt system för att rapportera händelser och
              olyckor. Men i varje kärnkraftverk har vi säkerhetsrutiner uppbyggda
              för att hantera just den mänskliga faktorn. Det är inte bara ett
              system, utan det är två- och tredubbla system som ska se till
              att olyckor kan kontrolleras och att det inte kommer ut utsläpp
              i naturen.
            </seg>
          </u>
          <note type="speaker" n="6b5fc86f">
            Anf. 108 PETER RÅDBERG (mp) replik:
          </note>
          <u who="Q6086370" xml:id="i-c113a19ffbf1737c-2" n="753acd54">
            <seg n="06f1bb90">
              Herr talman! I Forsmark 2006 hände det som Ulf Grape säger inte
              ska hända. Olyckan i Tjernobyl 1986 skulle inte hända, men hände.
              Det är helt uppenbart att den här typen av storskalighet förr
              eller senare kommer att leda till en stor olycka.
            </seg>
            <seg n="20a7b1e4">
              Frågan är varför man inte kan satsa på de alternativ som finns.
              Jag ska läsa upp vad Energimyndigheten säger: Mellan 2007 och
              2008 minskade till och med elanvändningen med 2 procent per år.
              I Sverige produceras redan i dag mer el än vad som används. Enligt
              Energimyndighetens senaste långtidsprognos kommer överskottet
              bara att växa. Redan 2010 kommer överskottet att uppgå till över
              9 terawattimmar per år. År 2030 antas det uppgå till 25 terawattimmar.
              Det finns en möjlighet att bygga ut vindkraften med minst 30 terawattimmar
              per år.
            </seg>
            <seg n="888d7c9c">
              Det är Energimyndigheten som säger detta och inte Miljöpartiet.
              Svaret är alltså att det går att hitta alternativ till den kärnkraft
              som kommer att bli för gammal 2020. Då blir den logiska frågan:
              Varför satsar man inte på de alternativ som är mycket säkrare
              för oss människor och som kan garantera den el som vi alla ändå
              vill ha? Varför ska man satsa på den här storskaligheten?
            </seg>
            <seg n="49a67032">
              Du säger att uranet är miljövänligt. Det är inte sant. Uranbrytning
              är väl det mest miljöförstörande som över huvud taget finns.
            </seg>
          </u>
          <note type="speaker" n="bfcc26b4">
            Anf. 109 ULF GRAPE (m) replik:
          </note>
          <u who="Q5768911" xml:id="i-e7a67e500710e30e-2" n="07bdfa56">
            <seg n="26a26a15">
              Herr talman! I den energiuppgörelse som precis har träffats finns
              kärnkraften som en garant för att vi kommer att ha stabila elleveranser
              även i framtiden. Det är inte allom givet att det ska bli kärnkraftverk,
              utan de ska prövas, och kommer att prövas, mot vilka alternativa
              energislag som helst när det gäller den företagsekonomiska delen.
              I överenskommelsen ingår också en kraftig satsning på förnybar
              energi, däribland vindkraft. Det finns inga motsättningar i det.
            </seg>
            <seg n="49b31a0b">
              Jag tycker återigen att det är viktigt att vi som ledande industrination
              också kan exportera koldioxidneutral energi till länder som inte
              har tillgång till det i dag.
            </seg>
            <seg n="9e147706">
              Vad gäller uranbrytning finns det i dag sådan i framför allt
              Afrika som våra miljömyndigheter skulle ha en del synpunkter på,
              men för den skull kan man inte döma ut all uranbrytning som pågår
              runt om i världen. Det finns metoder för att hantera till exempel
              damm på ett effektivt sätt så att det inte sker utsläpp i naturen.
            </seg>
          </u>
          <note type="speaker" n="18f5a797">
            Anf. 110 STAFFAN DANIELSSON (c):
          </note>
          <u who="Q5616883" xml:id="i-286e4bf963c13ed4-0" n="3adaf372">
            <seg n="1baa4fd8">
              Herr talman! Vi diskuterar och beslutar i dag om mycket viktiga
              frågor, som vanligt i riksdagen. Försvarsutskottets betänkande
              har rubriken Kärnteknisk säkerhet och strålskydd .
            </seg>
            <seg n="f4257f50">
              Orsaken till att dessa frågor behandlas har sin grund i 16 olika
              riksdagsmotioner från den allmänna motionstiden och kanske något
              senare. Utskottet redovisar sakläget i de olika frågorna och landar
              därefter i ett majoritetsbeslutet att avslå motionerna. På några
              områden har oppositionen reserverat sig. Så blir ju vanligen resultatet.
            </seg>
            <seg n="95404d66">
              Vänsterpartiet och Miljöpartiet har tre gemensamma reservationer
              kring elektromagnetisk strålning och dess risker. Man vill ha
              lägre gränsvärden och mer forskning. Utskottsmajoriteten hänvisar
              till den internationella expertis som till exempel inom Europeiska
              unionen rekommenderar gränsvärdesnivåer och där man för tillfället
              gör en översyn av de gällande riktlinjerna. Vi hänvisar också
              till den omfattande internationella forskning som bedrivs och
              som inte ger något vetenskapligt stöd för ett orsakssamband mellan
              exponering för elektromagnetiska fält och de besvär som tyvärr
              drabbar människor och som upplevs komma av elektriciteten.
            </seg>
            <seg n="5a0a9e99">
              Jag noterar att Peter Jeppsson nu lämnar informationen att Socialdemokraterna
              kommer att avstå i de här voteringarna. Det är lite intressant,
              för det har ni inte gjort tidigare. Min fråga blir då: Innebär
              det att ni tvivlar på den samstämmiga internationella expertisens
              bedömning som också våra svenska myndigheter står bakom? Det är
              en rätt stor positionsförändring i sådana fall, och det ska bli
              intressant att se hur en eventuell ny majoritet i sådana fall
              hanterar denna fråga.
            </seg>
            <seg n="4ccf1fb9">
              Av forskningspropositionen framgår också att regeringen avser
              att stärka den svenska forskningen på det här området. Vi är överens
              om att finns denna oro bland människor ska vi självfallet forska.
              Det görs i Sverige och det görs internationellt.
            </seg>
            <seg n="80b34d97">
              Socialdemokraterna kräver i en reservation att regeringen omgående
              redogör för resultatet av de förslag på åtgärder som Riksrevisionen
              framförde i en skrivelse till riksdagen i april 2007. Den handlade
              alltså om säkerheten vid kärnkraftsolyckor. Det är en oerhört
              viktig fråga, det är vi överens om.
            </seg>
            <seg n="59ba6876">
              Ett enigt utskott ställde sig 2007 bakom Riksrevisionens förslag
              om att regeringen behövde agera med anledning av detta och pekade
              även på att den nya alliansregeringen och myndigheter redan var
              i full gång med detta.
            </seg>
            <seg n="22d02f00">
              Man kan stillsamt notera att Riksrevisionens kritik i sak mot
              det tillstånd som rådde under Riksrevisionens arbete 2006 inte
              drabbar alliansregeringen utan den regering som lämnade makten
              2006. Möjligen är det därför som Socialdemokraterna är så angelägna
              om att alliansregeringen agerar.
            </seg>
            <seg n="7d861d48">
              Socialdemokraterna har en poäng i att utskottet år 2007 gjorde
              bedömningen att det kunde vara bra om regeringen lämnade en redovisning
              under följande riksmöte, och det har inte skett. Det händer ibland
              med sådana beställningar som riksdagen lämnar. Vi får se när redovisningen
              kommer och vilka motiven är för att den kommer lite senare än
              vad utskottet helst hade velat.
            </seg>
            <seg n="77c7ea39">
              Jag tror att anledningen är att det har skett och sker så många
              åtgärder på detta område och att genomförandet av dessa är i full
              gång och har prioriterats. Några exempel på åtgärder Ulf Grape
              var inne på detta är regeringens uppdrag till dåvarande Statens
              strålskyddsinstitut att utreda beredskapens kostnader och förslag
              på framtida avgifter, sammanläggningen av Statens strålskyddsinstitut
              och Statens kärnkraftsinspektion, vilket även Peter Jeppsson pekade
              på. Arbetet inom dåvarande Statens räddningsverk för att förbättra
              beredskapen inför en kärnkraftsolycka fortsätter, vilket utskottet
              framhåller i betänkandet, med full kraft i den nya myndigheten
              för samhällsskydd och beredskap.
            </seg>
            <seg n="a75ce2b4">
              Det är alltså ett stort arbete på gång för att rätta till de
              brister som fanns när alliansregeringen tog över efter den förra
              regeringen på detta område.
            </seg>
          </u>
          <note n="7265ce2f">
            Med detta yrkar jag bifall till förslaget i försvarsutskottets
            betänkande och avslag på reservationerna.
          </note>
          <note type="speaker" n="1271bfea">
            Anf. 111 PETER JEPPSSON (s) replik:
          </note>
          <u who="Q3370145" xml:id="i-d2c6f8b42509ed6e-0" n="69a051f6">
            <seg n="27e5817f">
              Herr talman! Jag fick ett antal frågor av Staffan Danielsson,
              och jag tycker inte att det är mer än rätt att man går upp och
              besvarar dem, vilket jag gör nu.
            </seg>
            <seg n="4b35057a">
              Vad gäller strålskyddet och gränsvärdena kommer vi mycket riktigt
              att avstå under omröstningen för vi anser att det är så mycket
              som har hänt inom detta område och mer och mer blir uppmärksammat
              kring gränsvärdena och problematiken. Det kommer alltså nya fakta,
              och det är inte alls samstämmigt, Staffan Danielsson, som du säger
              här. Det finns en stor osäkerhet kring detta. Därför har vi också
              sagt i vårt parti att vi kommer att återkomma till hösten och
              presentera våra förslag när det gäller detta. Därför väljer vi
              nu att inte bifalla motionerna eller reservationerna, och vi kommer
              inte att vara med vid omröstningen på det sättet. Det är en markering
              från vår sida. Det händer mycket, och det finns en oro.
            </seg>
            <seg n="a6f89208">
              Vad gäller kärnsäkerheten som sådan har det hänt en del. Det
              är rätt, Staffan Danielsson! Men vi saknar regeringens samlade
              åtgärdsprogram. Det kommer lite här och lite där. Min fråga blir
              väl egentligen till dig: Vad sade ni själva innan valet här i
              kammaren gällande de här frågorna? Riksrevisionen har ju kommit
              och visat på brister 2007, men vad sade ni själva när ni satt
              i opposition? Det är väl inte fel att man om det kommer en rapport
              ett år uppmärksammar det och kräver att ett svar ska finnas och
              helst ett samlat sådant?
            </seg>
            <seg n="9eb62c9c">
              Sedan ska man så klart inte säga att det som redovisas är dåligt,
              men vi saknar det samlade greppet, och det är det vi efterlyser.
            </seg>
            <seg n="100e3a07">
              Sedan måste jag ändå gå in på detta eftersom ni ju har varit
              kända kärnkraftsmotståndare i Centern. Vi har byggt upp och projekterar
              för ett slutförvar av det befintliga kärnkraftsavfallet. Stoppar
              man den delen, eller hur ska man lösa det? SKB vet ju inte hur
              vi ska kunna ta hand om eventuellt nytt avfall från nya kärnkraftverk.
            </seg>
          </u>
          <note type="speaker" n="bcb1cc55">
            Anf. 112 STAFFAN DANIELSSON (c) replik:
          </note>
          <u who="Q5616883" xml:id="i-286e4bf963c13ed4-1" n="3adaf372">
            <seg n="97fcedd2">
              Herr talman! Jag kan först säga vad utskottsskrivelsen som värderar
              vad den vetenskapliga expertisen internationellt och i Sverige
              har för uppfattning om riskerna med strålningen. Det är ingen
              borgerlig ståndpunkt, utan det är en vetenskaplig ståndpunkt och
              en myndighetsståndpunkt. Det som skrivs här efter en redovisning
              är: Den forskning som hittills har genomförts ger inget vetenskapligt
              stöd för ett orsakssamband mellan exponering för elektromagnetiska
              fält och de besvär som drabbar elkänsliga.
            </seg>
            <seg n="235ac820">
              Nu säger Peter Jeppsson att det visst gör det, för att det har
              kommit fram ny forskning och så vidare. Det har även Vänsterpartiet
              och Miljöpartiet hävdat, men det menar jag inte stämmer. Är det
              så att Socialdemokraterna nu ifrågasätter svenska myndigheters
              och internationell expertis uppfattning på detta område kommer
              vi att få en stor debatt om detta.
            </seg>
            <seg n="6c70248f">
              Vi är överens om det lidande som människor genomgår, och för
              sjukdomar och besvär ska man få största möjliga hjälp av vår sjukvård.
              Upplever man att det beror på det här ska det verkligen tas på
              allvar, och då ska vi resonera och forska. Vi är överens om forskning,
              men vi måste också ha respekt, tycker jag, för den vetenskapliga
              bedömning som expertisen gör.
            </seg>
            <seg n="1f18626e">
              Centerpartiet är inga kärnkraftsvänner. Vi gillar inte kärnkraft,
              och vi har jobbat stenhårt under många decennier för att få så
              säker kärnkraft som möjligt och att hitta avvecklingsmöjligheter.
              Svensk kärnkraft ligger i topp i världen när det gäller att driva
              säkert. Vi är överens om att det behövs åtgärdsprogram. Regeringen
              jobbar stenhårt med detta. Jag har vidgått att utskottet hade
              en beställning som inte är levererad i tid av regeringen. Det
              kommer en redovisning, och vi får diskutera djupare då. Men det
              pågår ett stort arbete, och vi jobbar stenhårt med att ha en säker
              kärnkraft.
            </seg>
          </u>
          <note type="speaker" n="137c1881">
            Anf. 113 PETER JEPPSSON (s) replik:
          </note>
          <u who="Q3370145" xml:id="i-d2c6f8b42509ed6e-1" n="69a051f6">
            <seg n="6777d471">
              Herr talman! Jag kan bara konstatera att det Staffan Danielsson
              i sin tur säger är att Europarådet och parlamentet har helt fel.
              Han ifrågasätter egentligen deras slutsatser om gränsvärdena.
            </seg>
            <seg n="23afe888">
              Det jag och vi säger är att vi vill återkomma med det här. Det
              kommer fram så många fakta kring gränsvärdena, och man har faktiskt
              gått ut och sagt det här i Europa. Då tycker vi att det vore konstigt
              och fel om inte vi skulle lyssna på detta och åtminstone se om
              det stämmer eller inte stämmer. Därför kan vi inte ta ställning
              till och rösta för utskottsförslaget när det finns en sådan osäkerhet.
              Det är det jag vill ha sagt.
            </seg>
            <seg n="97f3eb33">
              Jag tycker att det känns oroväckande att Staffan Danielsson här
              så pass tydligt säger att både Europarådet och parlamentet måste
              ha fel. Jag vet inte om det var så han menade, men jag tolkar
              det så i alla fall.
            </seg>
            <seg n="7262d6f4">
              Sedan säger Staffan Danielsson att Centern inte gillar kärnkraften.
              Men ni har ju faktiskt gått med på en överenskommelse som gör
              att ni bryter den gamla ståndpunkt som ni har haft och kan tänka
              er nya reaktorer. I varje fall har er partiordförande, Maud Olofsson,
              sagt det. Stämmer inte detta? Ni kan ju inte säga en sak från
              partiledarhåll och sedan som ledamot säga en annan sak. Det måste
              ju finnas en linje för vad man säger från Centerpartiet. Jag vet
              att det här är kontroversiellt ute i centerleden, det hör jag
              ofta. Det är ju er sak att hantera, men jag tycker ändå att det
              är konstigt, det Staffan Danielsson säger här i dag: Ni gillar
              inte kärnkraft, men ändå är ni beredda att öppna för ny kärnkraft
              och tio nya reaktorer.
            </seg>
            <seg n="bec3ec26">
              Då återkommer jag till den fråga jag ställde. Hur hanterar ni
              avfallet efter den här förlängningen av kärnkraftsepoken? Under
              de 30 år som det har forskats och SKB har varit inblandade har
              man räknat på den produktion som har funnits fram till nu och
              den produktion som kommer att finnas så länge de befintliga reaktorerna
              finns. Men man har definitivt inte räknat med några nya reaktorer,
              som till och med, med den nya tekniken, kommer att producera dubbelt
              så mycket. 10 reaktorer blir med den nya tekniken 20 reaktorer,
              Staffan Danielsson.
            </seg>
          </u>
          <note type="speaker" n="cdc07eae">
            Anf. 114 STAFFAN DANIELSSON (c) replik:
          </note>
          <u who="Q5616883" xml:id="i-286e4bf963c13ed4-2" n="3adaf372">
            <seg n="809a062f">
              Herr talman! Det blir inte alls med nödvändighet 20 stycken.
              Peter Rådberg sade också någonting om att vi 2020 måste ha nya
              kärnkraftverk. Det ligger inte alls i den här uppgörelsen, utan
              det är en kraftfull satsning på förnybar energi. Maud Olofsson
              gillar inte kärnkraft. Vi har precis samma uppfattning. Inga skattepengar
              in i kärnkraften, säger det här beslutet. Det kommer fram mer
              el. Vi har ett elöverskott jag ger er rätt som säger detta. Vi
              tror att när inga pengar går in och vi har elöverskott är det
              inte alls säkert att vi får se några nya kärnkraftverk, och ingen
              blir gladare än jag då.
            </seg>
            <seg n="049501dd">
              Det är samma sak med avfallet. Det måste vi ta om hand på ett
              säkert sätt med den produktion vi har i dag i de kärnkraftverk
              som dunkar och går. Hur länge de dunkar vet vi inte riktigt vare
              sig med er politik eller med vår politik. Vi har inte sett några
              konkreta förslag än från oppositionen om hur många kärnkraftverk
              man kan plocka ut nästa mandatperiod, men det ska bli intressant
              att se dem. Gör man inte det kommer faktiskt samma avfall fram.
            </seg>
            <seg n="710e64d2">
              Vad gäller strålningen ska man ta människors oro på allvar. Många
              kopplar ihop det här jag vet det men man måste också ha respekt
              för vetenskapen. Diskussionen kommer att fortsätta. Vi är för
              forskning. Vi är för att de som har bekymmer ska få bästa möjliga
              hjälp av sjukvården, men jag noterar att de myndigheter i Sverige
              som har ansvar för det här och den internationella expertis som
              finns inte hittar dessa samband.
            </seg>
            <seg n="471e74fb">
              Finns de håller jag med. Då behövs det radikala åtgärder, och
              vi får se när vi träffas nästa gång var vi landar och hur ni uppfattar
              det då.
            </seg>
          </u>
          <note type="speaker" n="31ecd181">
            Anf. 115 KJELL ELDENSJÖ (kd):
          </note>
          <u who="Q5708107" xml:id="i-97e7f6173a2aade4-0" n="f68ba8fd">
            <seg n="b093d7a7">
              Herr talman! Det här är mitt debutanförande i försvarsutskottet,
              och det känns lite speciellt. Det känns också lite speciellt att
              det är frågan om kärnteknisk säkerhet och strålskydd som vi behandlar.
              Det är nämligen så att jag för väldigt länge sedan, som ung, jobbade
              på AB Atomenergi, som det hette på den tiden, i Studsvik. Då hade
              det inte byggts några kärnkraftverk, men däremot byggde man under
              den perioden, i början av 60-talet, värmekraftverket i Ågesta,
              som ju nu är nedlagt.
            </seg>
            <seg n="37c4402e">
              Det är väl ingen tvekan om att kärnkraften är ett effektivt sätt
              att producera elektricitet i stor mängd. Samtidigt kräver kärnkraften
              ju en komplicerad teknik som måste kringgärdas av rigorösa säkerhetsåtgärder
              för att nukleära olyckor ska förebyggas, och andra olyckor också
              för den delen. Detta gäller så klart också vid våra svenska kärnkraftverk.
              Säkerhetsåtgärderna har ju också efterhand under årens lopp förbättrats
              liksom tekniken vid produktionen.
            </seg>
            <seg n="493458c4">
              Trots detta har det uppmärksammats att ännu mer behöver göras
              för att kärnkraften ska bli allt säkrare. Bland annat har Riksrevisionen
              gjort påtalanden till riksdagen om att det behövs fler åtgärder
              för att säkerställa bättre beredskap för att förhindra och kunna
              hantera konsekvenserna av eventuella olyckor, om sådana trots
              omfattande säkerhet skulle inträffa ytterligare gånger i vårt
              land i eller i anslutning till svenska kärnkraftverk.
            </seg>
            <seg n="df060a73">
              Inriktningsdokumentet Den svenska beredskapen för radiologiska
              och nukleära olyckor 2015 syftar bland annat till att få till
              stånd ett samlat agerande mellan ansvariga aktörer på området.
              Som framgår av framlagd motion utgör Riksrevisionens granskning
              en viktig utgångspunkt för det fortsatta säkerhetsarbetet. Det
              kan också konstateras att Myndigheten för samhällsskydd och beredskap,
              MSB, påbörjade inriktningsarbetet ett år innan revisionen genomfördes.
              Vissa förändringsbehov har redan identifierats och börjat åtgärdas.
              Det återstår dock ytterligare arbeten för att komma till rätta
              med samtliga de säkerhetsbrister som Riksrevisionen påtalat, men
              det här arbetet pågår nu för fullt.
            </seg>
            <seg n="1215290e">
              Jag övergår till lite av det övriga som tas upp i det här betänkandet.
            </seg>
            <seg n="bd28d62e">
              Det visas också på riktlinjerna i EU:s rekommendationer som ligger
              till grund för alla typer av effekter, även långtidseffekter.
              Det anförs dessutom att det pågår översyn av de gällande riktlinjerna
              för allmänhetens exponering för elektromagnetiska fält. Sedan
              bör påpekas att det finns skiljaktigheter mellan en del källor
              och vad ett mycket stort antal internationella expertorganisationer
              och strålskyddsmyndigheter i olika länder inklusive WHO uttalar.
            </seg>
            <seg n="71caff69">
              Regeringen har gett Fas, Forskningsrådet för arbetsliv och socialvetenskap,
              i uppdrag att bevaka frågor som rör forskning om elöverkänslighet.
              Fas rapporterar årligen om kunskapsläget. Av regleringsbrevet
              för Forskningsrådet för miljö, areella näringar och samhällsbyggande,
              Formas, för 2009 framgår att Formas ska betala ut 2 miljoner kronor
              till SSM för strålskyddsforskning. Miljödepartementets avsikt
              är att denna satsning ska pågå över en treårsperiod för att ge
              ett tillfälligt men mer intensivt stöd till strålskyddsforskning.
            </seg>
            <seg n="ed354b75">
              Herr talman! Det är flera som har tagit upp samma saker, så jag
              avslutar mitt anförande här.
            </seg>
          </u>
          <note type="speaker" n="419c78cf">
            Anf. 116 PETER RÅDBERG (mp) replik:
          </note>
          <u who="Q6086370" xml:id="i-c113a19ffbf1737c-3" n="753acd54">
            <seg n="284b53e0">
              Herr talman! Jag kan inte låta bli att begära replik. Kjell Eldensjö,
              du säger som många andra gör, men du var ändå rätt uppriktigt
              i ditt tal. Du säger att det behöver göras en hel del för att
              kärnkraften ska bli ännu säkrare. Sedan sätter du punkt där. Men
              du tycker på något sätt att det är helt okej.
            </seg>
            <seg n="d3214d0d">
              Det finns ändå en risk, som jag har presenterat själv. Jag utgår
              från att du håller med mig om den här riskbedömningen. Ert resonemang
              bygger hela tiden på det tekniska och tar bort mänskligheten i
              diskussionen. De allra flesta kärnkraftsolyckor beror ju på att
              vi människor är just människor och inte klarar att hantera kärnkraften
              på ett hundraprocentigt sätt.
            </seg>
            <seg n="a46756e1">
              Det är väldigt svårt att jämföra kärnkraftverk med någon annan
              verksamhet i samhället, för om det skulle hända någon olycka får
              det sådana förödande konsekvenser.
            </seg>
            <seg n="2abf90a2">
              Miljöpartiet kommer de facto Energimyndigheten har redan gjort
              det att lägga fram papper på att vi kan ersätta den el som vi
              behöver när kärnkraften så att säga går ut 20202030.
            </seg>
            <seg n="de04354e">
              Varför vill inte Kjell Eldensjö byta fot då, när du åtminstone
              säger att du accepterar att det är en viss fara med kärnkraftverken
              och att det behöver göras rätt mycket? Hur kan du ta den risk
              som det ändå innebär att över huvud taget ha ett kärnkraftverk
              i vårt samhälle i dag?
            </seg>
          </u>
          <note type="speaker" n="69049f68">
            Anf. 117 KJELL ELDENSJÖ (kd) replik:
          </note>
          <u who="Q5708107" xml:id="i-97e7f6173a2aade4-1" n="f68ba8fd">
            <seg n="6215e0bf">
              Herr talman! När jag var ung arbetade jag som tekniskt biträde
              vid AB Atomenergi. Då var det bland forskare och andra mycket
              diskussioner om de ryska kärnkraftverken. De ansåg att de byggdes
              alldeles för dåligt. Det har gått fyra decennier sedan dess, och
              vi vet att det inträffat en stor olycka i Tjernobyl. Redan då
              hade man här i landet inställningen att man inte kan bygga så
              dåliga kärnkraftverk som de ryska. Därför satsade man i Sverige
              på bättre kärnkraftverk.
            </seg>
            <seg n="9e6535d1">
              Det är alldeles klart att det gång på gång uppstår en och annan
              komplikation i detta sammanhang, och det ska naturligtvis tas
              på stort allvar. Inte minst med hänvisning till vad Riksrevisionen
              sagt håller man på att arbeta med detta. Det kommer en redovisning
              förr eller senare om hur läget är vad gäller de förbättringar
              som görs utifrån Riksrevisionens påpekanden.
            </seg>
          </u>
          <note type="speaker" n="e80a16bb">
            Anf. 118 PETER RÅDBERG (mp) replik:
          </note>
          <u who="Q6086370" xml:id="i-c113a19ffbf1737c-4" n="753acd54">
            <seg n="3c915064">
              Herr talman! SKI, tillsynsmyndigheten för säkerhet i svenska
              kärnkraftverk, säger att man måste ha klart för sig att kärnkraften
              är en mycket farlig teknik. Det säger SKI.
            </seg>
            <seg n="6fe616fc">
              Kjell Eldensjö svarar inte på min fråga. Om man tycker att kärnkraftverken
              inte är tillräckligt säkra det var vad Kjell Eldensjö sade eftersom
              det måste göras mer för att få dem säkra tar man risken, påstår
              jag, med en framtida olycka. Det inträffar egentligen hela tiden.
              Hur mycket vi vanliga människor får reda på vet jag inte, men
              det inträffar olyckor precis hela tiden, med stopp i verksamheten
              och sådant. Tydligen är Kjell Eldensjö beredd att ta den risken,
              vilket jag inte är.
            </seg>
            <seg n="b39e31ce">
              Det är helt uppenbart att vi kan ersätta den kärnkraftsel som
              går ut med förnybar energi. Vi kan göra det från 2020 och framåt.
              Dessutom har vi ett elöverskott som gör att vi kan exportera el.
              Så vad är problemet? Miljösektorn är därtill den sektor som genererar
              mest arbete av alla sektorer. Nu vet jag att miljösektorn är väldigt
              bred, men det är där framtidsarbetena finns.
            </seg>
            <seg n="2858750d">
              Jag är lite förvånad över Kjell Eldensjös slutsats när han trots
              allt medger att det finns en viss fara med kärnkraften.
            </seg>
          </u>
          <note type="speaker" n="ebfe0568">
            Anf. 119 KJELL ELDENSJÖ (kd) replik:
          </note>
          <u who="Q5708107" xml:id="i-97e7f6173a2aade4-2" n="f68ba8fd">
            <seg n="f5c61acd">
              Herr talman! Det jag i första hand tänkte på när jag uttryckte
              mig på det sättet var just Riksrevisionens påpekande. Där håller
              man på att arbeta med detta.
            </seg>
            <seg n="d2ca5801">
              När det gäller de risker vi tar vill jag säga att vi egentligen
              tar risker med allting, men för kärnkraften har man väldigt stabila
              insatser och man penetrerar problemen ingående. Det är klart att
              det finns en risk, men vi får nog leva med det.
            </seg>
            <seg n="ffc31b25">
              Det sades att elen ändå skulle räcka, och kanske är det så, men
              om vi ser till de klimathot som nu finns är det viktigt att vi
              kommer bort från kol och olja. Även om vi i vårt land inte har
              mycket av dem finns de över hela världen, och alla måste inrikta
              sig på att dra ned på kol- och oljeanvändningen. Från det perspektivet
              kan man säga att mitt parti ändrat åsikt från tidigare, då man
              var kärnkraftsmotståndare; jag har dock inte varit det, eftersom
              jag jobbat på ett ställe där man hanterat sådana saker.
            </seg>
          </u>
          <note n="93c573c7">
            Överläggningen var härmed avslutad.
          </note>
          <note n="8bf48cbc">
            14 § Redogörelse om sänkta socialavgifter
          </note>
          <note n="79311c6f">
            Föredrogs
          </note>
          <note type="speaker" n="44ea08dc">
            Anf. 120 JASENKO OMANOVIC (s):
          </note>
          <u who="unknown" xml:id="i-0d2fed24d411730d-12" n="c4c2a57a">
            <seg n="c8344731">
              Herr talman! I dag ska vi diskutera Riksrevisionens redogörelse
              om sänkta socialavgifter, eller som de själva kallar den Sänkta
              socialavgifter för vem och till vilket pris?
            </seg>
            <seg n="a69b5526">
              Riksrevisionen har undersökt vilka effekter en nedsättning av
              socialavgifter ger. Vad har de kommit fram till när de undersökt
              detta? Jo, att effekterna på sysselsättningen är obefintliga och
              dödviktseffekterna är stora. Det betyder att man har satsat på
              det som ändå skulle ha hänt. Oavsett om vi sänker socialavgifterna
              för en viss region, en viss företagsgrupp eller en viss åldersgrupp
              på arbetsmarknaden blir sysselsättningseffekten liten. Det kan,
              enkelt uttryckt, kosta mer än vad man får ut av sänkningen.
            </seg>
            <seg n="457f8eaa">
              Denna kunskap bör vi, herr talman, komplettera med den omvärldsbild
              som finns i dag. Bruttonationalprodukten för sista kvartalet 2006
              låg på 4,7 procent. Bruttonationalprodukten för sista kvartalet
              2008 låg på 4,9 procent. Det är alltså en kraftig nedgång i ekonomin.
              Under de senaste sex månaderna har 100 000 människor blivit varslade.
              Enligt Arbetsförmedlingen var 221 567 personer öppet arbetslösa
              förra veckan. Det är 70 470 fler i öppen arbetslöshet än under
              motsvarande vecka i fjol. 70 470 på ett år! Ungefär lika många
              som antalet invånare i hela Luleå kommun har på ett år gått ut
              i arbetslöshet.
            </seg>
            <seg n="5c5b8be9">
              Samtidigt går 45 procent färre i arbetsmarknadsutbildning i år
              än i fjol. Alla möjligheter att komma ut ur arbetslösheten försämras.
              Arbetslösheten bland ungdomar är den näst högsta i hela EU. I
              januari i år var 19 000 fler ungdomar inskrivna vid Arbetsförmedlingen
              än i januari 2008. Samtidigt är det 35 procent färre som har möjlighet
              att få ett jobb. 35 procent färre ungdomar får jobb trots att
              vi i denna kammare, eller rättare sagt borgarna, beslutat om att
              sänka socialavgifterna. Två gånger har man gjort det. Trots det
              är det 35 procent färre ungdomar som har möjlighet att få jobb.
            </seg>
            <seg n="c5e4bd90">
              I morse kunde vi, herr talman, höra att det inte kommer att finnas
              något stimulanspaket för kommunerna och landstingen heller. Varför?
              Jo, för att kommunerna och landstingen har fått sänkta socialavgifter
              och därmed fått sin del av kakan. Såväl forskning som utvärderingar
              visar att sysselsättningseffekten med sänkta socialavgifter är
              mycket liten eller obefintlig. Ändå säger regeringen och majoriteten
              i denna kammare att det inte blir några ytterligare pengar till
              kommunerna, till välfärdsjobben skolorna, äldreomsorgen, vården.
              Ingenting. Det var beskedet som vi, kommunerna och invånarna i
              alla landets kommuner fick i morse.
            </seg>
            <seg n="21923d9b">
              Men vem har fått de här pengarna? Vem har fått dessa miljarder?
              Jo, det är stora företag, stora internationella arbetsgivare som
              har många unga bland sina anställda. Det är de som har belönats
              utan att någon har ställt motprestationskrav på dem.
            </seg>
            <seg n="3c0b688f">
              Herr talman! Sverige behöver en rättvis jobbpolitik. Sverige
              har inte råd med en ineffektiv och orättvis jobbpolitik. De nedsatta
              sociala avgifterna för ungdomar kostar ungefär 900 000 per eventuellt
              skapat jobb. Hade borgarna valt en annan väg hade det, som Riksrevisionen
              påpekar, kanske kostat 630 000 kronor mindre. Det skulle ha varit
              billigare, och ungdomar skulle ha kunnat få utbildning och kompetenshöjning
              och kunnat förbättra sina möjligheter att nå en bredare arbetsmarknad.
              Men det väljer inte alliansen. Alliansen väljer och föredrar att
              belöna stora internationella företag i stället för ungdomar.
            </seg>
            <seg n="a537dc0a">
              Herr talman! Jag yrkar bifall till vår reservation.
            </seg>
          </u>
          <note n="c4b596c2">
            I detta anförande instämde Matilda Ernkrans, Kurt Kvarnström,
            Magdalena Streijffert och Göte Wahlström (alla s).
          </note>
          <note type="speaker" n="3faf1072">
            Anf. 121 KALLE LARSSON (v):
          </note>
          <u who="Q5937876" xml:id="i-1e67ba32ff347df5-0" n="6fb22daa">
            <seg n="4fc78a8c">
              Herr talman! Nu griper återigen arbetslösheten omkring sig i
              vårt land. Runt om i landet, i många svenska kök, kommer en pappa
              eller mamma hem i kväll, kanske med beskedet att man har blivit
              av med jobbet, kanske med beskedet att semesterresan man hade
              hoppats på så länge inte blir av, kanske med beskedet att man
              måste flytta eller sälja sommarstugan, förändra det man hade hoppats
              på skulle bli ett bra liv för barnen, helt enkelt därför att man
              inte längre har någon inkomst och därför att de trygghetssystem
              som den regering som nu sitter har gjort sitt bästa för att riva
              sönder inte garanterar den trygghet som man behöver när man blir
              utan jobb.
            </seg>
            <seg n="8916a594">
              Varslen duggar tätt, och uppsägningarna kommer i varslens spår.
              De som syns, de som vi får läsa om i tidningarna, de som det talas
              om paket för, paket som dock sällan kommer, de synliga varslen
              och uppsägningarna i den manliga industrin det är illa nog att
              dessa kommer, men också illa att så många människor går från timanställningar
              och vikariat och lämnar den kvinnodominerade offentliga sektorn
              utan att det märks, utan att det ens diskuteras några krispaket
              för att hjälpa de kvinnor och män som sägs upp, som inte får några
              förlängda vikariat eller som inte får fortsätta sin timanställning
              i den offentliga sektorn eller på bemanningsföretag. Där antyder
              inte ens regeringen några nya pengar. Just nu försöker man annars
              låtsas att det kommer lite nya pengar till lite av varje, även
              om vi aldrig ser några egentliga resultat.
            </seg>
            <seg n="117564dd">
              Herr talman! I det här läget finns det oerhörda utmaningar som
              politiken ställs inför, utmaningar som jag inte tror att den här
              regeringen ens försöker möta. Fredrik Reinfeldt talade i dag om
              att vi inte kan göra någonting för att mildra krisen. Det är ingen
              idé. Försöker man så ruinerar man statsfinanserna, påstås det.
              Det är en så djup lågkonjunktur att det inte är möjligt att möta
              den med offensiv politik.
            </seg>
            <seg n="a554a917">
              Vi har från oppositionens partier i olika format presenterat
              en politik som skulle kunna göra saker och ting annorlunda, som
              med betydligt kraftfullare insatser skulle försöka åstadkomma
              åtminstone den stimulans som politiken och samhället kan bidra
              med i de här sammanhangen. Det handlar om arbetsmarknadspolitik,
              utbildning, omskolning och anställningar. Vad är det som säger
              att man bara kan lita på att någon annan ska skaffa jobb när det
              saknas anställda i den offentliga sektorn, när det saknas anställda
              sjuksköterskor, lärare och andra som skulle kunna bidra till att
              bygga välfärden? Vem är det som då har sagt och bestämt att det
              enda vi kan göra som politiker är att säga att man ska skapa förutsättningar
              för att någon annan, nämligen det privata näringslivet, ska skapa
              arbeten? Det är fullt möjligt att använda de pengar som annars
              går ut i passiva bidrag socialbidrag, a-kassa och annat för att
              i stället skapa offentliga anställningar.
            </seg>
            <seg n="ce44f459">
              Herr talman! Det här är inte en allmän arbetsmarknadspolitisk
              debatt. Men den fonden tror jag att man måste ha med sig när man
              ser på det som regeringen nu gör när det gäller de sänkta socialavgifterna.
              I det här läget, när de här utmaningarna står framför oss, väljer
              regeringen att fortsätta att gödsla med skattebetalarnas pengar
              till företag som inte behöver dem. Det är ett slöseri med skattepengar
              som pågår. Det är samtidigt ett slöseri som innebär att man underminerar
              de gemensamma välfärdssystem som generationer har kämpat för att
              bygga upp i landet. Socialavgifterna går trots allt någonstans.
              De pengarna används till de trygghetssystem som borde finnas där
              när människor behöver dem, men som i dag skärs ned, rivs sönder
              och förstörs.
            </seg>
            <seg n="670b07f1">
              Det här är mina ord. De kan formuleras i politiker- eller byråkratprosa
              också om man vill. Riksrevisionen citeras i dagens betänkande
              på följande sätt: Riksrevisionens övergripande bedömning är att
              nedsättningen av socialavgifterna i framför allt två av de studerade
              fallen inte förefaller vara en effektiv åtgärd för att påverka
              sysselsättningen. Det är slöseri med skattepengar, på ren svenska.
              Man slänger ut pengar på någonting som inte ens funkar.
            </seg>
            <seg n="4a395c72">
              På ett annat ställe, som nämndes av Jasenko Omanovic tidigare,
              skriver man: Varje skapat arbetstillfälle kostar brutto ca 900
              000 kr. Förstår ni vad det betyder? Det är en anställd till priset
              av tre! Är det smart använda pengar? Vår bedömning är att det
              inte är det. Vår bedömning från oppositionspartierna är att det
              här är illa använda skattepengar. Vi tycker att man ska se på
              skattepengarna som mer värdefulla än så. Man ska se på skattepengar
              som någonting som ska användas för gemensam välfärd och för att
              man ska kunna få människor i arbete, inte kastas ut i det slöseri
              som nu pågår.
            </seg>
            <seg n="81d27fd2">
              Herr talman! Väl medveten om att jag inte har uppfyllt min talartid,
              men med förhoppning om att kunna spara den till kommande tillfällen,
              yrkar jag bifall till den reservation som finns i betänkandet.
            </seg>
          </u>
          <note type="speaker" n="195234e9">
            Anf. 122 GUNVOR G ERICSON (mp):
          </note>
          <u who="Q4946932" xml:id="i-ad53ba6d77abe79b-0" n="9774c738" next="i-e26ab6f96176153b-0">
            <seg n="c345cf04">
              Herr talman! Rapporten är tydlig och visar på stora kostnader
              för varje nytt jobb en ungdom fått via den här åtgärden. Det har
              de föregående talarna beskrivit mycket väl. 900 000 kronor för
              varje skapat arbetstillfälle det är nästan i klass med Maud Olofssons
              bonuspolitik. Skillnaden är att det inte är ungdomarna som får
              dessa pengar.
            </seg>
            <seg n="d56565bc">
              Riksrevisionen skriver: Enligt Riksrevisionens bedömning leder
              nedsättningen av sociala avgifter för ungdomar som fyllt 18 men
              inte 25 till begränsade sysselsättningseffekter och höga dödviktseffekter.
              Det kan diskuteras om det är rimligt att utnyttja en åtgärd där
              varje nyskapat arbetstillfälle beräknas kosta 900 000 kronor brutto.
              Den låga effektiviteten avspeglar sig också i att mer än hälften
              av nedsättningen hamnar hos grupper som redan har ett arbete.
            </seg>
            <seg n="01992001">
              Sedan denna revisionsrapport gjordes har regeringen ändrat reglerna
              och gjort så att även arbetsgivarna för 26-åringar kan få sänkta
              avgifter, trots den dåliga effekten och de miljarder som åtgärden
              kostar.
            </seg>
            <seg n="b77617d5">
              Riksrevisionen föreslår också att man skyndsamt ska utvärdera
              den här nedsättningen av socialavgifter. Och det är just vad vi
              i den rödgröna samlade oppositionen föreslår.
            </seg>
            <seg n="cdb216a6">
              Men de moderatledda partierna i majoriteten avstyrker vår gemensamma
              motion om uppföljning och utvärdering av sysselsättningseffekterna
              och vill i stället bara lägga redogörelsen till handlingarna.
            </seg>
            <seg n="a8d14f1a">
              Men syftet med granskningen var ju främst att analysera om nedsättningen
              är ett effektivt medel, och Riksrevisionen föreslår att det ska
              göras ytterligare.
            </seg>
            <seg n="569d3e29">
              I betänkandet skriver majoriteten att man förväntar sig att det
              ska ske ändå.
            </seg>
            <seg n="60b07f53">
              Men nu ökar arbetslösheten och därmed också skillnaden mellan
              dem som har arbete och dem som inte har arbete i samhället. Många
              unga får med en växande arbetslöshet ännu svårare att komma in
              på arbetsmarknaden.
            </seg>
            <seg n="d11ef57b">
              Men egentligen är möjligheten att ställa om Sverige till ett
              grönt hållbart samhälle stor när vi är inne i en lågkonjunktur
              och i en kris ges det faktiskt också nya möjligheter om regeringen
              bara vågar tänka nytt och satsa i stället för att passivt sitta
              och titta på.
            </seg>
            <seg n="bb7ab166">
              Vi har hört föregående talare prata om kommuner och landsting,
              och vi har i dag fått besked om att det inte blir några nya pengar.
            </seg>
            <seg n="0c64453d">
              Det är allvarligt. Regeringen bör omarbeta sin illa fungerande
              strategi för att få fler unga människor i arbete. Det är inte
              rimligt att subventionera stora företag utan att dessa behöver
              skapa ett enda nytt ungdomsjobb.
            </seg>
            <seg n="8aa33315">
              Nedsättningen av socialavgifter för unga är en oerhört dyr och
              ineffektiv jobbpolitik. Andra mer kostnadseffektiva insatser,
              som tidsbegränsade anställningsstöd, fler och bättre praktikplatser
              i arbetslivet, arbetsmarknadsutbildning och lärlingsutbildning,
              är vad som behövs.
            </seg>
            <seg n="ad39467c">
              Det sker nu tysta varsel i kommuner och landsting. Och vilka
              är det som får gå? Jo, det är timanställda vikarier, som ofta
              är unga.
            </seg>
          </u>
          <note n="b918cf64">
            I februari 2009 fanns det nästan 14 000 fler unga arbetslösa
            än vad det fanns förra året, enligt Arbetsförmedlingens statistik.
          </note>
          <u who="Q4946932" xml:id="i-e26ab6f96176153b-0" n="9774c738" prev="i-ad53ba6d77abe79b-0">
            <seg n="24c9cc0f">
              Då kan man säga att det inte är så många procent det är nästan
              2 procent fler än förra året. Men det är också väldigt stora regionala
              skillnader.
            </seg>
            <seg n="519e2a80">
              I mitt hemlän, Sörmland, är det en ökning med 3 procent. I vissa
              kommuner i länet har vi nu en arbetslöshet på 9,7 procent för
              ungdomarna. I min egen kommun ligger siffran på 8,4 procent. Och
              totalt i länet har vi en ungdomsarbetslöshet på 8,1 procent.
            </seg>
            <seg n="73682ab5">
              Det här är ett jättestort bekymmer, och då hjälper det inte med
              de här avgifterna. De 10 miljarder kronor som den här reformen
              kostar skulle vi kunna använda på ett mycket smartare sätt, till
              att ställa om Sverige till ett hållbart samhälle, både ekologiskt
              och socialt.
            </seg>
          </u>
          <note n="ca9ff051">
            Jag yrkar bifall till reservationen.
          </note>
          <note type="speaker" n="0374cf0d">
            Anf. 123 MARIANNE WATZ (m):
          </note>
          <note n="4c449c43">
            Herr talman! I betänkandet behandlar utskottet en redogörelse
            från Riksrevisionens styrelse angående sänkta socialavgifter.
            Utskottet utgår från att regeringen beaktar slutsatserna av Riksrevisionens
            granskning och föreslår att riksdagen lägger redogörelsen till
            handlingarna.
          </note>
          <note n="919dfc7f">
            Jag yrkar bifall till förslaget i betänkandet och avslag på reservationen.
          </note>
          <u who="Q4990227" xml:id="i-d0d44c53495c66b8-2" n="2ce501c9">
            <seg n="2c0a1b6d">
              Jag vill inleda med att påminna om att stora företag och små
              företag hade ett större antal sysselsatta i februari 2009 än de
              hade i februari 2006. Låt oss komma ihåg det!
            </seg>
            <seg n="02b60152">
              Riksrevisionen har granskat om nedsättning av socialavgifter
              är ett effektivt sätt att öka sysselsättningen. Sänkta socialavgifter
              innebär att kostnaden för arbetskraften faller. Men hur mycket
              sysselsättningen ökar beror på hur skattesänkningen påverkar den
              faktiska arbetskraftskostnaden, det vill säga hur länge sänkningen
              ligger kvar hos arbetsgivaren och hur mycket av skattesänkningen
              som flyttar över till arbetstagaren i form av höjd lön.
            </seg>
            <seg n="138a4b67">
              Av de tre nedsättningar som har granskats infördes två under
              den socialdemokratiska regeringen. Den tredje, den enda som har
              nämnts i anförandena här, infördes under nuvarande mandatperiod.
            </seg>
            <seg n="624cc966">
              Vidare är det en regional nedsättning av socialavgifterna om
              10 procent på ett avgiftsunderlag som är ungefär 800 000, som
              är riktat mot stödområde A, det vill säga norra Sverige. Den infördes
              2002 för att stimulera småföretagande och service.
            </seg>
            <seg n="c19f7c57">
              Ingen i oppositionen har talat om den här nedsättningen. Jag
              vet inte om ni anser att den ska bort eller om ni har glömt bort
              den. Men den finns med som nummer två i den här granskningen.
            </seg>
            <seg n="5abb73b5">
              Den tredje nedsättningen är riktad mot ungdomar mellan 18 och
              25 år. Det är den enda av de här tre som har införts under nuvarande
              mandatperiod. Den infördes i juli 2007. Nedsättningen är då 11,12
              procent av arbetsgivaravgiften.
            </seg>
            <seg n="7a5ef8bf">
              I januari 2009 förstärktes den. Nu gäller den åldrarna 1526 år,
              från att tidigare ha gällt dem mellan 18 och 25 år.
            </seg>
            <seg n="01a9da6d">
              Syftet är att underlätta för ungdomar att komma in på arbetsmarknaden
              och skapa en varaktigt högre sysselsättning. Vi är ju alla överens
              om att det är oerhört viktigt.
            </seg>
            <seg n="cbb97639">
              De två första nedsättningarna är av likartad typ, och de var
              möjliga att kombinera. De gick då till alla företag, oavsett om
              de nyanställde eller inte. Det har ju hörts kritik från föregående
              talare mot att nedsättning utgår även om det inte är ett nytt
              arbetstillfälle.
            </seg>
            <seg n="35f1c809">
              Men så var det alltså i de här två nedsättningarna, varav en
              finns kvar.
            </seg>
            <seg n="863b6964">
              Den tredje nedsättningen, som då är riktad mot ungdomar, gäller
              alla i åldersklassen och påverkar därför marginalkostnaderna för
              samtliga nyanställningar positivt.
            </seg>
            <seg n="c5989d5f">
              Enligt Riksrevisionens bedömning leder nedsättningen till begränsade
              sysselsättningseffekter, och sysselsättningseffekten kan antas
              gälla på kort eller medellång sikt.
            </seg>
            <seg n="dfa0d413">
              På lång sikt finns det enligt Riksrevisionens bedömning skäl
              att anta att nedsättningen av socialavgifterna leder till motsvarande
              löneökning och att sysselsättningen därmed inte påverkas.
            </seg>
            <seg n="3e12c84b">
              Solen strålar rakt på mig här, men jag ska försöka läsa.
            </seg>
            <seg n="e7ecdc8d">
              (TALMANNEN: Ja, vi är på väg. Vi har sagt till om att persiennerna
              måste dras ned snabbt.)
            </seg>
            <seg n="9d0b600d">
              Riksrevisionen konstaterar dock att det är ett osäkerhetsmoment
              att det inte finns någon empirisk studie, det vill säga någon
              slutledning som är grundad på erfarenhet, av den här gruppen.
              Beräkningarna är därför förenade med viss osäkerhet.
            </seg>
            <seg n="7d80d3d4">
              Av granskningsrapporten framgår att empiriskt inriktade studier,
              det vill säga erfarenhetsmässigt utforskade studier, visar att
              en sänkning av socialavgifter på mycket kort sikt, ett till två
              år, tillfaller arbetsgivaren. Det innebär därmed incitament, alltså
              uppmuntran, att nyanställa personal.
            </seg>
            <seg n="901c55c5">
              Om detta tycks forskarna vara överens.
            </seg>
            <seg n="63d564e4">
              Beträffande medellång sikt och lång sikt förefaller det råda
              både en viss osäkerhet och en viss oenighet.
            </seg>
            <seg n="c2f99de5">
              Riksrevisionen talar om att det förefaller som att en sänkning
              fördelas såväl på arbetsgivaren, i form av minskade kostnader
              för arbetskraften, som på löntagarna, i form av högre löner, och
              att mycket talar för att en sänkning av socialavgifterna i första
              hand innebär ökade löner för arbetstagarna, och därmed påverkas
              inte sysselsättningen.
            </seg>
            <seg n="d1453e52">
              Inom forskarvärlden råder ingen konsensus om hur nedsättningen
              fördelas mellan arbetsgivare och arbetstagare på lång sikt. Det
              är storleken på den så kallade övervältringen.
            </seg>
            <seg n="f1a5ed0c">
              I en rapport framtagen på nationalekonomiska institutionen vid
              Lunds universitet konstateras att en vanlig uppfattning bland
              många svenska nationalekonomer är att sänkta arbetsskatter inte
              påverkar sysselsättningsnivån på lång sikt skattesänkningar leder
              till ökade löneanspråk och äts upp av ökade reallöner men att
              denna bild är missvisande. Många förhållanden som gällde när de
              flesta av studierna gjordes har förändrats. Nyare studier visar
              entydigt att skatter spelar roll för sysselsättningsnivån och
              därmed arbetslösheten.
            </seg>
            <seg n="2f8358b8">
              Under senare år har allt fler framfört argument för att den här
              övervältringen inte är hundraprocentig, att det tar tid innan
              den genomförs. Därmed består incitamentet till nyanställning.
              Det är den ökade internationella konkurrensen, lokalisering av
              produktion utanför Sverige, datorisering och teknikutveckling
              som är påverkande faktorer.
            </seg>
            <seg n="52539026">
              Tack! Nu är inte solen så skarp längre.
            </seg>
            <seg n="4519730d">
              Socialdemokraterna tillsammans med Vänstern och Miljöpartiet
              konstaterar i sin motion att med en växande arbetslöshet får många
              unga ännu svårare att komma in på arbetsmarknaden.
            </seg>
            <seg n="4067129f">
              Innan jag tar upp det vill jag konstatera att den nedsättning
              som Jag får skylla på solen när det gäller mina papper. Jag talade
              om forskningen och de påverkande faktorerna. Efter det kan man
              säga att i en försvagad konjunktur kan också efterfrågan på arbetskraft
              med svag förankring behöva stimuleras.
            </seg>
            <seg n="f0ee5f16">
              Regeringen har infört nystartsjobb och nyfriskjobb. Nedsättningen
              av socialavgifter för unga har nyligen utökats, och regeringens
              bedömning är att de långsiktiga sysselsättningseffekterna bör
              vara positiva, även om utgifterna för lönerna skulle öka på lång
              sikt.
            </seg>
            <seg n="b3e42db6">
              Beträffande nedsättningen för ungdomar som infördes för bara
              drygt ett år sedan finns det inte några slutledningar grundade
              på erfarenhet. Beräkningarna är därför förenade med viss osäkerhet,
              enligt Riksrevisionen.
            </seg>
            <seg n="cd3633ba">
              Men oppositionen anser sig redan nu kunna avfärda regeringens
              strategi som illa fungerande och ineffektiv jobbpolitik. Men de
              nedsättningar som beslutades när Socialdemokraterna satt i regeringsställning
              var det inte lika bråttom att döma ut. Det var faktiskt två av
              de studerade tre nedsättningarna.
            </seg>
            <seg n="43c247b2">
              Den socialdemokratiska regeringen angav i propositionen 2001
              om den regionala nedsättningen att det finns anledning att följa
              upp den utvidgade nedsättningen av socialavgifter. Någon uppföljning
              har inte genomförts på de fem år man hade på sig.
            </seg>
            <seg n="ba93532d">
              Då kommer jag tillbaka till det som jag rörde ihop på grund av
              solen. Oppositionen konstaterar i sin motion att med en växande
              arbetslöshet får många unga ännu svårare att komma in på arbetsmarknaden
              och att det är allvarligt. Det är vi överens om.
            </seg>
            <seg n="a5401509">
              I detta instämmer alltså alliansen. Vi kan då glädja oss åt att
              ha genomfört alla dessa satsningar för att minska trösklarna in
              mot arbetsplatserna och underlätta inte bara ett första intåg
              på arbetsmarknaden utan även möjligheten att hålla sig kvar. Det
              behöver Sveriges ungdomar i högsta grad. Men oppositionen vill
              i ett slag dubbla arbetsgivarens kostnad för att anställa och
              behålla unga människor i arbete.
            </seg>
            <seg n="1391dca5">
              Företaget Max tackade regeringen för nedsättningen och utlovade
              nyanställningar på 300400 ungdomar. Jag undrar vad de 300400 ungdomarna
              skulle säga om de missade den chansen till jobb.
            </seg>
            <seg n="b34dd110">
              Jag undrar också vad de ungdomar som nu fått möjlighet att jobba
              för det lilla företaget Ung omsorg, som jag nyligen besökte och
              som mest anställer mycket unga människor, skulle säga om de skulle
              berövas chansen. Företaget drivs av unga människor och har som
              idé att arbeta inom äldrevård med gamla människor och har på bara
              tre månader växt med ca 15 procent till dagens 400 anställda.
              Jag undrar också vad de boende inom äldrevård som genom de här
              får möjlighet till extra stimulans i sitt vardagsliv skulle säga
              om de berövades den chansen.
            </seg>
            <seg n="3df4f1e3">
              Dagens verklighet bjuder alltså på goda exempel på att nedsättningen
              för unga träffar rätt, men självklart bör behovet av olika nedsättningar
              följas noga.
            </seg>
            <seg n="f6e164d4">
              Jag ber om ursäkt att det blev lite rörigt, men det var solen
              som sken rakt på mig.
            </seg>
          </u>
          <note n="022d1982">
            Den första nedsättningen är då 1997 års nedsättning som var en
            generell nedsättning om 5 procent på avgiftsunderlaget. Den avskaffades
            2007.
          </note>
          <note type="speaker" n="08afcec6">
            Anf. 124 JASENKO OMANOVIC (s) replik:
          </note>
          <u who="unknown" xml:id="i-0d2fed24d411730d-13" n="c4c2a57a">
            <seg n="cbae57fe">
              Herr talman! Det ser ut som att Moderaterna är de enda som är
              nöjda med utvecklingen när det gäller sysselsättningen. Det fick
              vi höra av Marianne Watz här. De är nöjda med sysselsättningsutvecklingen.
              Det ser ut som att de är de enda i landet som för tillfället är
              nöjda med sysselsättningsutvecklingen.
            </seg>
            <seg n="d8336f87">
              Vi diskuterar socialavgifter, men vi fick höra gång på gång om
              skatter. Det är inte skatt vi diskuterar i det här utskottet.
              Det diskuterar man i skatteutskottet. I det här utskottet diskuterar
              vi socialavgifter. Det är fler som nickar på den borgerliga sidan.
              Jag tycker att det är skönt att få se att det är fler som instämmer
              i att det är socialavgifter det handlar om och inte skatter.
            </seg>
            <seg n="8d580804">
              Jag vill fråga Marianne Watz varför ni har höjt den allmänna
              löneavgiften från 4,4 procent till 7,49 procent. Varför har ni
              höjt den delen? Vi ska ju prata om socialavgifter och inte om
              skatter.
            </seg>
            <seg n="ea1ba604">
              Vilken är orsaken till att ni har gjort det? Under den tid ni
              har regerat har ni gjort en höjning från 4,4 till 7,49 procent.
              Det skulle vara intressant att få höra varför man gjorde det.
              Om det är något företagare klagar på är det inte socialavgifter
              utan det är den allmänna löneavgiften.
            </seg>
          </u>
          <note type="speaker" n="1d62c22a">
            Anf. 125 MARIANNE WATZ (m) replik:
          </note>
          <u who="Q4990227" xml:id="i-0d2fed24d411730d-14" n="2ce501c9">
            <seg n="5684bd4e">
              Herr talman! Jag har inte påstått att vi är nöjda, men jag påpekade
              att om man jämför år 2009 i februari med 2006 är siffrorna bättre.
              Det är fakta, och det måste man förhålla sig till.
            </seg>
            <seg n="ab8e686e">
              Vad det gäller de sociala avgifterna inklusive hela arbetsgivaravgifterna
              har vi diskuterat om de sänks vad nedsättningen betyder för att
              företagen ska anställa fler. Det är det som granskningen går ut
              på. Här har vi sänkt vad det gäller ungdomar, ja halverat arbetsgivaravgiften.
            </seg>
          </u>
          <note type="speaker" n="787050c3">
            Anf. 126 JASENKO OMANOVIC (s) replik:
          </note>
          <u who="unknown" xml:id="i-0d2fed24d411730d-15" n="c4c2a57a">
            <seg n="e89723cb">
              Herr talman! Jag har inte fått svar på frågan varför man kallar
              socialavgifter för skatter. Det är det första jag undrar. Varför
              blir socialavgifter, arbetsgivaravgifter och allt möjligt skatter?
              Det blir en kompott och ur kompotten kommer skatter när vi diskuterar
              socialavgifter.
            </seg>
            <seg n="ea13cfbd">
              Är det den synen man har på socialavgifter? Det är det jag vill
              höra. Är det så ni ser på det från Moderaternas sida, att det
              här bara är skatter? Det är det som folk avstod av sitt löneutrymme
              för att kunna bidra till den gemensamma tryggheten så att alla
              ska kunna känna sig trygga. Är det det ni kallar för skatter?
            </seg>
            <seg n="5ecc20e1">
              Det kom upp flera gånger. Det upprepades att det här var skatter.
              Jag skulle vilja få svar på den frågan.
            </seg>
            <seg n="c97bdbad">
              Jag träffade för någon vecka sedan en tjej som var 27 år gammal
              och som jobbade som timanställd inom handel. Hennes upplevelser
              av de sänkta sociala avgifterna är att hon bara får färre och
              färre timmar. Det dyker upp nya unga tjejer, 20-åringar, som får
              fler och fler timmar.
            </seg>
            <seg n="17bfc889">
              Är det det som blir sysselsättningseffekten av den här åtgärden,
              att vi ställer två grupper på arbetsmarknaden mot varandra? De
              får kämpa mot varandra vem bjuder lägst? Eller vad är meningen
              med de sänkta avgifterna? Det kostar ju 900 000 kronor per eventuellt
              skapat jobb, och så ska dessutom två grupper, baserade på ålder,
              ställas mot varandra på arbetsmarknaden. Är det rätt?
            </seg>
          </u>
          <note type="speaker" n="29be17bd">
            Anf. 127 MARIANNE WATZ (m) replik:
          </note>
          <u who="Q4990227" xml:id="i-0d2fed24d411730d-16" n="2ce501c9">
            <seg n="5f365441">
              Herr talman! Jag vet inte om det var en fråga, för det har inte
              varit tal om att ställa några grupper mot varandra. Vad vi talar
              om här är ju Riksrevisionens utvärdering av en nedsättning och
              hur det påverkar sysselsättningen. Det är det vi talar om.
            </seg>
            <seg n="01d1e5cd">
              Under nuvarande mandatperiod har det blivit ytterligare en sådan
              nedsättning. Den är kraftig, och den gäller ungdomar. Här har
              vi sett många positiva exempel. Det är många ungdomar som kommer
              över tröskeln. Det är det som är så viktigt: att vi satsar på
              att de här ungdomarna ska komma över tröskeln och in i arbetslivet.
              Det är viktigt nu men också för framtiden så att man inte blir
              fast i något och går och väntar och inte får något jobb.
            </seg>
            <seg n="1875d7e5">
              Det är det vi vill satsa på. Vi har också gjort nystarts- och
              nyfriskjobb så att de här ungdomarna ska komma in i arbetslivet
              och kunna jobba. Jag tror mycket på att denna nedsättning kommer
              att fortsätta ha väldigt stor betydelse. Jag har redan nämnt några
              exempel där det har visat sig redan på den här korta tiden.
            </seg>
          </u>
          <note type="speaker" n="924595e5">
            Anf. 128 SOLVEIG ZANDER (c):
          </note>
          <u who="Q4990884" xml:id="i-24e84e53b1792e93-0" n="770a0d95">
            <seg n="eb1533e7">
              Herr talman! Jag tänker ta mig friheten att börja med att beskriva
              anledningen till att man har gjort sänkningar av de sociala avgifterna,
              vilket rapporten handlar om.
            </seg>
            <seg n="f2289016">
              Jasenko Omanovic inledde sitt anförande med att tala om den ökade
              arbetslösheten som nu har inträffat på grund av den lågkonjunktur
              som inte bara finns i Sveriges avlånga land utan runt hela världen.
              Tack vare den politik som alliansen har fört har vi i Sverige
              klarat oss betydligt bättre än vad man har gjort i övriga världen.
            </seg>
            <seg n="8ed64c74">
              När alliansregeringen tog över regerandet i vårt land var arbetslösheten
              skyhög. Sjukskrivningarna nådde toppnivåer. Trots att vi var ett
              av världens friskaste länder hade vi de högsta sjukskrivningstalen.
              Utanförskapet var ett faktum, och det har nu vi från alliansen
              arbetat med att motverka.
            </seg>
            <seg n="6af5e9dd">
              Att det var så berodde på att den socialdemokratiskt styrda regeringen
              saknade förmåga att hjälpa de här människorna tillbaka till ett
              arbetsliv. Det är ju det som är så oerhört viktigt. Men man brydde
              sig helt enkelt inte om det, och det är en människosyn som Centern
              inte är överens med Socialdemokraterna om.
            </seg>
            <seg n="22f1e44a">
              Hur många hade varit arbetslösa i dag om inte de åtgärder som
              regeringen har vidtagit hade vidtagits? Det skulle vara intressant
              att höra.
            </seg>
            <seg n="f205a3fc">
              Alliansregeringen har gjort oerhört många saker och vidtagit
              många reformer och åtgärder på arbetsmarknadsområdet, både för
              dem som är arbetslösa och för dem som har varit utanför arbetsmarknaden
              på grund av sjukdom. Detta är väldigt viktigt.
            </seg>
            <seg n="d4c4d13f">
              Vad den socialdemokratiska regeringen gjorde var att införa en
              5-procentig nedsättning 1997. Den, säger Riksrevisionen, kostade
              enorma summor; man säger att det kostade staten mellan 5 och 6
              ½ miljarder. Hur många arbetstillfällen gav det, Jasenko Omanovic?
              Ett obetydligt antal, säger Riksrevisionen.
            </seg>
            <seg n="9955b624">
              I Riksrevisionens rapport för övrigt är man väldigt snäv och
              avgränsad i sin redogörelse, vilket man tydligt och klart också
              säger. Man säger att sänkningen av de sociala avgifterna inte
              har nått målet eller sina syften, och det har inte skapats några
              jobb.
            </seg>
            <seg n="ac687d27">
              Men om vi tittar på Norrbotten som tillhör stödområde A, den
              delen som är kvar i regionalpolitiska syften, har arbetslösheten
              sänkts med nästan 2 procent från 2005 till 2008. År 2005 var den
              5,3 procent, 2008 var den 3,4 procent.
            </seg>
            <seg n="2ed75fd0">
              Det är viktigt ur regionalpolitisk hänsyn, anser jag, och jämför
              man de här siffrorna med ett län i Mälardalen, till exempel Uppsala
              län som är mitt eget län, har arbetslösheten sjunkit även där
              inte riktigt lika mycket men näst intill.
            </seg>
            <seg n="be3c80d5">
              Är det försumbart, undrar jag. För mig är det här människor som
              har fått jobb. Det tycker jag är viktigt att vi inser.
            </seg>
            <seg n="5b402702">
              Jag undrar nu om de regionalpolitiska sänkningarna av de sociala
              avgifterna är något oppositionen inte vill ha kvar. Det frågade
              även Marianne Watz om tidigare. Det skulle vara intressant att
              höra om oppositionen tycker att även de ska tas bort.
            </seg>
            <seg n="8863ae53">
              Om man nu tittar på vad Riksrevisionen har uttryckt säger de
              att sänkningen för ungdomar är något man i dag inte riktigt kan
              uttala sig om. För det behöver man betydligt längre tid. Det har
              vi hört från Marianne Watz tidigare.
            </seg>
            <seg n="dcc075a3">
              Då vill jag jämföra ungdomsarbetslösheten i de två länen en gång
              till: I Norrbotten var arbetslösheten bland ungdomar mellan 18
              och 24 år 7,2 procent år 2006. År 2008, det vill säga när alliansen
              styrde Sverige, var arbetslösheten bland dessa ungdomar 5,9 procent.
              Arbetslösheten hade alltså sänkts betydligt. I Uppsala län var
              det också en sänkning, från 3,8 procent till 2,5 procent.
            </seg>
            <seg n="0a52e888">
              Utanförskapet för ungdomar som inte kommer in på arbetsmarknaden
              kostar samhället enorma summor, inte bara i dag utan framgent,
              om ungdomarna inte får möjlighet att pröva sina vingar på arbetsmarknaden.
              Det är oerhört viktigt och angeläget för självförtroendet och
              för framtiden för en ungdom att faktiskt få ett arbete, och där
              måste och kan man tillskriva sänkningen av sociala avgifter stor
              vikt.
            </seg>
            <seg n="50c3d21c">
              Riksrevisionen säger också att det är viktigt att ha långsiktiga
              bedömningar, och man måste tydliggöra syftet med reformerna. Det
              håller jag verkligen med om, och det är väl något som alliansen
              i regeringsställning ska ta till sig av.
            </seg>
            <seg n="712460e7">
              Men det är också angeläget att titta på vad de här sänkningarna
              av sociala avgifter har gjort för företagen. Vilka företag är
              det som varslar i dag? Är det de företag som har använt sänkningen
              av de sociala avgifterna för att investera, för att göra sitt
              företag mer rustat för framtiden? Det får vi inte belyst i den
              här rapporten, och det är väl något som regeringen får ta till
              sig av och ta med i framtiden.
            </seg>
            <seg n="0c553915">
              Med andra ord, herr talman, behöver Veronica Palm med flera som
              har skrivit under reservationen inte vara oroliga när vi sänker
              den sociala avgiften ytterligare för ungdomar. Den stimulansen
              är oerhört viktig, bland många fler åtgärder, för att möjliggöra
              att arbetslösheten inte stiger så drastiskt som den skulle ha
              gjort om vi inte hade vidtagit den åtgärden.
            </seg>
            <seg n="89e1d845">
              Oppositionen efterlyser också andra åtgärder, precis det som
              alliansregeringen tar till sig, det vill säga att införa nya möjligheter
              inom utbildningen, till exempel ökade satsningar på lärlingsutbildning,
              där vi har vidtagit många åtgärder, och att flytta de utbildningsplatser
              som finns på universitet och högskolor till de områden i landet
              där de behövs som mest.
            </seg>
          </u>
          <note n="b446fe66">
            Herr talman! Jag avstyrker reservationen och yrkar bifall till
            utskottets förslag till beslut vad gäller redogörelsen från Riksrevisionen.
          </note>
          <note type="speaker" n="40926e13">
            Anf. 129 ULF NILSSON (fp):
          </note>
          <u who="Q6012166" xml:id="i-a84afe0f310d380f-0" n="e4751736">
            <seg n="b8399080">
              Herr talman! Vi debatterar i dag Riksrevisionens redogörelse
              om hur sänkta sociala avgifter kan slå. De har granskat och kommenterat
              effekten av tre sänkningar av sociala avgifter, som vi har hört.
            </seg>
            <seg n="961c5cab">
              Den första, som den socialdemokratiska regeringen genomförde
              1997, var riktad mot mindre företag. Riksrevisionen hävdar jag
              är inte man att avgöra om de har rätt att den har gett liten effekt
              på sysselsättningen. Socialdemokraterna själva röstade ju för
              att få tillbaka den sänkningen förra året när alliansregeringen
              avskaffade den.
            </seg>
            <seg n="16fe19f3">
              Samma sak säger man om den regionala sänkningen för Norrlandslänen.
              Den har kanske gett en viss effekt på kort sikt, men mindre på
              lång sikt. Inte heller där vill jag säga om det är rätt. Det finns
              säkert olika tolkningar av detta, om man talar med nationalekonomer
              och andra. Eftersom Vänsterpartiet och Socialdemokraterna citerade
              den här kritiken blir naturligtvis frågan: När kommer ert förslag
              om att ta bort sänkningen av sociala avgifter, alltså minskningarna
              av arbetsgivaravgifter i Norrlandslänen? Jag tror ju att det vore
              en väldigt dum åtgärd att minska det här underlättandet att anställa
              människor när vi har en ekonomisk världskris av det värre slaget
              som påverkar Sverige.
            </seg>
            <seg n="d20a49ae">
              Sedan säger också Riksrevisionen i sin intressanta redogörelse
              att mer riktade sänkningar kan få en annan effekt och att man
              inte riktigt kan bedöma hur de slår. Alliansen har gjort ett antal
              riktade sänkningar av arbetsgivaravgiften. En av dem är just sänkningen
              av avgiften för att anställa ungdomar som genomfördes förra året
              och där vi nu har beslutat att både höja åldern med ett år och
              dessutom göra sänkningen kraftfullare.
            </seg>
            <seg n="f12768a1">
              Enligt Riksrevisionen ledde förra årets sänkning faktiskt till
              att 12 100 ungdomar fick jobb. Det var en följd av sänkningen
              av arbetsgivaravgiften. För mig är det ingen obetydlig siffra.
              För oss alla är det väl svårt att veta för hur många av dessa
              ungdomar det kanske hade dröjt flera år innan de kommit in i arbetslivet,
              med allt vad det kan innebära.
            </seg>
            <seg n="db18521d">
              Herr talman! Det finns ju många teorier bland nationalekonomer
              om hur skatter och avgifter påverkar arbetsmarknaden. Det är alltid
              svårt att säga att det finns något definitivt vetenskapligt svar
              på allting. Men min grundinställning, utan att kandidera till
              Nobelpriset i nationalekonomi, är ändå att höga skatter och avgifter
              på arbete gör det svårare att skapa fler jobb och mer företagande.
              Arbete är någonting som är bra för landet. Därför ska det också
              löna sig att arbeta. Det sade Bertil Ohlin när han i motsats till
              mig fick Nobelpriset i ekonomi.
            </seg>
            <seg n="5b0342c8">
              I dagens läge, med hotande arbetslöshet och nedgång i produktionen,
              måste det vara mycket viktigt och riktigt att pröva olika sätt
              för att göra det lättare och billigare att anställa människor.
              Inte minst det som Riksrevisionen påpekar, att sådana här sänkningar
              kan få stor effekt på kort sikt, måste ju vara tänkvärt när vi
              står med en hotande världskris, som ännu så länge i varje fall
              bara blir värre och värre världen över.
            </seg>
            <seg n="5d3b00ee">
              Herr talman! När alliansregeringen tillträdde 2006 hade vi rekordmånga
              människor i utanförskap i Sverige. Det var många arbetslösa, förtidspensionerade,
              långtidssjukskrivna och så vidare. Sedan ägde en fantastisk scenförändring
              rum. Antalet nya jobb steg på ett sätt som vi inte kan hitta motstycke
              till på många år i historien.
            </seg>
            <seg n="eea51007">
              Det var en mängd åtgärder som vidtogs. Det var uppmuntran och
              hjälp till rehabilitering efter sjukdom. Det var uppmuntran till
              jobbsökande efter arbetslöshet. Det var en allmän sänkning av
              arbetsgivaravgifterna som beslutades förra året som bara den sparade
              3 miljarder kronor åt kommuner och landsting när de ville anställa
              människor till omsorg, vård och skola. Med jobbavdraget har flertalet
              heltidsarbetande fått närmare 1 500 kronor lägre skatt.
            </seg>
            <seg n="646bf0bc">
              En viktig del i den här jobbpolitiken har också varit att stimulera
              jobben genom riktade sänkningar av arbetsgivaravgifterna: nystartsjobb
              för arbetslösa, nyfriskjobb för långtidssjuka, instegsjobb för
              invandrare och som sagt sänkt arbetsgivaravgift för ungdomar.
              I motsats till de plusjobb som den gamla regeringen ibland körde
              med är det här riktiga arbeten som ger trygghet och som ger poäng
              för semester och pension.
            </seg>
            <seg n="2e6e04eb">
              Skatteavdrag för hushållsnära tjänster, som nu vidgas, är en
              annan sådan åtgärd som kommer att verka stimulerande till att
              det kommer nya jobb. Konjunkturinstitutet konstaterade för ungefär
              ett och ett halvt år sedan att åtminstone 30 procent av alla de
              här nya jobben direkt kunde härledas till politiska beslut. Det
              är ganska mycket. Det handlar om ungefär 150 000 jobb.
            </seg>
            <seg n="0a7c6bd9">
              När den stora finanskrisen kom med stormsteg i höstas, efter
              lite varningar redan på sommaren, hade Sverige ett väldigt bra
              utgångsläge: låg arbetslöshet, låga sjukskrivningstal och överskott
              i statsfinanserna. Därför har vi också haft möjlighet att redan
              under hösten fatta beslut om ett antal extra satsningar, utanför
              den väldigt expansiva höstbudget som antogs.
            </seg>
            <seg n="03c657a4">
              Det är tack vare den lyckade jobbpolitiken som vi har kunnat
              göra de här extra satsningarna på aktiv arbetsförmedling, fler
              platser i yrkesutbildning, lärlingsutbildning, vuxenutbildning
              och så vidare samt extra miljarder till vägar och järnvägar. Särskilda
              insatser även för fordonsindustrin har det reserverats pengar
              till.
            </seg>
            <seg n="1073aef1">
              I det här paketet av satsningar kan vi naturligtvis också se
              den extra sänkningen av arbetsgivaravgiften för unga som oppositionen
              angriper så hett. Vi vet att det är viktigt att få in en fot i
              arbetslivet, och vi vet att det kan vara förödande för en ung
              människa att gå länge och vänta på arbete. Ungdomar, precis som
              många nyanlända i Sverige, riskerar att drabbas extra hårt just
              i kristider, därför är det viktigt att stimulera för just de grupperna.
            </seg>
            <seg n="ac583643">
              Som sagt var tror jag att det är så enkelt, även om det inte
              är exakt mätbart, att skatter och avgifter påverkar människors
              och arbetsgivares beteende. Alliansens uppfattning har hittills
              varit att det är bättre med mer riktade sänkningar än mer allmänna
              och generella när det gäller den här typen av sociala avgifter.
            </seg>
            <seg n="99cac2a1">
              Herr talman! Det är som sagt var ekonomisk kris i världen. Arbetslöshetssiffrorna
              stiger. De stiger i Sverige också. Det finns all anledning att
              ta detta på allvar. Men det som tidigare talare har sagt är fortfarande
              sant, att det är fler människor i sysselsättning i dag än det
              var motsvarande månad 2006. Jag har den tabellen framför mig här.
            </seg>
            <seg n="8fc84888">
              Det säger en hel del. Det säger inte att vi ska strunta i allvaret
              i situationen. Vi ska vidta en massa åtgärder. Men det säger en
              hel del om Socialdemokraterna och deras stödpartier. Det säger
              att de som nu är i opposition inte hade någon politik för jobben
              när det var goda tider och när det var högkonjunktur. De har faktiskt
              inte heller någon jobbpolitik i lågkonjunktur.
            </seg>
            <seg n="e17b7b50">
              Det är sant att det är många familjer, som Kalle Larsson sade,
              som är rädda för att mista sina jobb. Det är många familjer som
              kanske funderar på att ställa in sina semesterplaner, och det
              är många som undrar om de har några jobb att gå till om en månad.
              Men vilket svar har oppositionen att ge dem? Jo, att föra samma
              politik som ni gjorde för några år sedan, att bara vänta och se
              och utgå från att jobben kommer av sig själv. Det är inte ett
              svar som lugnar människor.
            </seg>
            <seg n="d01ab30f">
              Jag tror att det är mycket oklokt att mitt i den största finanskrisen
              sedan 30-talet säga nej till satsningar så att ungdomar lättare
              ska få arbete. Det är också fel att säga nej till att kommuner
              och landsting lättare ska kunna anställa ungdomar i skola, vård
              och omsorg.
            </seg>
            <seg n="7821638c">
              I stället för att komma med konkreta förslag använder alltså
              oppositionen Riksrevisionens i och för sig mycket intressanta
              redogörelse för att hitta på kritik av regeringen. Men vi har
              fått en allmän diskussion som jag tycker visar att alliansregeringen
              står för mängder av förslag att möta krisen medan oppositionen
              står splittrad och tomhänt.
            </seg>
            <seg n="f3b52dce">
              Med de orden vill jag gärna yrka bifall till förslaget i betänkandet
              och avslag på reservationen.
            </seg>
          </u>
          <note type="speaker" n="1ec475e0">
            Anf. 130 JASENKO OMANOVIC (s) replik:
          </note>
          <u who="unknown" xml:id="i-0d2fed24d411730d-17" n="c4c2a57a">
            <seg n="c2fa4178">
              Herr talman! Jag kan inte avstå från att begära replik på ett
              sådant anförande. Det är så mycket beröm till regeringen. Jag
              tänkte nästan en stund att Ulf Nilsson nu kommer att säga att
              regeringen är värd ett Nobelpris. Så nära var det beröm som regeringen
              får.
            </seg>
            <seg n="cad9c776">
              Jag tänkte hålla mig till rena fakta den här gången, Ulf, vilket
              jag inte tyckte att du gjorde i ditt anförande. Du säger att arbetslösheten
              är lägre i dag än 2006. Arbetslösheten är nu 8 procent.
            </seg>
            <seg n="00b1b07d">
              Låt oss se på arbetslösheten bland ungdomar. Det är fråga om
              den näst högsta arbetslösheten i hela EU. Enligt senaste siffran
              på Internet ligger arbetslösheten bland ungdomar på 24,8 procent.
              Detta är trots att deras arbetskraft har reats ut. Är det där
              som Nobelpriskvalifikationen ligger? Vad är det som regeringen
              behöver?
            </seg>
            <seg n="624530dd">
              Att så många ungdomar är arbetslösa i dag kan inte någon vara
              stolt över förutom kanske Ulf Nilsson.
            </seg>
          </u>
          <note type="speaker" n="988ba803">
            Anf. 131 ULF NILSSON (fp) replik:
          </note>
          <u who="Q6012166" xml:id="i-a84afe0f310d380f-1" n="e4751736">
            <seg n="daed64e0">
              Herr talman! Jag uppfattade inte att det fanns någon fråga, annat
              än att jag kan överräcka för påseende denna tabell som faktiskt
              visar att det var fler sysselsatta i februari jämfört med i februari
              2006. Det är ett faktum.
            </seg>
            <seg n="00533149">
              Däremot är det, som Jasenko Omanovic säger, allvarligt att just
              ungdomar tillhör de grupper som naturligtvis drabbas först eftersom
              de inte riktigt är inne på arbetsmarknaden. Det är helt riktigt
              att när vi har en sådan här kris gäller det att hjälpa bland annat
              ungdomar men också människor i olika grupper som har varit arbetslösa
              länge att få kontakt med arbetslivet. Det är det som är argumentet
              för att stimulera arbetsgivare att anställa ungdomar. Jag kan
              inte riktigt se vad det är för fel i det.
            </seg>
            <seg n="ba74b3a5">
              Över huvud taget ska jag passa på att ställa en fråga. Vi kan
              diskutera läget. Jag kan hålla med om vilket jag sade att det
              är ett allvarligt läge för både Sverige och hela världen, men
              vi står bra rustade. Utan att skryta om det är det nog uppenbart
              för alla att krisen inte i någon större utsträckning är hemmagjord.
              Tvärtom påverkas vi av en kris som har startat på andra håll i
              världen. Det är inte överdrivet skryt att säga det utan det är
              de flesta överens om.
            </seg>
            <seg n="cefe3a99">
              Vad vill Socialdemokraterna? Ni har citerat bristerna i sänkningen
              av socialavgifter. Vill ni avskaffa de sänkta socialavgifterna
              när det gäller att anställa människor i de norra Norrlandslänen?
              Det är ett exempel. Vill ni ta upp det ni reserverade er för i
              betänkandet i höstas och återinföra sänkningen av arbetsgivaravgifterna?
              Vad vill ni göra konkret mer än att till varje pris säga nej till
              att det blir lite billigare att anställa ungdomar?
            </seg>
          </u>
          <note type="speaker" n="557c94f9">
            Anf. 132 JASENKO OMANOVIC (s) replik:
          </note>
          <u who="unknown" xml:id="i-0d2fed24d411730d-18" n="c4c2a57a">
            <seg n="d8065190">
              Herr talman! Jag instämmer i att detta inte är till hundra procent
              hemmagjort. Problemet är att man sitter med armarna i kors. När
              en sådan kris väller över landet sitter man med armarna i kors.
              Ulf pratar om stimulanser. Vilka stimulanser och till vem? Till
              företag som redan har anställda? Är det fråga om att stimulera
              dem som redan är inne på arbetsmarknaden? Det är ineffektivt.
              Det finns dödviktseffekter i detta. Alla remissinstanser poängterade
              detta innan det infördes. Det finns dödviktseffekter i detta.
              Det kallar Ulf för stimulans.
            </seg>
            <seg n="4230ce00">
              Vi vill ha en rättvis och effektiv politik. Den kräver handling
              i dag, Ulf. Vi kräver handlingskraft. Det innebär inte att man
              öser 10 miljarder ut över ingenstans. Det är vad Riksrevisionen
              påpekar, nämligen att det här inte leder till ökad sysselsättning.
              Det återspeglas i statistiken. Ungdomsarbetslösheten är 24,8 procent.
              Det är ingen stimulans till någon. Det finns inget som pekar på
              att det här har gett något resultat. Det måste ni inse.
            </seg>
            <seg n="379b6dd9">
              Det ser ut som om ni inte kommer ut ur det här huset och inte
              ser vad som händer i det här landet.
            </seg>
          </u>
          <note type="speaker" n="fed0827e">
            Anf. 133 ULF NILSSON (fp) replik:
          </note>
          <u who="Q6012166" xml:id="i-a84afe0f310d380f-2" n="e4751736">
            <seg n="6b3e0f1c">
              Herr talman! Som bekant är det en lång rad åtgärder som regeringen
              har vidtagit. Sänkningen av socialavgifter till vissa grupper
              är en inte alltför stor men dock viktig del. Vi har vidtagit rader
              av åtgärder och fattat beslut sedan novemberdecember på uppåt
              7080 miljarder. Det är fordonspengarna, 28 miljarder. Det är extra
              resurser till Arbetsförmedlingen för att hoppa mellan olika saker.
              Det är start av yrkeshögskola, start av vuxenutbildning med yrkesinriktning,
              höjd bankgaranti för sparande till 500 000 kronor, skatteavdrag
              för att stimulera hantverkare. Det finns massor. Det är verkligen
              en lång rad åtgärder.
            </seg>
            <seg n="27069194">
              Däremot tycker jag inte att Jasenko Omanovics argumentation hänger
              ihop här. Återigen citeras Riksrevisionens kritik om dödvikt och
              så vidare. Den drabbar framför allt det regionalstöd som fortfarande
              finns kvar. Det citerar också Jasenko Omanovic. Men det vill han
              inte avskaffa. Däremot är det av någon anledning helt fel att
              pröva sänkta socialavgifter när det gäller just ungdomar, trots
              att Riksrevisionen är minst kritisk till den typen av riktade
              satsningar. Jag tror att vi i det här läget med en växande världskris
              behöver stöd till både Norrlandslänen, ungdomar, invandrare och
              långtidssjukskrivna som vill in på arbetsmarknaden.
            </seg>
          </u>
          <note type="speaker" n="c5ab04c8">
            Anf. 134 LARS GUSTAFSSON (kd):
          </note>
          <u who="Q5777864" xml:id="i-7b2abbaa19edbff3-0" n="5773d1ab" next="i-7ddec71984ec9cb5-0">
            <seg n="81542c19">
              Herr talman! Vi fick i den sista replikväxlingen höra att man
              längtade ut, efter att se verkligheten utanför, och det gällde
              både oppositionen och alliansens företrädare här. Därför kanske
              jag inte ska vara för långrandig i detta sammanhang.
            </seg>
            <seg n="033944a1">
              Det kan emellertid vara bra att ställa en retorisk fråga. Jag
              tror att det är få som känner till att regeringen och riksdagen
              anställer väldigt lite människor, även om det kan vara några tusen
              som finns i Regeringskansliet och några här.
            </seg>
            <seg n="132b5d0f">
              Sedan kan jag bara påminna om att detta inte gäller arbetsmarknadsutskottet,
              näringsutskottet, finansutskottet, skatteutskottet eller några
              andra utskott, utan det är fråga om en utvärdering som Riksrevisionen
              har gjort.
            </seg>
            <seg n="76b18762">
              Om vi tittar på vad Riksrevisionen har beaktat ser vi att man
              helt enkelt har gått på det ekonomiska utfallet. Man har räknat
              krona för krona vad man får för saker och ting.
            </seg>
            <seg n="9f6976ce">
              Vad man däremot har tagit i beaktande, vilket kan vara ganska
              viktigt speciellt för partier som har social i sina förtexter
              är sociala faktorer, arbetsmarknadsfaktorer, anställningsbarhetsfaktorer,
              utslagningsfaktorer etcetera, och möjligheten att för ett första
              jobb komma in på en anställning även om det skulle vara ett stort
              företag som anställer många och anställer unga. Jag tycker att
              det är bra att det finns stora företag som anställer fler, och
              behåller fler i anställning.
            </seg>
            <seg n="24ce04be">
              Jag är väldigt glad att jag inte befinner mig i opposition just
              nu när jag ska åka tillbaka till Halland. För en tid sedan uttryckte
              Arbetsförmedlingen offentligt i medierna att i Halland får fler
              unga behålla sina jobb tack vare de här nedsättningarna. Därför
              är jag tacksam att jag kan åka tillbaka och stödja regeringens
              förslag.
            </seg>
            <seg n="403171c7">
              Vi kunde också se i rapporten från Riksrevisionen att de tidigare
              stödåtgärderna kostade 2,4 miljarder. Det var inte många miljarder
              man kastade bort, enligt Kalle Larsson, utan de miljarderna var
              välplacerade. Men de här miljarderna, som satsas för att människor
              som är under 25 år ska komma in på arbetsmarknaden, är helt bortkastade.
              Så kan man också resonera.
            </seg>
            <seg n="a1f7d4ba">
              Riksrevisionen bestämmer själv vilka utvärderingar den vill göra
              och hur den vill göra dem. Jag tror att det då är viktigt att
              man ser en helhetsbild. Jag tror, precis som Ulf Nilsson påpekade,
              att det skulle vara väldigt olyckligt om vi tränger redan trängda
              att komma in på arbetsmarknaden. Vi vet att det kommer att behövas
              när det vänder. Det behövs också åtgärder vad gäller utbildning
              och möjlighet att prova arbete. Vi ska nog vara väldigt försiktiga,
              speciellt från oppositionens sida, att tala om ett passivt utanförskap
              med tanke på de andra grupper vi har diskuterat som har befunnit
              sig utanför arbetsmarknaden och inte haft möjlighet att komma
              tillbaka. Regeringen har faktiskt vidtagit åtgärder för dem. Jag
              talar om 550 000 personer som nu är ganska glada att de får en
              ny chans.
            </seg>
            <seg n="02c10736">
              Med detta yrkar jag bifall till förslaget i betänkandet.
            </seg>
          </u>
          <note n="93c573c7">
            Överläggningen var härmed avslutad.
          </note>
          <note n="feb8b8f1">
            15 § Bordläggning och beslut om förlängd motionstid
          </note>
          <note n="ed4d553c">
            Anmäldes och bordlades
          </note>
          <note n="b853d566">
            Kammaren biföll talmannens förslag att motionstiden för propositionerna
            2008/09:138, 150 och 158 skulle förlängas till onsdagen den 8
            april och att motionstiden för prop. 2008/09:140 skulle förlängas
            till onsdagen den 15 april .
          </note>
          <note n="d97d2d83">
            16 § Anmälan om interpellation
          </note>
          <note n="d958b72d">
            Anmäldes att följande interpellation framställts
          </note>
          <note n="4548ceb6">
            den 19 mars
          </note>
          <note n="c9383589">
            Eva-Lena Jansson
          </note>
          <note n="d30bc0d7">
            Interpellationen redovisas i bilaga som fogats till riksdagens
            snabbprotokoll tisdagen den 24 mars.
          </note>
          <note n="d62cec6e">
            17 § Anmälan om fråga för skriftligt svar
          </note>
          <u who="Q5777864" xml:id="i-7ddec71984ec9cb5-0" n="5773d1ab" prev="i-7b2abbaa19edbff3-0">
            <seg n="e96b1945">
              Anmäldes att följande fråga för skriftligt svar framställts
            </seg>
          </u>
          <note n="4548ceb6">
            den 19 mars
          </note>
          <note n="0f0b32c7">
            Birgitta Ohlsson
          </note>
          <note n="251ee82d">
            Frågan redovisas i bilaga som fogats till riksdagens snabbprotokoll
            tisdagen den 24 mars.
          </note>
          <note n="d87f7564">
            18 § Anmälan om skriftliga svar på frågor
          </note>
          <note n="abf2e866">
            Anmäldes att skriftliga svar på följande frågor inkommit
          </note>
          <note n="4548ceb6">
            den 19 mars
          </note>
          <note n="8196367e">
            Monica Green
          </note>
          <note n="00b24c37">
            Ameer Sachet
          </note>
          <note n="8334f556">
            Svaren redovisas i bilaga som fogats till riksdagens snabbprotokoll
            tisdagen den 24 mars.
          </note>
          <note n="50414501">
            19 § Kammaren åtskildes kl. 18.23.
          </note>
          <note n="c74fa6ba">
            Förhandlingarna leddes
          </note>
          <note n="050ffb79">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
