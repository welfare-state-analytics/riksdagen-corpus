<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--113</head>
          <docDate when="2008-05-07">2008-05-07</docDate>
        </div>
      </front>
      <body>
        <div>
          <note n="6e1cc122">
            ﻿
          </note>
          <note n="76910783">
            Riksdagens protokoll
          </note>
          <note n="5743c2d8">
            2008/09:113
          </note>
          <note type="date" n="5b1a5a8a">
            Torsdagen den 7 maj
          </note>
          <note n="e3c65089">
            Kl. 12:00 - 17:47
          </note>
          <note n="97371368">
            1 § Anmälan om fördröjda svar på interpellationer
          </note>
          <note n="ae97b22e">
            Till riksdagen hade inkommit följande skrivelser:
          </note>
          <note n="52909e6c">
            Interpellation 2008/09:470
          </note>
          <note n="ed246a89">
            Interpellation 2008/09:470 Krediter till statliga myndigheter
          </note>
          <note n="76df4f88">
            Interpellationen kommer att besvaras fredagen den 15 maj 2009.
          </note>
          <note n="a8b40b24">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="fafe4353">
            Rikard Jermsten
          </note>
          <note n="57a42995">
            Interpellation 2008/09:474
          </note>
          <note n="3fcb46dc">
            Interpellation 2008/09:474 SNI-koderna och småföretagare inom
            turistnäringen
          </note>
          <note n="76df4f88">
            Interpellationen kommer att besvaras fredagen den 15 maj 2009.
          </note>
          <note n="a8b40b24">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="fafe4353">
            Rikard Jermsten
          </note>
          <note n="0956e0b6">
            Interpellation 2008/09:480
          </note>
          <note n="91fea905">
            Interpellation 2008/09:480 Diskriminering av ledarhundsförare
          </note>
          <note n="76df4f88">
            Interpellationen kommer att besvaras fredagen den 15 maj 2009.
          </note>
          <note n="c9ddea6e">
            Skälet till dröjsmålet är redan inbokade engagemang.
          </note>
          <note n="7bad900c">
            Marianne Jenryd
          </note>
          <note n="192f1697">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="de2153dc">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="ca95a706">
            KOM(2009)136
          </note>
          <note n="55797937">
            3 § Offentlighets- och sekretesslag
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="fcaed110">
            4 § Vissa ändringar i lagen om elektronisk kommunikation
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="9039203d">
            5 § Vissa frågor om vårdnadsbidrag m.m.
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="219568bc">
            6 § Trygghetssystemen utomlands
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="457a1625">
            7 § Ändring av vissa övergångsbestämmelser
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="68da4e17">
            8 § Barnrättspolitik förenklad beredning
          </note>
          <note n="6fb1854d">
            Föredrogs
          </note>
          <note n="d3084aef">
            Andre vice talmannen konstaterade att ingen talare var anmäld.
          </note>
          <note n="5cd78c09">
            9 § Läkemedelsfrågor
          </note>
          <note n="6fb1854d">
            Föredrogs
          </note>
          <note type="speaker" n="7f920683">
            Anf. 1 ELINA LINNA (v):
          </note>
          <u who="elina_linna_5df58c_w" xml:id="i-658f4a7f85e5c2d1-0" n="833fbaef" next="i-533a7203c41b8d8c-0">
            <seg n="908bb870">
              Fru talman! Betänkandet som vi nu ska debattera är ett motionsbetänkande
              innehållande 29 motionsyrkanden om läkemedelsfrågor. Vänsterpartiet
              har tre motioner i betänkandet. Alla dessa avstyrks av utskottsmajoriteten
              i gott sällskap med samtliga andra motioner, varav många är skrivna
              av de borgerliga partierna. Som bekant brukar det vara så i riksdagen
              att majoriteten av motionerna avstyrks. Det tycker jag är synd.
              Det finns många motioner som innehåller förslag som borde godkännas.
              I mitt anförande kommer jag att närmare beskriva de förslag som
              Vänsterpartiets har.
            </seg>
            <seg n="ed2232b3">
              Läkemedel är en viktig del av vården, har många positiva effekter
              och är ett oumbärligt redskap i behandlingen av många sjukdomstillstånd.
              Men samtidigt är användandet av läkemedel i vissa fall förknippat
              med stora risker. Det finns ofta, både bland patienter och bland
              läkare, en övertro på de positiva effekterna av läkemedel, vilket
              kan skapa överförskrivning av läkemedel.
            </seg>
            <seg n="63fcc59e">
              Detta känner vi till framför allt hos gruppen äldre patienter.
              För mycket och felaktig läkemedelsförskrivning kan leda till ökade
              biverkningar, risk för interaktioner, negativ miljöpåverkan, resistensutveckling,
              resursslöseri med mera. Det systemskifte som för närvarande pågår
              inom hälso- och sjukvården kan också bidra till överförskrivning
              av läkemedel. Jag ska förklara vad jag menar.
            </seg>
            <seg n="760e488b">
              Vid årsskiftet blir vårdvalssystemet inom primärvården obligatoriskt
              över hela landet. Patienterna blir värdefulla kunder hos vårdcentralen.
              De blir kunder, som medvetet eller omedvetet kommer att efterfråga
              till exempel antibiotika som behandling mot en vanlig förkylning,
              och läkaren kan inte eller har svårt att neka patienten medicin.
              Annars riskerar vårdcentralen att förlora en värdefull kund. Redan
              nu finns det uppgifter om att så har skett på vissa håll där vårdvalsmodellen
              har införts.
            </seg>
            <seg n="dbef6e41">
              Resursstarka patienter har självklart också bättre förutsättningar
              att kräva viss medicin. Det är inget fel i det, men det kan handla
              om medicin som är onödig. Vänsterpartiet uppmärksammade redan
              i höstas rapporter om att personer med högre utbildning generellt
              får dyrare läkemedel än personer med lägre utbildning. Vi menar
              att frågan om läkemedelsförskrivning och skillnader är en så pass
              viktig fråga att den borde utredas.
            </seg>
            <seg n="c3b44f75">
              Fru talman! Jag kallade nyss patienter lite vanvördigt för kunder,
              fast om läkemedelsbolaget riktar reklam mot individer betraktar
              bolaget dessa individer som potentiella kunder, eller hur? Vänsterpartiet
              föreslår att förbud mot reklam för läkemedel bör införas.
            </seg>
            <seg n="6dd3c0ec">
              Under de senaste åren har läkemedelsbolagens reklamanslag ökat
              kolossalt. Då ska vi komma ihåg att det finns vissa generella
              förbud mot marknadsföring av läkemedel. Receptbelagda läkemedel
              får inte marknadsföras till allmänheten, och reklam får inte riktas
              mot barn. Men läkemedelsbolagen töjer ständigt gränserna. Det
              pumpas ut reklam på radiostationer som riktar sig direkt till
              unga flickor om vaccinet mot livmoderhalscancer. Det har också
              förekommit pappersreklam direkt till flickor om just livmoderhalscancervaccinet.
            </seg>
            <seg n="eb0fd061">
              Häromdagen fick jag ett brev från en man från södra Sverige.
              Han var upprörd över att Kanal 5 i tv får göra reklam för Voltaren,
              ett läkemedel mot smärta och inflammationer. Nu säljs Voltaren
              receptfritt i apotek. Men enligt brevskrivaren har man i Danmark
              upptäckt att Voltaren gett allvarliga njurskador, och preparatet
              har där dragits in.
            </seg>
            <seg n="1eaa9bc1">
              Jag har inte kännedom om det gäller just den styrkan som säljs
              receptfritt i Danmark. Men jag förstår och delar brevskrivarens
              upprördhet och blir än mer övertygad om att vi borde införa ett
              förbud mot läkemedelsreklam. Det regelverk som i dag finns mot
              reklam för receptbelagda läkemedel fungerar inte, och enligt min
              och Vänsterpartiets mening borde inte heller reklam för receptfria
              läkemedel få förekomma. Läkemedel är inte som vilken vara som
              helst.
            </seg>
            <seg n="fc82bf10">
              De äldre som grupp är de som ordineras och äter mest mediciner.
              Trots att den befolkningsgrupp som konsumerar mest och flest läkemedel
              är äldre än 80 år utprovas sällan eller aldrig läkemedel på äldre.
              Det betyder till exempel att när läkemedelsföretagen redovisar
              biverkningar grundar sig redovisningen på läkemedelsprövningar
              som är utförda på yngre och på personer i medelåldern. Vänsterpartiet
              anser att läkemedel i högre grad ska provas på äldre då de i så
              stor utsträckning konsumeras av äldre, och vi menar att Läkemedelsverket
              inte ska godkänna läkemedel som enbart har provats ut på yngre
              personer.
            </seg>
          </u>
          <note n="39d55a40">
            Fru talman! Jag vill avsluta med att yrka bifall till reservation
            nr 2.
          </note>
          <note n="6c27a590">
            Anf. 2 THOMAS NIHLÉN (mp):
          </note>
          <u who="elina_linna_5df58c_w" xml:id="i-533a7203c41b8d8c-0" n="833fbaef" prev="i-658f4a7f85e5c2d1-0">
            <seg n="1acbbe0d">
              Fru talman! Jag vill börja med att yrka bifall till Miljöpartiets
              reservation, som innebär att vi yrkar bifall till sju motioner
              i detta betänkande.
            </seg>
            <seg n="3fa689fc">
              I betänkandet tas motioner från allmänna motionstiden upp, och
              jag tänkte i mitt anförande ta upp några av Miljöpartiets läkemedelsmotioner
              som vi tycker är extra angelägna.
            </seg>
            <seg n="9e3e0fa5">
              Den första motionen handlar om förhandsgranskning av reklamkampanjer
              för receptbelagda läkemedel.
            </seg>
            <seg n="7f665e09">
              Sedan drygt ett år har det för första gången i Sverige förekommit
              reklamkampanjer direkt till konsument av receptbelagda läkemedel.
              Det gäller marknadsföringen av de två vaccinerna Gardasil och
              Cervarix mot några HPV-virusstammar som i vissa fall kan orsaka
              livmoderhalscancer.
            </seg>
            <seg n="bb4cb0b9">
              Dessa receptbelagda läkemedel marknadsförs direkt till konsumenter
              av läkemedelsföretagen genom helsidesannonser i dagspressen, både
              rikstäckande och lokal, tv-reklam, radioreklam, Internetreklam
              och reklam i tidskrifter med mera.
            </seg>
            <seg n="a93a65a4">
              Svenska Läkemedelsverket är den enda läkemedelsmyndighet inom
              EU som utan ett förhandsgodkännande tillåter reklam direkt till
              konsument av receptbelagda läkemedel liknande Gardasil och Cervarix.
            </seg>
            <seg n="efe29042">
              Anledningen till detta förklaras av regeringen med att ett förhandsgodkännande
              av behörig myndighet av vaccinationskampanjer skulle strida mot
              tryckfrihetsförordningen och förbudet mot censur. Miljöpartiet
              delar inte den uppfattningen. Vi anser att det här rör sig om
              kommersiell reklam varför hänvisningen till tryckfrihetsförordningen
              och förbudet mot censur är en tveksam tolkning av svensk lagstiftning.
            </seg>
            <seg n="de4a372a">
              Vi anser därför att regeringen snarast bör göra ett tillägg till
              den svenska läkemedelslagstiftningen som innebär att samma regler
              för reklam och marknadsföring av vacciner ska gälla i Sverige
              som i övriga EU.
            </seg>
            <seg n="d8bff013">
              Detta skulle öka möjligheterna att nå ut med producentobunden
              information av dessa vacciner till allmänheten, vilket måste anses
              som mycket väsentligt ur ett konsument- och patientsäkerhetsperspektiv.
            </seg>
            <seg n="57200b8b">
              Ett annat alternativ för regeringen är att i samband med de nu
              pågående samtalen inom EU om det nya läkemedelspaketet kräva en
              skärpning av det nu gällande EU-direktivet så att det blir ett
              totalt reklamstopp för receptbelagda läkemedel, även för vacciner.
            </seg>
            <seg n="0d0bd421">
              Fru talman! Jag ska säga något om läkemedel och hållbarhet. Årligen
              kasseras i Sverige läkemedel för miljardbelopp. Mellan 5 och 10
              procent av alla läkemedel kasseras, vilket motsvarar ett par miljarder
              kronor.
            </seg>
            <seg n="1ee6c1b4">
              Från apoteken skickas ca 1 000 ton till destruktion. En stor
              del av detta kommer från patienter eller anhöriga som har lämnat
              in överblivna läkemedel till apoteket. En annan orsak till kassationen
              är läkemedel som har sorterats ut från läkemedelsförråd på våra
              sjukhus på grund av att hållbarhetstiden har gått ut.
            </seg>
            <seg n="21b12467">
              Läkemedel som är äldre än fem år får enligt nuvarande regelverk
              inte användas, utan måste kasseras. Det stora flertalet läkemedel
              är konstruerade för att vara extremt hållbara, med stabila substanser
              med mycket lång hållbarhet. Med stor sannolikhet skulle de flesta
              läkemedel vara lika effektiva efter 10 eller 20 år eller längre,
              under förutsättning att de lagras på ett korrekt sätt. Dagens
              regelverk innebär alltså att vi kanske kastar och kasserar läkemedel
              för miljarder alldeles i onödan.
            </seg>
            <seg n="f927339b">
              Vi i Miljöpartiet anser att regeringen bör utreda möjligheten
              att förändra regelverket så att den angivna hållbarhetstiden för
              våra läkemedel kan förlängas så att den motsvarar den verkliga
              hållbarhetstiden.
            </seg>
            <seg n="92e7f380">
              Fru talman! Jag ska nu säga några ord om läkemedelsbehandling
              och våldsagerande. Finns det något eventuellt samband mellan viss
              läkemedelsbehandling och olika former av våldsagerande? Den frågan
              ställer vi i Miljöpartiet i en av våra motioner.
            </seg>
            <seg n="86c35566">
              Frågan är, som alla förstår, ytterst känslig och det är antagligen
              därför som ingen ansvarig myndighet eller regeringen har vågat
              ta sig an denna laddade frågeställning. Bakomliggande faktorer
              som leder till våldsagerande, både våld mot andra och självmord,
              är viktiga att utreda för att kunna minska riskerna för all typ
              av våldsagerande.
            </seg>
            <seg n="4e2fe899">
              Vi vet i dag att många av de narkotikaklassade läkemedlen, antipsykotiska
              läkemedel och antidepressiva läkemedel kan ha allvarliga biverkningar
              i form av ökad risk för självmord samt emotionell instabilitet,
              vanföreställningar, förföljelseidéer och andra bisarra beteenden.
              Allvarliga biverkningar uppträder oftast då man påbörjar, ändrar
              eller avslutar den aktuella läkemedelsbehandlingen.
            </seg>
            <seg n="29eeeb46">
              Vid flera av de senaste årens uppmärksammade våldsdåd har det
              framkommit att personerna som utfört dessa våldsdåd har varit
              ordinerade läkemedelsbehandling med antipsykotiska eller antidepressiva
              läkemedel.
            </seg>
            <seg n="fea8a138">
              Enligt Socialstyrelsen har de personer som har begått självmord
              i samband med att personerna vårdats inom hälso- och sjukvården
              i de flesta fall haft en läkemedelsbehandling bestående av antipsykotiska
              eller antidepressiva läkemedel. Det har dock inte gjorts någon
              analys eller uppföljning av dessa fakta från Socialstyrelsens
              sida.
            </seg>
            <seg n="7eef08c7">
              Miljöpartiet anser därför att regeringen bör ta initiativ till
              att utreda frågan om det eventuella sambandet mellan läkemedel
              och våldsagerande. Man behöver även ge ett tydligt ansvar till
              någon myndighet att följa denna fråga vad gäller tillsyn och uppföljning
              samt skapa tydliga rutiner och regler för hur dessa frågor ska
              hanteras av rättsväsendet, hälso- och sjukvården och andra berörda
              myndigheter.
            </seg>
            <seg n="5ae8f2d2">
              Fru talman! Läkemedel är i dag den vanligaste behandlingsmetoden
              inom svensk hälso- och sjukvård. Enligt den senaste statistiken
              är totalkostnaden för läkemedel i Sverige ungefär 30 miljarder
              kronor om året.
            </seg>
            <seg n="7b2bde5d">
              Kostnaderna för felaktig läkemedelsanvändning ligger enligt många
              bedömare någonstans mellan 20 och 30 miljarder. Några exempel
              på felaktig läkemedelsanvändning kan vara obehandlad indikation,
              felaktigt läkemedelsval under behandling, överdosering, biverkningar,
              interaktioner, läkemedel utan diagnos eller medicinsk indikation
              eller beroende.
            </seg>
            <seg n="b803821e">
              Hur stort är då problemet med felaktig läkemedelsbehandling?
              Den frågan finns det inget säkert svar på. När man läser Socialstyrelsens
              rapport Vårdskador inom somatisk slutenvård kan man få en viss
              uppfattning om storleksordningen av den felaktiga läkemedelsanvändningen.
              I rapporten konstateras att varje år drabbas 105 000 personer
              i sjukvården av skador som klassas som undvikbara. Det innebär
              att var femte minut, dygnet runt, året runt, skadas en person
              i den svenska vården i onödan.
            </seg>
            <seg n="3f697428">
              Vårdskador definieras som skador som skulle ha kunnat undvikas.
              3 procent av patienterna med vårdskador dör av sina skador. Det
              motsvarar ungefär 3 000 personer per år eller en person var tredje
              timme. Det innebär att vårdskador som är undvikbara skördar sju
              gånger fler dödsoffer än trafiken.
            </seg>
            <seg n="944572f2">
              En av de största orsakerna till dessa vårdskador är felaktig
              läkemedelsanvändning. Tiotusentals personer skadas varje år i
              onödan av läkemedelsrelaterade orsaker som överdosering av läkemedel
              eller onödig, utebliven, försenad, felaktig eller otillräcklig
              läkemedelsbehandling. Hur många som dör är mer osäkert, men många
              menar att det kan röra sig om upp till 1 000 patienter som dör
              i onödan varje år.
            </seg>
            <seg n="4279fd87">
              För våra äldre är situationen än mer alarmerande. Ca 20 procent
              av alla äldre som läggs in akut på sjukhus har drabbats av biverkningar
              och läkemedelsrelaterade problem efter att ha fått felaktiga eller
              onödiga läkemedel. Många äldre får tio eller fler läkemedel per
              dag. Var fjärde patient är ordinerade direkt olämpliga eller farliga
              läkemedel. Den felaktiga läkemedelsanvändningen är ett allvarligt
              hot mot ett tryggt och säkert åldrande i dagens Sverige.
            </seg>
            <seg n="3a24d0e3">
              Vi vet att många människor i Sverige drabbas av skador, sjuklighet
              eller död som orsakas av felaktig läkemedelsanvändning. Men det
              är anmärkningsvärt att det saknas säkra uppgifter om storleksordningen
              på de samhällsekonomiska kostnaderna samt hur många som drabbas
              och varför. Det här leder till att det är svårt att föra en seriös
              debatt om de här viktiga frågorna. Det finns därför en stor osäkerhet
              om vilka åtgärder som bör vidtas för att minska kostnader och
              lidande orsakade av felaktig läkemedelsanvändning. När vi vet
              hur stort det här problemet är och vad det består av har vi naturligtvis
              också en möjlighet att följa upp och utvärdera om den felaktiga
              läkemedelsanvändningen ökar eller minskar och vilken effekt de
              eventuella åtgärderna som vi sätter in har haft.
            </seg>
            <seg n="bdcc0cff">
              Fru talman! Därför föreslår Miljöpartiet tillsammans med Socialdemokraterna
              och Vänsterpartiet att det inrättas en kommission för läkemedelssäkerhet
              som ska söka svar på de här frågorna.
            </seg>
          </u>
          <note type="speaker" n="3d031652">
            Anf. 3 FINN BENGTSSON (m):
          </note>
          <note n="e4acde02">
            Fru talman! Jag vill inleda med att yrka bifall till utskottets
            förslag till beslut samt avslag på betänkandets tre reservationer.
          </note>
          <u who="finn_bengtsson_281a09_w" xml:id="i-e60ecacbde00cb11-0" n="3c324eda">
            <seg n="43970a4c">
              Fru talman! Läkemedel har under det senaste seklet genom stora
              forskningsinvesteringar kommit att bli vår enskilt viktigaste
              interventionsåtgärd inom sjukvården. Interventionen kan innebära
              behandling mot pågående sjukdom men lika ofta en insats för att
              förebygga att sjukdom eller symtom uppstår.
            </seg>
            <seg n="a8cfa270">
              För att kunna behandla mänsklighetens gissel i form av våra stora
              folksjukdomar, men också mer sällsynt förekommande åkommor, drar
              vi i dag alla nytta av en god tillgång till en omfattande arsenal
              av olika mer eller mindre kvalitetssäkrade läkemedel. Utan tillgång
              till väl fungerande läkemedel skulle sjukvården i dag framstå
              som en pinsamt ineffektiv och outvecklad, för att inte säga inhuman,
              verksamhet i ett i övrigt effektivt, utvecklat och mänskligt samhälle.
            </seg>
            <seg n="82346aa9">
              Mot denna bakgrund är det besvärande att höra det ofta oreflekterat
              framförda mantrat hos politiker och andra om skenande läkemedelskostnader.
              Visst är utgifterna för läkemedel mycket omfattande i vårt moderna
              samhälle generellt, som Thomas Nihlén just har redogjort för.
              Då majoriteten av dessa inom ramen för en solidariskt finansierad
              hälso- och sjukvård bekostas av skattemedel måste vi veta vad
              vi får för pengarna.
            </seg>
            <seg n="2a9b608f">
              Den som bara ojar sig och använder sig av begrepp som skenande
              kostnader utan att för ett ögonblick reflektera över vad alternativkostnaden
              för såväl individ som samhälle kan vara tar på sig ett jättestort
              ansvar för konsekvenser som försämrad sjukdomsbekämpning, krav
              på andra, än dyrare och kanske sämre vetenskapligt belagda behandlingsmetoder
              och försämrad funktions- och arbetsförmåga när nödvändig läkemedelsterapi
              uteblir. Det kan i förlängningen leda till ett trendbrott med
              ett ökat antal förtida dödsfall som kan undvikas med dagens kunskaper
              och som successivt sänker i stället för höjer vår befolknings
              medellivslängd.
            </seg>
            <seg n="7fcf749a">
              Hälsoekonomiska fakta visar att den totala kostnaden för sjukdom
              som utgörs av så kallade direkta kostnader, det vill säga öppenvård,
              slutenvård och kostnader för behandling med bland annat läkemedel,
              uppgår till ca 20 procent, medan de indirekta kostnaderna, det
              vill säga kostnader för kort- och långtidssjukskrivningar, förtidspensioneringar
              och förkortad livslängd, utgör hela 80 procent.
            </seg>
            <seg n="122aeb31">
              Fru talman! I detta perspektiv utgör läkemedelskostnaderna ca
              5 procent av våra samlade utgifter för sjukdomsbekämpning. Ställt
              i en sådan kostnadsrelation är frågan om inte en ökning av utgifterna
              för läkemedel rent av vore befogad som en investering såväl i
              befolkningens hälsa som för samhällsekonomin. Ett sådant förslag
              förutsätter emellertid att vi i vårt land har en rationell användning
              av läkemedel som är både effektiv och säker för patienterna. Enligt
              de många rapporter som finns från myndigheter och medier om både
              osäker och oegentlig användning av läkemedel förefaller detta
              tyvärr inte vara fallet i Sverige i dag. Vad värre är: Forskning
              på området anger inte heller en tydlig trend till förbättrad användning
              av läkemedel.
            </seg>
            <seg n="32b8c72d">
              Det är väsentligen detta problem som det aktuella betänkandet
              berör. Oppositionens representanter har här på ett förtjänstfullt
              sätt lyft upp flera viktiga frågor som bör belysa problemets art.
              När vi nu har lyssnat till oppositionens presentationer av problemen
              förefaller det inte som om något politiskt agerande sker. Inget
              kan vara mer felaktigt, fru talman.
            </seg>
            <seg n="81b8f0ad">
              Till skillnad från tiden när de rödgröna styrde landet, då politisk
              stiltje rådde på området för strategier för rationell läkemedelsanvändning,
              sker nu en lång rad viktiga insatser för att förbättra denna kärnverksamhet
              inom sjukvården. Detta redovisas tydligt i betänkandet. En central
              komponent i detta arbete utgörs av Socialdepartementets nära anknytning
              till en EU-process som går under beteckningen läkemedelspaketet.
              Denna process inleddes av EU-kommissionen förra året och pågår
              nu för fullt i medlemsländerna. Processen får glädjande nog ett
              crescendo under Sveriges ordförandeskap till hösten. Följaktligen
              har den svenska regeringen utlyst ett arbete med en effektiv och
              säker användning av läkemedel som ett av de prioriterade områdena
              under vårt ordförandeskap. Läkemedelspaketet fokuserar på tre
              viktiga huvudområden för en effektiv och säker läkemedelsanvändning.
            </seg>
            <seg n="22cad596">
              För det första handlar det om övervakning och uppföljning av
              hur användningen av läkemedel i vardagen faller ut i bredare befolkningslager
              jämfört med den information som vi hittills har från evidensbaserade,
              vetenskapliga, kliniska studier på särskilt utvalda och ofta idealiserade
              patientgrupper.
            </seg>
            <seg n="b272b803">
              Fru talman! Detta fokus är helt avgörande för att kunna bedöma
              om rationell läkemedelsanvändning föreligger eller ej, för att
              kunna definiera var tillkortakommanden föreligger och följaktligen
              för att rätt kunna åtgärda dem.
            </seg>
            <seg n="2dfdf989">
              Många olika läkemedel behövs för olika tillstånd, och olika individer
              med samma principiella sjukvårdsproblem behöver olika läkemedel
              för att optimal kvalitet i den nödvändigtvis individualiserade
              behandlingen ska kunna uppnås. Samma typ av läkemedel, och till
              och med exakt samma substans, behöver inte sällan ordineras olika
              till olika patienter med samma huvudsjukdomsproblem, det vill
              säga i ett individuellt anpassat doseringsförfarande under en
              tidslängd och med en uppföljning som också är individspecifik.
              Dessutom behöver ofta flera olika läkemedel ges samtidigt och
              med inblandning av olika andra behandlingar och åtgärder parallellt.
              Detta gör sammantaget varje enskild patients behov av läkemedel
              i vardagen så komplext att enbart stöd av den information som
              i dag finns tillgänglig för det specifika läkemedlet på en idealiserad
              gruppnivå långt ifrån är tillräckligt. Det är faktiskt inte ens
              anständigt om vi i framtiden ska kunna hävda att vi önskar uppnå
              en rationell läkemedelsterapi.
            </seg>
            <seg n="e53f98e4">
              Detta syftar denna viktiga, första EU-ansats till att man äntligen
              ska engagera sig i. Den svenska regeringen spelar en central roll
              i detta genom sitt eget valda engagemang. Man ska bland annat
              inleda EU-ordförandeskapet med ett expertmöte på toppnivå under
              sensommaren i år för att föra denna frågeställning vidare.
            </seg>
            <seg n="23711cb8">
              För det andra handlar det om att ett fokus inom EU:s läkemedelspaket
              ligger på en gemensam strategi för att hantera det växande och
              allvarliga problemet med förfalskade läkemedel. Enligt min bedömning
              måste denna fråga lösas internationellt. Det är därför bra att
              regeringen nu engagerar Läkemedelsverket i en analys av och ett
              ansvarstagande för problemet här på hemmaplan och också kraftfullt
              stöder hanteringen av problemet på EU-nivå.
            </seg>
            <seg n="c3e85513">
              För det tredje har man lagt ett fokus på en inledd dialog med
              EU om en översyn av hur den framtida lagstiftningen för information
              till allmänheten när det gäller receptbelagda läkemedel bäst bör
              utformas. Ur svensk synvinkel är detta arbete oerhört viktigt
              och grannlaga i och med att konflikter mellan å ena sidan allmänna
              patientsäkerhetsaspekter och å andra sidan våra rättigheter som
              finns skyddade i tryckfrihetsförordningen och yttrandefrihetsgrundlagen
              till varje pris måste undvikas.
            </seg>
            <seg n="11597df3">
              Fru talman! Därför är det klokt av regeringen att i dag visa
              ett stort engagemang i dessa frågor i EU-kretsen. Ett sådant kopplat
              nationellt och internationellt engagemang för läkemedelsfrågorna
              har tyvärr lyst med sin frånvaro under tidigare rödgröna regeringar.
              Det är kanske inte så förvånande om man i grunden tillhör ett
              EU-fientligt parti som Vänsterpartiet eller ett nu plötsligt EU-intresserat
              parti som Miljöpartiet. Dessa båda partier reserverar sig i detta
              betänkande men utan att vara överens i de separata reservationstexterna.
              De tror sig bäst lösa problemen genom att tillstyrka sina egna
              men inte varandras motioner på området. Samtidigt avstyrker de
              regeringens mångfasetterade engagemang, som jag just har redovisat,
              för att få en långsiktig lösning av de effektivitets- och säkerhetsfrågor
              som berör läkemedel både på hemmaplan och i EU.
            </seg>
            <seg n="7220bd81">
              Men det kanske mest förvånande, fru talman, är att Socialdemokraterna
              lägger en tredje, separat reservation till förmån för stöd för
              ett av Miljöpartiets och ett av Vänsterpartiets motionsyrkanden
              samtidigt som man avslår samtliga sina egna motioner och inte
              ens bemödar sig om att förklara detta i dagens debatt.
            </seg>
            <seg n="a0987549">
              Fru talman! Frågan som avslutningsvis därför måste ställas är
              varför de mindre oppositionspartierna så envist i dag klankar
              på regeringens vittomspännande politik för en mer rationell läkemedelsanvändning
              snarare än ställer sig frågan hur de tänker lösa detta problem
              tillsammans med en icke närvarande storebror en svensk socialdemokrati
              som i sin tur är mycket mindre trygg att hålla i handen inför
              så här komplexa frågor jämfört med vad en strävan mot en samsyn
              inom EU-gemenskapen i stället möjligen kan åstadkomma på lite
              sikt.
            </seg>
          </u>
          <note type="speaker" n="0468041f">
            Anf. 4 ELINA LINNA (v) replik:
          </note>
          <u who="elina_linna_5df58c_w" xml:id="i-33db82ee23d57f0d-0" n="833fbaef">
            <seg n="fdeef1fc">
              Fru talman! Jag ska hålla mig till motionerna som vi har skrivit
              och problemen som vi lyfter upp i motionerna. Jag vill påminna
              Finn Bengtsson om att de kommer från allmänna motionstiden, och
              varje parti skriver ju sina egna motioner. Jag tror inte heller
              att Moderaterna förhandlar om sina motioner tillsammans med de
              övriga allianspartierna, utan man lämnar sina motioner partivis.
            </seg>
            <seg n="f405a85c">
              Jag tog upp det här med de äldres läkemedel och hur äldre ofta
              riskerar att få läkemedel som kanske inte passar för att de inte
              är utprovade på äldre. Dessutom har äldre ofta väldigt många läkemedel.
            </seg>
            <seg n="2a1da7c8">
              Vi har diskuterat läkemedelsgenomgångar i olika sammanhang. Majoriteten
              konstaterar i betänkandet att man till exempel i form av stimulansbidrag
              till kommuner och landsting har gett resurser för att öka antalet
              läkemedelsgenomgångar. Jag försökte i går på nätet hitta uppgifter
              om antalet läkemedelsgenomgångar och hittade inte uppgifterna
              för 2008 och absolut inte för början av 2009, utan det var lite
              äldre genomgångar som redovisades. Det är bara drygt hälften av
              kommunerna som har regelbundna läkemedelsgenomgångar.
            </seg>
            <seg n="29aa7dd1">
              Min fråga är: Hur mycket har de här stimulansmedlen ökat antalet
              läkemedelsgenomgångar?
            </seg>
          </u>
          <note type="speaker" n="28c9b541">
            Anf. 5 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-207b0b6179f037b6-0" n="3c324eda">
            <seg n="fb623fc5">
              Fru talman! Tack för frågan, Elina Linna!
            </seg>
            <seg n="95853621">
              Min reflexion över att oppositionspartierna som närvarar i debatten
              i dag inte tillstyrker andra motioner som faktiskt lyfter de frågor
              som de är intresserade av kommer av att vi i majoriteten tycker
              att det sker en stor aktivitet från regeringens sida och att man
              använder EU på ett förtjänstfullt sätt i detta läge. Därför tycker
              vi inte att det finns initiativ att ta från enskilda motionärer,
              medan det är förvånande att se att ni som inte tycker det i oppositionen
              avslår en mängd av de viktiga motioner som ni påstår att regeringen
              inte agerar för. Det finns alltså anledning att ställa den frågan,
              trots allt.
            </seg>
            <seg n="1b4e3d23">
              Dessutom har de tre oppositionspartierna skrivit separata reservationer,
              vilket jag menar gör det svårt för medborgarna, lyssnarna här,
              att förstå hur man då ska formera en politik tillsammans kring
              den här viktiga frågan.
            </seg>
            <seg n="ff6e51e3">
              När det gäller äldreproblematiken är det alldeles korrekt som
              Elina Linna beskriver det. Detta är ett stort problem. Det sker
              många positiva ansatser här på hemmaplan. Bland annat vill jag
              påminna om arbetsgruppen som är sammansatt på initiativ från Socialdepartementet
              tillsammans med Sveriges Kommuner och Landsting. Där ingår Socialstyrelsen
              och landstingen själva, och den 3 mars avrapporterade man faktiskt
              en handlingsplan som bland annat pekade ut hur man skulle titta
              på patienter som hade mer än tio läkemedel och hur man skulle
              följa upp detta. Det är ett initiativ för att följa upp det här
              som är proaktivt.
            </seg>
            <seg n="7c06863d">
              Elina Linna ställer frågan som att läkemedelsgenomgångar skulle
              vara den mest självklara lösningen. Det här har ju problematiserats
              i den diskussion som har förts med de berörda parterna, och det
              är inte nödvändigtvis så, Elina Linna, att läkemedelsgenomgångar
              om de inte förankras i vården leder till ett fullt ansvarstagande.
              Det är alltså väldigt viktigt att rätt mediciner finns men också
              att rätt mediciner plockas bort, och det är väldigt svårt för
              personal som inte jobbar inom vården. Därför är just läkemedelsgenomgångsutvecklingen
              en viktig aspekt att problematisera och bygga vidare på innan
              man inför den i bredare skala. Annars kan det hamna snett.
            </seg>
          </u>
          <note type="speaker" n="83c21fb0">
            Anf. 6 ELINA LINNA (v) replik:
          </note>
          <u who="elina_linna_5df58c_w" xml:id="i-33db82ee23d57f0d-1" n="833fbaef">
            <seg n="0f79cff4">
              Fru talman! Jag fick inte svar på om antalet läkemedelsgenomgångar
              har ökat. Stimulansmedlen ska enligt betänkandet användas för
              att öka läkemedelsgenomgångarna. Det står antagligen inte i handlingsplanen,
              utan jag vill återigen ställa frågan till Finn Bengtsson om hur
              mycket de här stimulansmedlen har hjälpt ökningen av läkemedelsgenomgångar.
            </seg>
            <seg n="e75385db">
              Kommunerna har i dag svårt att klara sitt uppdrag i och med att
              skatteinkomsterna minskar och till exempel försörjningsstödet
              ökar. Redan nu finns det flera kommuner som har sagt upp eller
              varslat personal, och personaltätheten minskar också inom äldreomsorgen.
              Då är det svårare att se till exempel biverkningar som läkemedlen
              kan ge, och det finns risk att vi får osäkrare läkemedelsanvändande.
              Det behövs naturligtvis personal som har kompetens att kunna följa
              de äldre så att de inte får sådana biverkningar som det finns
              beskrivna fall på och som verkligen är oroväckande. Man har gett
              mediciner under långa tider utan att göra läkemedelsgenomgångar.
            </seg>
            <seg n="0ae527bc">
              Hur mycket har alltså stimulansmedlen ökat antalet läkemedelsgenomgångar?
            </seg>
          </u>
          <note type="speaker" n="319d8dc4">
            Anf. 7 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-17c79cc6734e335a-1" n="3c324eda" next="i-e60ecacbde00cb11-1">
            <seg n="f33edfa3">
              Fru talman! Låt mig först göra väldigt tydligt att jag helt delar
              problembeskrivningen med Elina Linna. Det här är ett stort och
              omfattande problem, men vi talar lite grann förbi varandra.
            </seg>
            <seg n="3ccc6833">
              Det handlar om på vilket sätt vi ska åtgärda detta. Elina Linna
              riktar in sig på de stimulansmedel som har utbetalats. Låt mig
              då påminna om att dessa stimulansmedel är avsedda för en värdig
              hantering av äldreproblematiken i stort, och där pekas det ut
              att läkemedelsgenomgångar är ett viktigt sådant instrument. Vad
              jag sade i mitt förra anförande är att läkemedelsgenomgångar inte
              nödvändigtvis är något som har en belagd effekt i detta läge.
              Är man strikt vetenskaplig och vi vill ju alla jobba med evidensbaserad
              medicin, inte minst när det gäller äldre tror jag att det är väldigt
              viktigt att man också funderar lite över hur dessa läkemedelsgenomgångar
              ska utföras och hur de ska komma närmare dem som har ansvaret
              i vården för läkemedel, det vill säga sjukvårdspersonalen och
              ytterst förskrivarna.
            </seg>
            <seg n="b6a42bb4">
              Det finns ett glapp i detta, det vill säga att i den mån man
              inte har använt stimulansmedlen direkt så som de var avsedda kan
              det mycket väl vara så att man ute bland sjukvårdshuvudmännen
              funderar på hur man bäst ska utnyttja genomgången av läkemedel
              och om det ska ske med farmaceutisk kompetens, med medicinsk kompetens
              eller bådeoch.
            </seg>
            <seg n="704bb69a">
              Jag kan tyvärr inte svara exakt på uppgifterna, men det här ligger
              lite grann på den typ av regionalt och kommunalt självstyre som
              vi värnar om att man har, inte minst när det gäller sjukvårdshuvudmännen
              och att man ger en riktningsanvisning om att man ska försöka förbättra
              kvaliteten av läkemedelsanvändningen till äldre och föreslår att
              också läkemedelsgenomgångar används. Landstingen, sjukvårdshuvudmännen,
              väljer kanske sedan att i olika grad göra detta på ett eller annat
              sätt. Det kan till och med vara vist att göra det i ett läge där
              man inte exakt vet om det ska skötas på precis det ena eller det
              andra sättet.
            </seg>
            <seg n="5de167b2">
              Den allra senaste forskningen på området har givit vissa signaler
              om att man inte kan ha en enkel lösning på hur läkemedelsgenomgångar
              ska användas.
            </seg>
          </u>
          <note n="44eea1ae">
            Anf. 8 THOMAS NIHLÉN (mp) replik:
          </note>
          <u who="finn_bengtsson_281a09_w" xml:id="i-e60ecacbde00cb11-1" n="3c324eda" prev="i-17c79cc6734e335a-1">
            <seg n="07fc8c98">
              Fru talman! Efter att ha lyssnat på Finn Bengtssons anförande
              tror jag att vi är överens om väldigt mycket. Jag tror att vi
              är överens om att den felaktiga läkemedelsanvändningen är ett
              stort samhällsekonomiskt, medicinskt och folkhälsopolitiskt problem,
              att vi har en läkemedelsanvändning bland våra äldre och framför
              allt våra dementa som inte är trygg och kvalitetssäkrad och att
              det här skulle kunna ses som ett hot mot patientsäkerheten för
              våra äldre.
            </seg>
            <seg n="bda181cb">
              Vi är också överens om att det behövs kraftfulla åtgärder och
              att läkemedelsgenomgångar inte är lösningen på hela problemet.
            </seg>
            <seg n="8a72edd0">
              Det vi inte är överens om är det som vi i oppositionen är överens
              om: Det behövs en kommission för läkemedelssäkerhet som ska utreda
              och kartlägga omfattningen i hela landet av den felaktiga läkemedelsanvändningen
              och läkemedelsrelaterade problem. Då ska man även beräkna de samhällsekonomiska
              kostnaderna, vem som har drabbats och varför.
            </seg>
            <seg n="8b323d89">
              För oss är det självklart att det är helt nödvändigt att veta
              hur nuläget ser ut för att vi ska kunna utvärdera och följa upp
              de åtgärder som sätts in för att förbättra situationen. För mig
              är det obegripligt att regeringen är totalt ointresserad av att
              kartlägga och utreda hur stort problemet verkligen är.
            </seg>
            <seg n="aeeafc0f">
              Finn Bengtsson tar i sitt anförande och även nu i replikskiftet
              upp att regeringen har satt in en lång rad viktiga insatser och
              aktiviteter. Men tycker inte Finn Bengtsson att det är viktigt
              att veta om de här åtgärderna och insatserna verkligen har någon
              effekt eller inte?
            </seg>
          </u>
          <note type="speaker" n="06e687fb">
            Anf. 9 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-17c79cc6734e335a-2" n="3c324eda" next="i-e60ecacbde00cb11-2">
            <seg n="488b1be6">
              Fru talman! Tack för frågan, Thomas Nihlén! Jag vill börja med
              att säga att jag uppskattar Miljöpartiets engagemang i de här
              viktiga frågorna mycket, och jag sörjer samtidigt att Socialdemokraterna
              väljer att avstå från den här viktiga debatten och att lyfta frågan
              till en processnivå politiskt sett, där vi inte nödvändigtvis
              har en motsättning i sak. Däremot har vi lite konflikter när det
              gäller hur vi ska attackera det här problemet.
            </seg>
            <seg n="8e813a8e">
              Jag beskrev, tycker jag, ganska tydligt i mitt anförande hur
              regeringen har valt en i mitt tycke väldigt klok strategi. Det
              finns nu ett kraftigt moment inom EU som går tillbaka till att
              man, från det direktiv där man tog fram förslag för EU-gemensam
              hantering av läkemedelssäkerhet och effektivitet 2001, nu lägger
              grunden till en modernisering som kanske landar tio år senare
              om vi arbetar effektivt. Jag tror att det är väldigt klokt av
              regeringen att satsa på att först harmonisera många av de här
              frågorna, till exempel förfalskningen av läkemedel, som inte har
              berörts av vare sig Miljöpartiet eller Vänsterpartiet. Jag tror
              detta i någon mån speglar att vi inte vet exakt vilket som är
              det största problemet.
            </seg>
            <seg n="2e660a46">
              Thomas Nihlén har helt rätt i sin analys. Läkemedel medför en
              utgift för samhället i stort på 30 miljarder kronor. Nästan hisnande
              nog kan man tänka sig att till två tredjedelar eller nästan lika
              mycket kan det förorsaka kostnader om man inte hanterar läkemedel
              rätt. Därför måste man göra detta. Men det är också frågan om
              nu förfalskade läkemedel är en viktig komponent. Ska vi lösa detta
              här i Sverige? Det går ju inte. Vi har på många andra områden
              ett problem när vi har situationer som vi inte själva förfogar
              över. Vi har till exempel när det gäller miljöproblemet också
              synen att det inte löses bara inom landet, utan vi måste agera
              internationellt.
            </seg>
            <seg n="45fc7bf6">
              På samma sätt tror jag att läkemedelsfrågan i dag är betjänt
              av det aktiva och snabba moment som finns i EU. Vi ska först landa
              efter vårt ordförandeskap, och därefter kan vi adressera de här
              frågorna, gärna under valåret 2010.
            </seg>
          </u>
          <note n="5fc30a0b">
            Anf. 10 THOMAS NIHLÉN (mp) replik:
          </note>
          <u who="finn_bengtsson_281a09_w" xml:id="i-e60ecacbde00cb11-2" n="3c324eda" prev="i-17c79cc6734e335a-2">
            <seg n="3423b174">
              Fru talman! I mitt anförande nämnde jag att ungefär sju gånger
              fler personer dör av undvikbara skador inom hälso- och sjukvården
              än i trafikolyckor. Jag tycker kanske inte att det är helt bra
              att jämföra felaktig läkemedelsanvändning och dödsfall på grund
              av felaktig läkemedelsanvändning med trafikolyckor. Men när det
              gäller trafikskadade vet vi exakt hur många som skadas och som
              dör i trafiken varje år. Det satsas miljarder varje år på trafiksäkerhetsåtgärder
              för att minska antalet skador och dödsfall, och det finns en nollvision.
              Borde det inte vara lika självklart som inom trafiksäkerhetsarbetet
              att man vet exakt hur många som skadas och dör inom vården av
              läkemedelsrelaterade orsaker? Jag fick inget riktigt svar på det.
              Är det inte viktigt att veta om alla de insatser som görs och
              åtgärder som regeringen nu vidtar har någon effekt eller inte?
            </seg>
            <seg n="f9518c32">
              För att komma tillbaka lite till läkemedelsgenomgångar vill jag
              säga att man i den senaste rapporten från Socialstyrelsen har
              gjort en uppföljning mellan 2005 och 2008 i tre landsting. Där
              såg man att situationen hade försämrats vad gäller felaktig läkemedelsanvändning.
              Alla parametrar visade att det har blivit än mer allvarliga brister,
              trots att man har genomfört mycket åtgärder och läkemedelsgenomgångar.
            </seg>
            <seg n="7c16a17a">
              Då känns det för oss i Miljöpartiet och även inom oppositionen
              självklart att vi måste kartlägga hur stort det här problemet
              är, så att vi har någonting att följa upp och någonting att utvärdera,
              ungefär som man gör inom trafiksäkerhetsarbetet.
            </seg>
          </u>
          <note type="speaker" n="4eaa3320">
            Anf. 11 FINN BENGTSSON (m) replik:
          </note>
          <u who="finn_bengtsson_281a09_w" xml:id="i-207b0b6179f037b6-1" n="3c324eda">
            <seg n="c4dc9224">
              Fru talman! Thomas Nihlén har en väldigt god poäng i det han
              säger, men låt mig återkomma till mitt förra inlägg och kommentera
              regeringens strategi, som jag tycker är klok.
            </seg>
            <seg n="2a48de17">
              Patientsäkerhetsutredningen har nyligen lagt fram ett mycket
              omfattande förslag, och man lyfter fram, precis som Thomas Nihlén
              nämner, att läkemedel är ett stort problem från patientsäkerhetssynpunkt.
              När det gäller de siffror som Thomas Nihlén nämnde kan jag till
              och med förtydliga. Från patientsäkerhetssynpunkt, alltså det
              vidare begreppet, räknar man med att svensk sjukvård onödigtvis
              förlorar tre liv om dagen. Skulle man jämföra det med inte trafiksäkerhet
              utan flygsäkerhet är det faktiskt så det motsvarar att ett plan
              som är fullastat med personer skulle störta var sjätte vecka,
              vilket ju är förfärande uppgifter. Läkemedelssäkerheten bör alltså
              ses ur ett vidare patientsäkerhetsperspektiv.
            </seg>
            <seg n="5a1e5705">
              Då tycker jag, som jag har sagt tidigare, att det är klokt att
              regeringen nu följer det mycket aktiva engagemanget inom EU:s
              läkemedelspaket, där man tittar på säkerhetsaspekter och uppföljning
              av läkemedel och hur de fungerar i vardagen. Man tittar också
              på förfalskade läkemedel och den problematik som definitivt är
              EU-gemensam kanske global, vill jag påstå. Dessutom handlar det
              om hur information till allmänheten ska tryggas så att den ger
              information men samtidigt inte gör detta på ett ansvarslöst sätt.
            </seg>
            <seg n="950155d6">
              Sedan får man väga ihop resultatet efter ordförandeskapet, som
              inleds i slutet av juli med en expertgrupp på toppnivå som samlas
              här i vårt land och får belysa frågan utifrån ett vitt perspektiv.
              Sedan landar det förhoppningsvis i att man konkluderar efter ordförandeskapet
              vad EU har landat i och därtill utnyttjar de utredningar som finns
              på området, det vill säga Patientsäkerhetsutredningen. Då är jag
              säker på att det kommer att bli ett moment även i Sverige under
              valåret 2010, och jag välkomnar verkligen att komma tillbaka till
              en dialog med inte minst Thomas Nihlén men även Elina Linna för
              att få höra lite grann hur ni ser på de resultat och de förslag
              som regeringen då med stor säkerhet kommer att lägga fram. Samtidigt
              väntar jag med spänd förväntan på hur Socialdemokraterna kommer
              att agera, som ännu inte har hörts i debatten.
            </seg>
          </u>
          <note n="a3ee2b63">
            Överläggningen var härmed avslutad.
          </note>
          <note n="41dd582a">
            10 § Statens stöd till idrotten
          </note>
          <note n="6fb1854d">
            Föredrogs
          </note>
          <note type="speaker" n="59898f6f">
            Anf. 12 LARS WEGENDAL (s):
          </note>
          <u who="lars_wegendal_9b73c1_w" xml:id="i-92c5012081a52b4a-0" n="83062cb7">
            <seg n="1d2c01cb">
              Fru talman! Ja, så kom då kulturministerns tredje proposition
              under de nästan tre år som den moderatledda regeringen haft regeringsansvaret.
              Det blir en om året. Det är ganska bra jobbat! Det har varit en
              om lokalradio, en om marksänd tv och så nu den här om statens
              stöd till idrotten som kulturministern naturligtvis lägger fram
              i egenskap av idrottsminister.
            </seg>
            <seg n="de474967">
              Eftersom detta i egentlig mening är den första propositionen
              med lite tyngd hade jag förväntat mig att idrottsministern skulle
              delta i debatten, men tydligen har hon prioriterat bort den här
              debatten med oss parlamentariker. Jag tycker att det är högst
              anmärkningsvärt och ytterst beklagligt eftersom det finns frågor
              kring propositionen som borde få ett svar direkt från idrottsministern
              själv.
            </seg>
            <seg n="3249544a">
              Fru talman! I oktober 1996 tillkallade den dåvarande socialdemokratiske
              idrottsministern Leif Blomberg en parlamentarisk utredning som
              hade i uppdrag att utvärdera det statliga stödet till idrotten
              och föreslå nya, tydligare mål för detta stöd och en modell för
              uppföljning och utvärdering av verksamheten i förhållande till
              målen. Efter Leif Blombergs tragiska bortgång blev det sedan den
              socialdemokratiska idrottsministern Ulrica Messings uppgift att
              omvandla utredningsresultatet till en idrottsproposition i april
              1999, alltså för nästan exakt tio år sedan.
            </seg>
            <seg n="85793980">
              Jag vill bara tydliggöra denna del av historiebeskrivningen eftersom
              den proposition som vi nu har framför oss av någon märklig anledning
              inte berör denna del av den idrottspolitiska historien.
            </seg>
            <seg n="2e27f48f">
              Jag är trots allt glad över att den proposition som vi nu behandlar
              i detta betänkande så tydligt pekar på att mycket i den tidigare
              förda idrottspolitiken är bestående och även nu ligger som grund
              för kommande beslut. Inte minst kan man läsa ut det ur de remissvar
              som inkommit på Tomas Petersons utvärdering Föreningsfostran och
              tävlingsfostran .
            </seg>
            <seg n="f0dcca43">
              När väl detta är sagt måste vi socialdemokrater ändå vara tydliga
              med den förvåning vi känner vad gäller att idrottsministern och
              regeringen inte förmår ta ett helhetsgrepp över frågan om idrottens
              finansiering. Det är ett flertal frågor som har stor betydelse
              för idrotten men som inte behandlas i denna proposition.
            </seg>
            <seg n="8bbd8887">
              Varför bakar man inte in elitidrottsstödet så att idrotten får
              klarhet i hur länge de 135 miljonerna som regeringen anslagit
              ska räcka? Det har regeringen nämligen, trots flera påstötningar,
              vägrat att tala om.
            </seg>
            <seg n="01c4152f">
              Varför bakar man inte in den utredning som behandlar stiftelser
              och ideella föreningars skatteregler och som beräknas vara klar
              vid kommande halvårsskifte? Det är ju i den utredningen som den
              moderatledda regeringen begravde de färdiga förslag som fanns
              i Idrottsskatteutredningen, som lades fram strax före valet.
            </seg>
            <seg n="4b39ead1">
              Varför bakar man inte in Spelutredningens förslag i denna proposition?
            </seg>
            <seg n="5e19dd68">
              Varför lyfter man inte upp frågan om bildandet av en nationell
              antidopningsverksamhet? Man ser tydliga kopplingar mellan att
              dopningsverksamheter på gym skvätter över på idrottens utövare
              och att idrottens lovvärda försök att bekämpa dopning inom idrotten
              begränsas av deras möjligheter att bekämpa dopning på gym av olika
              slag.
            </seg>
            <seg n="762d3f0e">
              Varför lyfter inte idrottsministern skarpare upp frågan om Svenskt
              Friluftsliv och deras möjligheter att utveckla sin verksamhet,
              som i grunden har samma folkhälso- och demokratisyfte som idrotten?
              Regeringens utredare Tomas Peterson lägger faktiskt fram ett förslag
              till utredning som idrottsministern tyvärr inte tar upp i propositionen.
            </seg>
            <seg n="68370e8a">
              Varför omnämner inte regeringen folkbildningens viktiga roll
              för idrotten och de omkring 140 miljoner, som jag tror att det
              är, som anslås över Utbildningsdepartementets budget och som är
              av helt avgörande betydelse för till exempel idrottens ledarutvecklingsprogram?
            </seg>
            <seg n="51c37722">
              Varför tar idrottsministern inte upp frågan om fler internationella
              idrottsevenemang? Jo, jag har läst propositionen, och jag vet
              att just internationella evenemang omnämns, men regeringen är
              på detta område oroande passiv och förhalande. Här finns inga
              idéer om hur statliga insatser på detta område ska ske och hur
              de ska finansieras.
            </seg>
            <seg n="4a47283d">
              Varför nämner inte regeringen i denna proposition den förändring
              av artistskatten som det också föreligger en proposition om? Hur
              kommer det att förändra villkoren för klubbar att rekrytera utländska
              idrottare till sina lag? Vad blir skillnaden mellan ideella föreningar
              och bolagsdrivna idrottsklubbar? Hur kommer det att påverka rekryteringen
              i olika divisioner inom lagidrotterna? Och hur kommer det att
              påverka möjligheten för unga svenska idrottare att få se sina
              förebilder i tävlingar på svensk mark? Vad blir konsekvenserna
              för de galor som anordnas i Sverige?
            </seg>
            <seg n="68dfaf22">
              Det finns som sagt mycket som är uteslutet i denna proposition.
              Jag hoppas att regeringspartiernas företrädare i denna debatt
              har hyggliga svar att ge på dessa frågor. Annars är jag rädd för
              att idrotten och dess företrädare, som trots allt ställt sig hyggligt
              positiva till flera av de förändringar som regeringen föreslår,
              kommer att bli besvikna och sammantaget vara kritiska till den
              idrottspolitik som regeringen för.
            </seg>
            <seg n="07523e5d">
              Låt mig så gå över till enskildheterna i regeringens proposition.
              Vi socialdemokrater ser det som en naturlig fortsättning på 1999
              års idrottsproposition att man lyfter in barnkonventionens perspektiv.
              Det ställer vi oss bakom, men vi har också påpekat att när man
              talar om barn och unga avser man i olika sammanhang helt olika
              åldersgrupper. Jag vill här tydligt deklarera från socialdemokratiskt
              håll att vi inte ställer oss bakom majoritetens text i betänkandet
              där man menar att det finns anledning att överväga om inte övriga
              åldergrupperingar som används vid bidragsgivningen till barn och
              ungdomar bör anpassas till barnkonventionens åldersbegrepp. Vi
              menar att det i detta fall skulle innebära att politiken tar ett
              för stort steg mot att styra idrotten eftersom det skulle betyda
              förändringar av till exempel gränserna för LOK-stödet.
            </seg>
            <seg n="10f77c6f">
              I detta sammanhang har vi tre oppositionspartier en gemensam
              reservation som innehåller beskrivningar av hur viktigt det är
              att barn och unga verkligen får idrotta på sina egna villkor och
              att man som ung ska ha en rimlig möjlighet, oavsett var i landet
              man bor, att byta idrott och ändå vara välkommen, samt att tjejidrotten
              verkligen uppgraderas. Det går långsamt i dag, och det är närapå
              skamligt när man fortfarande hör hur unga tjejer tvingas träna
              på tider som killar och män aldrig skulle acceptera.
            </seg>
            <seg n="b0bf13ec">
              Fru talman! I propositionen lyfter regeringen fram Riksidrottsförbundets
              bidragsfördelande roll i svensk idrott. Vi socialdemokrater har
              ingen annan uppfattning i denna del utan stöder att RF även fortsättningsvis
              ska ha denna fördelande roll. Men vi har ändå lyft fram den oorganiserade
              idrotten och det oerhört viktiga arbete som Svenskt Friluftsliv
              utför. Ur ett folkhälsoperspektiv är det egentligen lika viktigt
              som det som svensk idrott utför. Däremot ser bidragsgivningen
              helt annorlunda ut, och vi menar i vår reservation tillsammans
              med Vänsterpartiet och Miljöpartiet att regeringen nu måste ta
              ett samlat ansvar för hur bidragsgivningen till Svenskt Friluftsliv
              ska se ut i framtiden.
            </seg>
            <seg n="083a0cde">
              Naturligtvis ska bidraget till Svenskt Friluftsliv inte inkräkta
              på statens bidrag till idrotten, men vi menar, precis som regeringens
              egen utredare, att frågan om bidraget till Svenskt Friluftsliv
              snarast måste utredas. Eftersom jag vet att ett antal borgerliga
              ledamöter delar vår uppfattning i denna fråga finns det all anledning
              för dem att rösta på reservation nr 2. Jag yrkar alltså bifall
              till reservation nr 2.
            </seg>
            <seg n="cabd17e5">
              Fru talman! Vi som haft förmånen att under en längre tid sitta
              i kulturutskottet vet att frågan om uppföljning av statens stöd
              till idrotten varit uppe till diskussion vid flera tillfällen,
              inte minst i samband med en rapport från Riksrevisionen. Frågan
              om uppföljning var även en del av den utredning som ligger till
              grund för regeringens proposition. Utredningen föreslår, liksom
              regeringen, att Centrum för idrottsforskning ska ansvara för utvärderingen
              av statens idrottsstöd. Vi socialdemokrater delar Riksidrottsförbundets
              uppfattning i denna fråga, nämligen att det borde vara en organisation
              fristående från idrotten som skulle vara ansvarig för denna utvärdering.
              Centrum för idrottsforskning har ett uppdrag att vara idrottens
              forskningscentrum och bör koncentrera all sin kraft på denna viktiga
              del. Vi har i reservation nr 4 beskrivit vår uppfattning i denna
              fråga.
            </seg>
            <seg n="a016f27b">
              Fru talman! Den huvudsakliga anledningen till denna proposition
              var att finna en framtida finansiering av svensk idrott. Bakgrunden
              är följande: Idrottens finansiering från staten har utvecklats
              på ett mycket positivt sätt under de senaste elva åren. Man kan
              kort säga att stödet består av tre delar. Då tar jag inte upp
              alla de skattetekniska konsekvenser som naturligtvis påverkar
              idrottens olika nivåer, till exempel beskattning vid idrottsföreningars
              försäljning av korv och glass, lönebidragsregler när föreningar
              anställer arbetshandikappade personer och ideella föreningars
              ställning på lotterimarknaden.
            </seg>
            <seg n="39a356ea">
              Den första delen är det anslag som idrotten erhåller direkt över
              statsbudgeten och som under de senaste elva åren utvecklats från
              483 miljoner kronor år 1998 till 446 miljoner år 2008. Den andra
              delen är den som idrotten erhållit genom beslut vid Svenska Spels
              bolagsstämma. Vi har dock i behandlingen av årsbudgeten i kammaren
              fattat beslut om att godkänna att regeringen på bolagsstämman
              ska verka för en avsättning till svensk idrott. Dels handlar det
              om 60 miljoner varje år under de elva åren, dels om Handslagetpengarna
              från 2003 fram till 2006 och därefter Idrottslyftet. Totalt innebär
              dessa medel en ökning från 60 miljoner 1998 till 560 miljoner
              2008.
            </seg>
            <seg n="e5525520">
              Avslutningsvis handlar det om överskottspengar från Svenska Spel
              AB som ökat från 0 kronor 1998 till 835 miljoner kronor 2008.
              Det är alltså pengar som först var summan av överskottet på Jack
              Vegas-automaterna och sedan, från 2003 tror jag, ett resultat
              av det vinstdelningssystem som kom till genom en överenskommelse
              mellan den förra regeringen och Riksidrottsförbundet. Sammantaget
              har detta inneburit en ökning varje år från 543 miljoner 1998
              till 1 841 miljoner 2008.
            </seg>
            <seg n="84295944">
              Det är i skenet av detta man ska se det som idrottsrörelsen säger
              är viktigt, nämligen förutsägbarheten i bidragsgivningen. Det
              är främst en oro för spelmarknadens utveckling som ligger bakom
              deras oro, eftersom just vinstdelningssystemet är kopplat till
              LOK-stödet. Ofta hänvisar man till det tapp som Svenska Spel AB
              hade 2006, där man tappade 95 miljoner just på denna del som ett
              resultat av att utländska spelbolag tog vinstandelar genom pokerspelen
              på nätet. Men märk väl att idrotten under de senaste elva åren
              varje år fått mer i anslag från staten än året innan. Och det
              har inte berott på att anslaget över statsbudgeten ökat, tvärtom!
            </seg>
            <seg n="a3877cdc">
              Fru talman! Jag är inte helt säker på att idrotten kommer att
              gå ur denna förändring som vinnare. Jag förstår att Finansdepartementets
              ekonomer tycker att det nu föreslagna systemet är att föredra.
              För dem blir systemet mer förutsägbart och kontrollerbart. Men
              om man velat ge idrotten förhoppningen om utökade statsbidrag
              hade man erbjudit en annan modell. Visst hade man kunnat uppnå
              samma förutsägbarhet för idrotten genom att erbjuda en golvnivå,
              en lägsta nivå, inom ramen för vinstdelningssystemet och genom
              att idrotten även kunnat erhålla den del av vinstdelningen som
              översteg vinstdelningens golvnivå för till exempel särskilda projekt
              eller insatser.
            </seg>
            <seg n="341a667c">
              Fru talman! Jag för detta resonemang eftersom regeringen motiverat
              förändringen endast med att man vill tillfredsställa idrottens
              krav på förutsägbarhet. Jag menar att detta skulle kunna ske på
              andra sätt än det som föreslagits. Jag vet även att inget annat
              system varit uppe till diskussion mellan regeringen och idrotten,
              vilket jag tycker är både synd och tråkigt.
            </seg>
            <seg n="a2a6de7b">
              Att vi socialdemokrater inte har något säryrkande på denna punkt
              förklaras uteslutande av att idrottens företrädare varit väldigt
              tydliga i att uttrycka att man accepterar denna nya föreslagna
              modell. Något tillspetsat skulle man kunna säga: Man biter inte
              den hand som föder en. Nu blir man helt avhängig den politiska
              viljan att stödja idrotten i stället för utvecklingen på spelmarknaden
              och därigenom Svenska Spels resultatutveckling. Den retoriska
              frågan blir naturligtvis då om det blir mer förutsägbart med årliga
              politiska beslut än med resultatutvecklingen hos Svenska Spel
              AB. Vi socialdemokrater har uttryckt en önskan om att denna nya
              modell ska vara föremål för en kontrollstation under den kommande
              mandatperioden för att vi alla ska kunna se konsekvenserna av
              den nya modellen. Detta har vi uttryckt i reservation nr 6.
            </seg>
            <seg n="5e35f804">
              Fru talman! I idrottssammanhang brukar man tala om rent spel,
              eller som man brukar säga på nysvenska: fair play. Många av Sveriges
              absolut främsta idrottare har ett mångårigt och helgjutet engagemang
              i frågan om att konkurrera på lika villkor inom idrotten. Svensk
              idrott har varit något av en föregångare, både nationellt och
              internationellt, för att tillse att idrotten ska vara fri från
              dopning. Det är bra. Vi har också i idrottsanslaget medel som
              går direkt till antidopningsarbete, vilket också visar på att
              vi inom politiken tar ansvar i dessa viktiga frågor.
            </seg>
            <seg n="684fb50c">
              Trots detta, trots politikens tydliga avståndstagande, trots
              idrottens aktiva arbete och trots enskilda hängivnas arbete i
              antidopningsarbetet kan man läsa om svenskar som blir tagna vid
              de provtagningar som sker, oftast inom sporter som kräver stor
              muskelmassa. Det är näst intill aldrig idrottare i den yppersta
              eliten.
            </seg>
            <seg n="539ba53d">
              Vi som sysslar med idrott på det ena eller andra sättet vet att
              antidopningsarbetet inte gör sig självt. Det krävs ett omfattande
              engagemang men också omfattande ekonomiska resurser. Trots det
              når inte antidopningsarbetet all dopningsverksamhet. Vi vet att
              provverksamheten blir alltmer avancerad och därmed mer kostsam.
              Vi vet att antalet provtagningar därmed har minskat under de senaste
              åren. Det är en högst oroande utveckling.
            </seg>
            <seg n="8eb4f41b">
              Vi socialdemokrater har tillsammans med Miljöpartiet lyft denna
              viktiga fråga i reservation nr 9. Vi menar att den nya versionen
              av Wadas världsantidopningskod ställer nya och hårdare krav på
              de nationella antidopningsorganisationerna. Vi kan konstatera
              att man i många länder har antidopningsverksamhet som är oberoende
              av landets idrottsorganisation. Så är det inte i Sverige, och
              det beklagar vi. Vi anser att det är beklagligt att regeringen
              har lämnat denna folkhälsofråga utanför propositionen. Dopningsproblemen
              förekommer såväl utom som inom tävlingsidrotten, men med nuvarande
              spelregler saknas det möjlighet att kräva dopningstester av en
              person som tränar på ett gym och som inte är medlem i en förening
              som är ansluten till Riksidrottsförbundet.
            </seg>
            <seg n="d20dca0f">
              Fru talman! Vi är tydliga i denna fråga. Vi menar i likhet med
              Riksidrottsförbundet att regeringen skyndsamt bör utreda frågan
              om en självständig nationell antidopningsverksamhet. Innan en
              sådan verksamhet är etablerad har vi svårt att hävda att vi gör
              allt som står i vår makt för att motverka dopning inom all idrottslig
              verksamhet.
            </seg>
            <seg n="c748d343">
              Fru talman! Det drar ut på tiden. Jag har lite kvar att säga.
              Vi socialdemokrater skulle vilja lyfta en oerhört viktig fråga
              kopplad till idrottens finansiering. Den moderatledda regeringen
              har under de senaste två och ett halvt åren bara pratat kring
              och inte tagit några konkreta steg framåt vad gäller stöd till
              internationella idrottsevenemang i Sverige. Återigen blir det
              i ord och tal att man från regeringens sida hävdar vikten av att
              främja att internationella idrottsevenemang arrangeras i Sverige.
              Men längre än så kommer man inte. Återigen landar regeringen i
              att ett strategiskt samarbete mellan regeringen, idrotten, kommunerna
              och turistnäringen måste inledas och att frågan återigen behöver
              beredas vidare.
            </seg>
            <seg n="1c69f3dd">
              Detta har regeringen sagt alldeles för länge, i två och ett halvt
              år. Nu behövs inte mer strategiskt tänkande, utan mer av aktivt
              handlande. Stora internationella evenemang sätter Sverige på kartan
              och gör vårt land attraktivt ur investeringssynpunkt. De tillför
              turistnäringen inkomster och skapar jobb inom olika sektorer.
              Vi har i vår reservation nr 5 lyft denna fråga. Jag yrkar avslutningsvis
              bifall till denna reservation.
            </seg>
            <seg n="e74063e4">
              Fru talman! Vi socialdemokrater står naturligtvis bakom alla
              de reservationer som vi har i betänkandet, men för tids vinnande
              vid onsdagens votering väljer vi att yrka bifall endast till reservationerna
              2 och 5.
            </seg>
          </u>
          <note n="a8e000df">
            I detta anförande instämde Gunilla Carlsson i Hisings Backa,
            Nikos Papadopoulos, Göran Persson i Simrishamn och Leif Pettersson
            (alla s).
          </note>
          <note type="speaker" n="135c0148">
            Anf. 13 TORBJÖRN BJÖRLUND (v):
          </note>
          <u who="torbjorn_bjorlund_2b376c_w" xml:id="i-15e88050d975ae51-0" n="1c467d47">
            <seg n="42a365e6">
              Fru talman! Även om jag har mycket att säga ska jag försöka hålla
              igen lite grann och vara lite kortare än Lars Wegendal.
            </seg>
            <seg n="496f3ce2">
              Fru talman! Idrotten berör i princip alla människor på något
              sätt. Idrottens organisering i Sverige med ett betydande inslag
              av ideella krafter är på många sätt ett oslagbart koncept. Men
              det kräver en finansiering och en inriktning som syftar till att
              ge alla som vill möjligheten att vara med.
            </seg>
            <seg n="eb435530">
              I det här betänkandet finns en del bra saker, men det finns också
              saker där vi i Vänsterpartiet har en annan syn än vad majoriteten
              har.
            </seg>
            <seg n="29e9d47b">
              Jag ska börja med att yrka bifall till reservationerna 2 och
              11. Vi står naturligtvis bakom samtliga reservationer som vi har
              undertecknat från Vänsterpartiet, men det är bara de här som vi
              just nu yrkar bifall till.
            </seg>
            <seg n="1038319b">
              Fru talman! Inom idrotten finns det ibland problem med att hitta
              plats och utrymme för alla som borde få plats. Framför allt finns
              det problem i de tidiga tonåren när en del upplever att kraven
              på att prestera ökar.
            </seg>
            <seg n="07d93604">
              Det här är inget nytt problem inom idrotten. Det har funnits
              i många år. Det är också en spegling av samhällets utveckling
              och hur samhället ser ut. Idrotten är en del av samhället, så
              det är naturligt att samma problem som finns i samhället också
              finns i idrotten.
            </seg>
            <seg n="df050205">
              I arbetet med att förändra det här behöver idrotten samhällets
              stöd. Det gäller naturligtvis också det arbete som man hela tiden
              håller på med när det gäller jämställdhet, alltså rättvisa villkor
              mellan tjejer och killar, idrottande oavsett ålder, att man ska
              kunna idrotta på ålderns höst, HBT-frågor med mera. Det finns
              många saker som på olika sätt beskrivs också i idrottens egna
              dokument. Idrotten måste hela tiden hålla de här frågorna levande
              i debatten.
            </seg>
            <seg n="d6255e87">
              I dag har vi också en sektor med idrottsaktiviteter som inte
              är organiserade. Samtidigt samlas vissa andra aktiviteter under
              ett paraply som i dag kallas Svenskt Friluftsliv.
            </seg>
            <seg n="a595141e">
              Vi menar att det behövs en utredning för att se hur stödet till
              den del av idrotten som inte kommer in under RF, Riksidrottsförbundet,
              ska formas.
            </seg>
            <seg n="aa1e81fe">
              För att man ska veta hur det här stödet ska se ut och hur man
              ska ha stödet till idrotten, även den organiserade idrotten i
              Riksidrottsförbundet, måste man veta hur verksamheten ser ut.
            </seg>
            <seg n="c74dd9fc">
              Vi har samma syn som våra kamrater i oppositionen när det gäller
              att det här bör göras av en oberoende organisation som är skild
              från idrotten. Vi vet att Centrum för idrottsforskning förs fram
              som förslag. De gör ett bra jobb, men låt dem göra ett bra jobb
              genom att stödja idrotten och stödja idrottsforskningen. Det är
              deras primära uppgift.
            </seg>
            <seg n="47a61968">
              Fru talman! När det gäller stöd till riksidrottsgymnasier är
              vi i Vänsterpartiet väldigt tydliga med att vi inte tror på andra
              huvudmän än de kommunala skolorna. Det är de som är tillräckligt
              kapabla att hantera det här på ett bra sätt.
            </seg>
            <seg n="04ee291a">
              Det har under ett antal år byggts upp kompetens på vissa orter,
              och de kommunala huvudmännen har en sådan stabil struktur i sig
              att de över tid är de som är bäst skickade att sköta detta och
              ta hand om de här riksidrottsgymnasierna.
            </seg>
            <seg n="8e114caa">
              För att ändra det här måste åtminstone en ordentlig utredning
              göras, så att man kan se konsekvenserna av en förändring, den
              förändring som föreslås i betänkandet.
            </seg>
            <seg n="19770ee5">
              Vi tror att just de här omkringliggande faktorerna, som anläggningar,
              boende, talangstöd och sådant, avgör hur man hanterar verksamheten,
              att det är det som avgör om verksamheten genomförs på ett bra
              sätt.
            </seg>
            <seg n="01f00124">
              Fru talman! Genom åren har Sverige genomfört många stora internationella
              idrottsevenemang, och vi har väldigt ofta fått beröm för vårt
              sätt att genomföra dessa.
            </seg>
            <seg n="1ee58231">
              För tillväxt, framför allt inom turistnäringen, behövs aktivt
              stöd till fler sådana evenemang, menar vi. Det är också viktigt
              att utveckla lösningar som är långsiktigt hållbara, inte minst
              när det gäller det aktuella klimatarbetet.
            </seg>
            <seg n="66453d0a">
              Transporter, nytt byggmaterial och energiförsörjning under evenemangen
              eller planeringen är sådana områden som vi kan bli föregångare
              på när det gäller stora internationella arrangemang.
            </seg>
            <seg n="9513a92b">
              Dessutom syns Sverige i världen på ett sådant sätt att det lockar
              till investeringar i landet, och intresset för att satsa i Sverige
              blir större.
            </seg>
            <seg n="8441fed0">
              Villkoren måste naturligtvis vara att vi stöder evenemang som
              bidrar till en långsiktig utveckling socialt, ekonomiskt och ekologiskt.
            </seg>
            <seg n="9825eb0a">
              Fru talman! Till sist vill jag gå in på det område som jag nog
              tycker är det allra viktigaste för att idrotten ska utvecklas,
              och där är samhällets stöd helt centralt. Det gäller idrottens
              infrastruktur.
            </seg>
            <seg n="922dfde1">
              Idrottens infrastruktur utgörs av dess anläggningar, oavsett
              om det är terrängspåret eller om det är den mer högteknologiska
              ishallen eller simhallen.
            </seg>
            <seg n="91dfb8ea">
              Det finns eller har i alla fall funnits en tradition, att man
              inom idrotten på ideell väg har hanterat det här. Över tid har
              det blivit dyrare, och det har blivit mer komplicerat att hålla
              det här i gång med bara ideella krafter. Det har resulterat i
              att föreningarna har behövt mer pengar för att klara detta. En
              lösning har varit att samhället har gått in och stöttat dem med
              pengar eller att man helt enkelt tagit över driften av anläggningarna
              och sedan subventionerat kostnaderna för idrottsföreningarna.
            </seg>
            <seg n="5e30c2d8">
              Det här har också syftat till att säkerställa att alla som kan
              och vill idrotta ska ha tillgång till anläggningar så att de kan
              göra det. Och det ska vara till en så låg kostnad att det inte
              hindrar dem från att vara med och delta i idrottsaktiviteter i
              anläggningar som tillhör idrotten.
            </seg>
            <seg n="bd0eedb5">
              Även det här har förändrats på senare år. Det har blivit ökade
              kostnader för idrottsanläggningar och ökade kostnader för att
              nyttja idrottsanläggningar. Och samhällets stöd har inte hängt
              med i den takt som vi önskat.
            </seg>
            <seg n="910a2699">
              Dessutom har de ideella krafter som har hanterat det här inom
              föreningslivet smält ned, kan man säga. Det är färre och färre
              ideella krafter som gör det här och som hanterar anläggningsbiten
              inom idrotten.
            </seg>
            <seg n="ea338bca">
              Det finns ytterligare en sak som vi tycker är viktig. Vi ser
              att det fortfarande är brist på ytor i bostadsområdena där barn
              och ungdomar kan leka och idrotta på ett säkert och bra sätt.
              Möjligheterna till spontanidrott är inte vad de borde vara.
            </seg>
            <seg n="93fd519c">
              Fru talman! Det är kommunerna som är motorn när det gäller anläggningarna,
              men vi i Vänsterpartiet tycker att även staten ska ta ett större
              ansvar.
            </seg>
            <seg n="b85606a2">
              Vi driver ständigt frågan om kommunernas ekonomi i stort när
              det gäller centrala verksamheter som vård och omsorg men också
              när det gäller stödet till idrotten.
            </seg>
            <seg n="c1abb161">
              Den här regeringen har under ett par år lyckats strypa bidragen
              till kommunerna på ett sådant sätt att det i dessa kristider är
              väldigt svårt för vissa kommuner att ens upprätthålla den viktigaste
              servicen på de här områdena, även när det gäller icke-prioriterad
              verksamhet som idrott.
            </seg>
            <seg n="f509f8b6">
              Vi i Vänsterpartiet menar att staten kan bidra mycket mer. Det
              handlar om ett generellt mycket högre statsbidrag till kommunerna
              för att säkerställa vård, omsorg och skolor men också för att
              hjälpa idrotten att bli en verksamhet som verkligen är öppen för
              alla oavsett storlek på plånboken hos medborgarna i samhället.
            </seg>
            <seg n="f9626d57">
              Vi menar också att staten kan rikta speciella bidrag till kommunerna
              just för att utöka byggandet och underhållet av idrottsanläggningar.
              I dagens lågkonjunktur och kris skulle det också vara ett jobbskapande
              projekt, inte minst i byggsektorn. Det ger också signaler om att
              de här frågorna tas på ordentligt allvar.
            </seg>
            <seg n="2bb12993">
              För oss i Vänsterpartiet är nog det viktigaste att satsa på att
              bygga näridrottsplatser. Det är enklare varianter av anläggningar
              som byggs i eller nära bostadsområden, där barnen och ungdomarna
              lätt kan lockas till aktiviteter och lek på egna villkor spontant.
              Det finns ett antal varianter som kan utformas efter de lokala
              förhållandena, och det är relativt små kostnader för att uppföra
              dem.
            </seg>
            <seg n="1cbcacb6">
              Jag tror att en satsning på just de här näridrottsplatserna kan
              vara den bästa hjälp vi kan ge idrotten, för att se till att den
              kan utföra sitt samhällsuppdrag på ett bra sätt. Vi vet att den
              organiserade idrottsrörelsen, och fler med den, skulle välkomna
              en sådan satsning. Det skulle ge många fler barn och ungdomar
              goda chanser att aktivt utöva idrott, något som vi alla tycker
              är nödvändigt och viktigt.
            </seg>
          </u>
          <note type="speaker" n="9226218f">
            Anf. 14 GUNVOR G ERICSON (mp):
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-0" n="de7e7494">
            <seg n="c7065b7c">
              Fru talman! Idrott främjar hälsa och välbefinnande. Staten har
              länge givit stöd till idrotten. De första engångsanslagen beviljades
              redan på 1870-talet, och 1913 infördes ett permanent statsbidrag.
            </seg>
            <seg n="cad74f09">
              Sedan dess, kan man säga, har det funnits en diskussion om förekomsten
              av offentligt stöd även medför en rätt för staten att ställa krav
              på idrottsrörelsen, eller med andra ord: Hur kan idrottsrörelsens
              acceptans att ta emot statens stöd förenas med en position som
              fri och självständig folkrörelse?
            </seg>
            <seg n="a3f5807c">
              Miljöpartiet de gröna menar att det är viktigt att förena det
              här. Det informella kontraktet mellan staten och idrottsrörelsen
              har en karaktär av rättigheter och skyldigheter men också frihet
              under ansvar.
            </seg>
            <seg n="b7436078">
              Investering i idrott och friluftsliv är en investering i folkhälsa.
              Det är därför klokt att bygga för framtiden. Det är väl satsade
              pengar.
            </seg>
            <seg n="4978268a">
              Fysisk rörelse är viktig för att skapa en god hälsa och välbefinnande
              för människor. Men det är inte bara genom fysisk aktivitet som
              idrottsrörelsen har betydelse för folkhälsan i vårt land utan
              även genom den föreningsfostran som sker. Det är ett dubbelt uppdrag
              som idrottsrörelsen har. Delaktighet och inflytande är en minst
              lika viktig del i folkhälsoarbetet.
            </seg>
            <seg n="2bf93320">
              I Sverige är idrottsrörelsen den största folkrörelsen. Det är
              därför viktigt att den förmår att behålla sin karaktär av bred
              demokratisk rörelse där alla kan samlas och umgås på lika villkor.
            </seg>
            <seg n="b640effe">
              Idrott och friluftsliv har också betydelse för skolan, eftersom
              inlärningen och kreativiteten ökar vid utevistelse. Människan
              har ett grundläggande behov av både fysisk aktivitet och naturkontakt.
            </seg>
            <seg n="967b9bb1">
              Den svenska idrottsrörelsen är mångfasetterad. Den består av
              olika inriktningar, intressen, kontraster och ytterligheter. Det
              är viktigt att den får göra det.
            </seg>
            <seg n="130b18b5">
              Men idrotten ska vara för alla. Idrottsrörelsen ska ha ambitionen
              att nå alla barn och ungdomar. Alla som vill ska ha möjlighet
              att vara med inom idrotten. De ska känna sig välkomna oavsett
              kön, etnicitet, religion, sexuell läggning, fysiska och psykiska
              förutsättningar samt social och ekonomisk bakgrund.
            </seg>
            <seg n="cbced23e">
              Men det räcker inte att bara öppna dörrarna. De som kommer in
              och de som redan finns inom idrotten måste kunna känna sig hemma
              och vilja stanna kvar där. Det är en verksamhet där barn och ungdomar
              lär sig normer och värderingar. Det är därför viktigt att stereotypa
              könsroller motverkas.
            </seg>
            <seg n="4992d661">
              Det finns i dag många exempel på ojämställdhet inom idrotten.
              Mer resurser går till idrotter där manliga utövare är i majoritet.
              Man brukar ofta säga: Vi bedriver idrottsverksamhet för alla.
              Så skriver Värmbols FC i den skrift som de skickar ut i bostadsområdet,
              men faktum är att de bedriver pojkfotboll. Det står det inte.
              Det står idrott för alla. Det är bara ett exempel.
            </seg>
            <seg n="fbdf6a9c">
              De bästa träningstiderna går till pojklagen, och inte minst finns
              det en machojargong inom idrotten som den svenska idrottsrörelsen
              måste göra upp med. Regler och stöd till idrotten behöver ändras
              så att inte manligt dominerade idrotter gynnas automatiskt. Ett
              villkor för statliga och kommunala organisationsstöd ska vara
              att jämställdhetsperspektivet beaktas. Det är ett ansvar som vi
              har i politiken.
            </seg>
            <seg n="ec653234">
              För att fler ungdomar med funktionsnedsättning och nyskadade
              ska kunna leva ett aktivt liv spelar idrotten en viktig roll.
              Breddidrotten inom handikappgrenarna är lika viktig som breddidrotten
              inom all idrott när det handlar om att skapa förutsättningar för
              att många ska kunna nå eliten. Satsningar på centrum för handikappidrott
              som till exempel i Bollnäs och Regionalt utvecklingscentrum för
              handikappidrott i Eskilstuna är viktiga.
            </seg>
            <seg n="65138c89">
              Miljöpartiet anser att föreningar som tar emot skattemedel för
              sin verksamhet också har ett ansvar att arbeta aktivt med jämställdhet
              och mångfald inom sin idrott, det vill säga för lika rättigheter.
              Därför ska också politikens regler utformas på ett sådant sätt.
            </seg>
            <seg n="fc7f9b5e">
              Fru talman! Klimatsmarta evenemang bidrar till nya jobb. Det
              är beklagligt att regeringen i detta sammanhang inte tar chansen
              att driva en politik som har till syfte att främja internationella
              klimatsmarta evenemang i Sverige. Frågan har varit aktuell sedan
              regeringsskiftet. Svensk idrott, enskilda idrottsförbund, turistnäringen
              och många kommuner och regioner har vid åtskilliga tillfällen
              påpekat vikten av att regeringen engagerar sig i arbetet med att
              få fler internationella evenemang till Sverige. Nu behövs inte
              mer strategiskt tänkande utan mer av aktivt handlande.
            </seg>
            <seg n="cdf727b5">
              Ett land i lågkonjunktur och finansiell kris behöver många olika
              aktiviteter för att komma på fötter. Som ni har hört tidigare
              från oppositionen, från Socialdemokraterna och Vänstern, kan internationella
              evenemang utgöra en pusselbit i det framtida Sverige, en bit i
              omställningen mot ett klimatsmart samhälle.
            </seg>
            <seg n="a16324b1">
              Hur ser då de här evenemangen ut? Idrotts-, musik- och kulturevenemang
              styr ofta människors resande och semesterplaner. Vilka konsekvenser
              kan sådana här typer av evenemang få? Det innebär miljöbelastning
              genom transporter, mat, avfall med mera. Men det innebär också
              arbetstillfällen som huvudsakligen består av produktion av tjänster
              i stället för varor samt möjlighet till upplevelser som inte heller
              är att förakta.
            </seg>
            <seg n="03e0e10a">
              Stora arrangemang kan och bör vara ett tillfälle att lyfta fram
              nya tekniker, nya hållbara lösningar. Tyskland lade ut ett uppdrag
              till universitet i samband med fotbolls-VM som ledde till produktion
              av nya fordon. I tidigare debatter här i kammaren har jag fått
              stöd för de tankarna, bland annat av Moderaternas Göran Montan.
              Men när i betänkandet både s, v och mp lägger fram konkreta förslag
              avstyrker regeringspartierna dem.
            </seg>
            <seg n="f594a7cc">
              Utskottsmajoriteten svarar att de vill vänta på utredningen Tillväxt
              genom turistnäringen som pågår i Regeringskansliet. Men den utredningen
              tar inte upp miljöaspekten. Står ni inte längre bakom den uppfattning
              ni gav uttryck för i tidigare debatt, att se till att evenemangen
              också kan bidra till omställningen av Sverige till mer klimatsmart?
              Så lite var den miljöinsikten tydligen värd hos Moderaterna och
              kompani.
            </seg>
            <seg n="91f0d0e7">
              Miljöpartiet föreslår att regeringen aktivt stöder tillkomsten
              av internationella evenemang i Sverige på ett sådant sätt att
              dessa långsiktigt bidrar till en hållbar utveckling, ekologiskt,
              socialt och ekonomiskt. Det är beklagligt att ni i moderattrojkan
              avstyrker det.
            </seg>
            <seg n="8b7fcd72">
              Fru talman! När det gäller fördelningen av statens stöd till
              idrotten och friluftslivet delar vi i princip regeringens bedömning
              och förslag. Men de beaktar inte tillräckligt de verksamheter
              som traditionellt inte räknas som idrottslig verksamhet.
            </seg>
            <seg n="3426958a">
              Som exempel kan nämnas Svenskt Friluftsliv. Det är en viss snedbalans
              om man ser till statens stöd. Det statliga anslaget till svensk
              idrott är ca 500 kronor per medlem, medan det till friluftslivet
              är 12:50 kronor per medlem.
            </seg>
            <seg n="5b7a92cf">
              Svenskt Friluftsliv kan i dag jämställas med Riksidrottsförbundet
              som en paraplyorganisation, vilket är en förändring som har skett
              de senaste åren. Det är viktigt att uppmärksamma även den icke
              organiserade idrottens betydelse för människors hälsa. Det är
              oftast ungdomar eller andra som inte riktigt kommer in i idrottsrörelsen
              som tar tag i det här.
            </seg>
            <seg n="e1157444">
              Vi föreslår att regeringen tillsätter en utredning som har till
              syfte att utreda det framtida statliga stödet till icke organiserad
              idrott och till det samlade Svenskt Friluftsliv.
            </seg>
            <seg n="74deb3a7">
              Till sist vill jag ta upp frågan om dopning och att vi måste
              se till att kunna göra dopningstester på styrkegymmen. Det behövs
              en kraftsamling mot dopning, även från politiskt håll. De som
              dopar sig på styrkegymmen och inte är professionella idrottare
              slipper undan alla dopningskontroller, eftersom Sverige inte följer
              de nya dopningsreglerna från Wada.
            </seg>
            <seg n="157ea6ee">
              Vi har föreslagit i våra motioner från Socialdemokraterna och
              Miljöpartiet att den här frågan ska komma med i riksdagens beslut,
              men regeringspartierna är kallsinniga. De är det trots att Riksidrottsförbundet
              redan har gjort en utredning, där det föreslås att Riksidrottsstyrelsen
              ska påverka regeringen att låta utreda formerna för en fristående
              antidopningsorganisation. Sverige är, som vi hörde tidigare i
              dag, ett av de få länder där den nationella antidopningorganisationen
              fortfarande enbart finns inom idrottsrörelsen.
            </seg>
            <seg n="a0d05e71">
              Jag tycker att det är bra att idrottsrörelsen har tagit ett stort
              ansvar när det gäller dopningen bland idrottarna, men det är en
              större folkhälsofråga. En självständig nationell antidopningsverksamhet
              måste, förutom det uppdrag som dagens antidopningsverksamhet har,
              kontrollera och följa upp dopningsproblematiken inom flera andra
              områden. Motionsidrotten, inte minst styrkegymmen, behöver också
              kontrolleras.
            </seg>
            <seg n="63c79a50">
              Enligt uppgifter från Riksidrottsförbundet står motionärerna
              för 50 procent av dopningsfallen, tävlingsidrottarna för 20 procent
              och elitidrottarna för 30 procent. Dessa uppgifter bör dock tas
              med en nypa salt, eftersom de allra flesta testerna utförs på
              elit- och tävlingsidrottare. Merparten av dem som fällts för dopningsbrott
              har använt hormonpreparat.
            </seg>
            <seg n="ab57b0db">
              I mitt tidigare jobb som sjuksköterska på akutmottagning träffade
              jag då och då personer som missbrukat dopningspreparat. Jag har
              med egna ögon sett kopplingen som finns mellan våld och dopningsmissbruk.
              Detta måste tas på större allvar. Det finns ingen anledning att
              skjuta upp besluten till morgondagen när det gäller att få till
              stånd dopningskontroll även på gymmen i Sverige.
            </seg>
            <seg n="60acb93c">
              Självklart står jag bakom samtliga av Miljöpartiets reservationer
              i betänkandet, men för tids vinnande yrkar jag bifall endast till
              reservation 2 om idrott på barns och ungdomars villkor och reservation
              9 om dopning.
            </seg>
          </u>
          <note type="speaker" n="d2449de7">
            Anf. 15 GÖRAN MONTAN (m):
          </note>
          <u who="goran_montan_056b2d_w" xml:id="i-5d9e783708966a7d-0" n="db5bb711">
            <seg n="a52e89b4">
              Fru talman! Jag hade tänkt säga någonting om att idrottsministern
              precis har landat efter en ministerkonferens i Reykjavik, och
              eftersom hon är vid inte bara god vigör utan också vid sportsligt
              god vigör hastar hon hit till kammaren för att vara med i en debatt
              som hon naturligtvis tycker är mycket viktig. Dessutom förväntades
              den här debatten faktiskt vara betydligt senare på eftermiddagen,
              så hon hade säkert goda förhoppningar att vara med.
            </seg>
            <seg n="951a495f">
              Nu blir det så, och det är vi alla glada för även oppositionen,
              hoppas jag.
            </seg>
            <seg n="f9555421">
              Vi debatterar idrottsfrågor varje år, och för det mesta är det
              motionsbetänkanden, åtminstone så länge jag har varit med. Därför
              gläder det mig att den här gången också kunna presentera en proposition
              som vi har att ta ställning till, nämligen Statens stöd till idrotten
              . Jag hade skrivit här att debatten inte brukar vara så oerhört
              livlig och inte heller röner någon större uppmärksamhet i medierna.
              Det brukar bero på att konfrontationsytorna inte är så väldigt
              påtagliga, i alla fall inte i jämförelse med väldigt många andra
              politikområden.
            </seg>
            <seg n="23d040e1">
              Men i ett långt anförande från Lars Wegendal radades i dag upp
              en lång rad frågor som jag förmodar att han kommer att upprepa
              vid ett senare tillfälle; annars skulle jag inte ha möjlighet
              att inom den tid som jag har angett kunna ägna mig åt det jag
              ursprungligen hade tänkt.
            </seg>
            <seg n="3264e5af">
              Jag kan tycka att det är synd att dessa debatter inte röner större
              uppmärksamhet, eftersom de handlar om ett ämne som berör oerhört
              många människor, vilket flera talare redan har framfört. Nära
              nog halva Sveriges befolkning är medlem i någon idrottsförening,
              och väldigt många är dessutom väldigt aktiva.
            </seg>
            <seg n="2f43f05e">
              Det är alltså en verksamhet som betyder mycket. Den omsätter
              också väldigt mycket pengar. En föregående talare har talat om
              hur utvecklingen har varit vid statens stöd i olika former. Därför
              är jag glad för att den här kompotten av olika bidragsformer nu
              samlas under en rubrik och att allt kommer att gå över statsbudgeten
              och därmed bli förutsägbart.
            </seg>
            <seg n="51f7d204">
              De andra modeller som eventuellt skulle ha kunnat användas är
              inte heller mer förutsägbara. Det är klart att man kan ställa
              sig den fråga som jag har ställt många gånger: Varför skulle mina
              barnbarns idrottande på något sätt ha ett samband med spel på
              nätet, poker eller annat? Jag har aldrig riktigt förstått det.
              Jag tror att det i väldigt hög grad har handlat om att döva våra
              egna samveten, eftersom samhället tjänar pengar på spel. Jag vet
              inte om det är så, men det kan mycket väl vara så.
            </seg>
            <seg n="51810178">
              Denna nyordning gällande statens stöd till idrotten tycker jag
              är alldeles utmärkt, och det är också påfallande att Riksidrottsförbundet
              har uttryckt stor tillfredsställelse över att det blir så. Det
              är inte så motvilligt som Lars Wegendal vill göra gällande.
            </seg>
            <seg n="3a15b30a">
              Dessutom är det bra att man poängterar att stödet ska ges för
              barn och ungdomar och den verksamhet som bedrivs ur ett barnrättsperspektiv.
              Det betyder att det är FN:s konvention om barns rättigheter som
              blir den norm som mottagaren har att förhålla sig till.
            </seg>
            <seg n="1c018e52">
              Vad som också är bra är att vi nu i år har gjort en elitsatsning.
              Jag misstänker att den kan få en tydligare utformning i framtiden
              när idrottsrörelsen har organiserat sig och kan behandla det elitidrottsstöd
              som ges i år. Det är utan tvekan så att bara det faktum att regeringen
              nu beslöt att använda de 135 miljoner som fanns som ett extra
              överskott från Svenska Spel har satt i gång en process inom idrottsrörelsen
              som innebär att Sveriges olympiska kommitté, Riksidrottsförbundet
              och Handikappidrottsförbundet tvingas samarbeta för att satsningen
              ska få full effekt. Är det så att man hittar ett bra system att
              använda den här elitidrottssatsningen hoppas jag att detta inte
              blir en engångsföreteelse. Det kommer ett OS snart igen, och det
              vore ju roligt om vi hade lite större framgångar nästa gång jämfört
              med i Peking.
            </seg>
            <seg n="5ec00447">
              Jag måste ta upp en del saker som har berörts i anförandena före
              mitt. Om jag börjar med miljöaspekten är det alldeles riktigt
              att jag fick dessa frågor i den allra första debatten som jag
              deltog i vad gäller idrott. Min inställning är positiv, och min
              motfråga är: Vem är inte positiv till att ständigt arbeta på att
              förbättra klimatsynen inom idrottsvärlden?
            </seg>
            <seg n="fe5b4b27">
              Idrottsrörelsen är mångfasetterad och stor, lite av en koloss
              på lerfötter. Vissa saker tar tid. Men i år kommer vi på Riksidrottsstämman
              i Visby, där jag förmodar att alla ni kommer att vara närvarande,
              att få se en ny klimatpolicy presenteras för delegaterna. Jag
              utgår från att det kommer att bli en insatt och livlig diskussion,
              för det här är något som engagerar många, inte bara inom politiken
              utan människor ute i verkligheten. Det är ju de som även engagerar
              sig i idrotten.
            </seg>
            <seg n="67d06836">
              Miljöaspekten förmodar jag att vi kommer att beröra igen, för
              jag ser att det antecknas flitigt.
            </seg>
            <seg n="6ac39928">
              Jag går därmed över till internationella idrottsevenemang. Ibland
              får jag en känsla av att oppositionen genom att säga att vi inte
              har kommit med vår policy ännu på något sätt vill antyda att vi
              inte tycker om stora evenemang, men det är klart att vi gör. Vi
              håller med om alla de argument som finns, hur bra det är för samhället
              och vilka positiva effekter det har både lokalt och på nationell
              nivå. Det finns det som tyder på att idrottsliga framgångar inverkar
              positivt på den allmänna moralen.
            </seg>
            <seg n="6191fbde">
              Samtidigt blir jag lite fundersam när Gunvor G Ericson hävdar
              de enorma klimatpåfrestningar som de stora evenemangen ger. Jag
              antar att hon inte tycker att vi ska göra som man gjorde i Malmö
              ha evenemang inför tomma läktare så att ingen behöver komma dit
              utan kan titta på tv i stället. Det är naturligtvis ur klimatsynpunkt
              det absolut smartaste såvitt jag kan förstå. Det är som att ha
              datakonferens i stället för att behöva åka till varandra.
            </seg>
            <seg n="6d0f006c">
              Jag hälsar idrottsministern välkommen! Inte ens andfådd, ser
              jag.
            </seg>
            <seg n="8063add6">
              Fristående gymnasieskolor med idrottsinriktning kommer att få
              rätt till statens stöd. Det är också en del av propositionen,
              och jag har bara en väldigt enkel fråga angående det: Varför har
              det inte varit så länge redan? Det kan jag inte förstå. Att alla
              skolformer ska behandlas lika är för mig en självklar grundinställning.
            </seg>
            <seg n="14ee8ffd">
              Sponsring från Svenska Spel är också en farhåga som har uttryckts,
              det vill säga om nu den officiella kopplingen mellan spel och
              överskottet och stödet till idrotten skulle försvinna och Svenska
              Spel inte längre skulle få sponsra. Det har de ju gjort vid sidan
              av, så att säga. Då kan jag bara svara att det inte är en sak
              för riksdagen att över huvud taget lägga sig i. Aktiebolaget Svenska
              Spel är fritt att marknadsföra sig inom de regler som vi har satt
              upp i samhället vad gäller spel.
            </seg>
            <seg n="d9193794">
              Min inställning är också att återrapporteringen är oerhört central
              när det handlar om så väldigt mycket pengar. Det är självklart
              så att staten har ett ansvar, genom regleringsbrev och annat,
              att ge idrotten den inriktning som vi vill att den ska ha. Återrapporteringen
              ska ske och har skett direkt. Nu föreslår vi att Centrum för idrottsforskning
              ska ansvara för det. Vi är medvetna om att CIF i det sammanhanget
              behöver höja sin kompetens, för det blir ju ett delvis nytt område
              för dem, men vi har ingen anledning att tro att så inte kommer
              att kunna ske.
            </seg>
            <seg n="8a6733ed">
              Antidopningsarbetet är också en fråga som har diskuterats många
              gånger inom RF och även här. Vi är, som har sagts tidigare i dag,
              relativt unika genom att vi har lagt det ansvaret i huvudsak på
              idrottsrörelsen själv, även om det finns en annan faktor också,
              nämligen Dopningskommissionen. Nu föreslår RF självt att det ska
              vidareutredas huruvida det kan bildas en helt fristående nationell
              antidopningsorganisation kallad Nado. Det kommer säkert att beslutas
              på stämman i Visby i nästa vecka att Riksidrottsstyrelsen får
              i uppdrag att tillsammans med staten utreda den frågan.
            </seg>
            <seg n="a8bf13ce">
              Det finns två skäl till att det skulle vara en intressant lösning,
              delvis naturligtvis för att frigöra från blotta misstanken att
              någonting skulle kunna hända där man kunde peka finger åt att
              idrottsrörelsen kanske inte hade hanterat en fråga på ett korrekt
              sätt enligt devisen att ingen får misstänka Caesars hustru. Dessutom
              har vi de argument som har framförts tidigare i dag, att det finns
              verksamheter utanför själva den organiserade idrotten som tyvärr
              också hänger sig åt missbruk av olika droger och preparat. Visst
              kan jag se att det finns skäl att följa debatten i Visby väldigt
              noga. Vi får se vad som händer. Det skulle i så fall bli ett delat
              ansvar mellan idrottsrörelsen och staten.
            </seg>
            <seg n="0ef01b7f">
              Jag ser att jag följer traditionen i dag. Även jag har överskridit
              min talartid, men jag har lite att ta på där, vad jag kan förstå.
            </seg>
            <seg n="cb7e79ad">
              En fråga handlar om jämställdhet. Historiskt sett är det en fråga
              som idrotten inte har sysslat med så oerhört länge. Ur det perspektivet
              har det gått fort, och det har hänt mycket. Men RF självt är klädsamt
              självkritiskt i sin rapport när man nu kommenterar 2005 års jämställdhetsplan
              och säger att det brister. Det gör det. Det behöver göras mer.
              Jag kan inte annat än hålla med och hoppas att vi gör vad vi kan
              för att understödja den tanken. Det är en fråga som inte bara
              är uppmärksammad utan det arbetas aktivt med den.
            </seg>
            <seg n="89f5623c">
              Där ligger också i förlängningen frågan om människor med olika
              sexuell bakgrund, HBT-frågan, och att homosexuella i vissa sporter
              helt enkelt behandlas illa. Väldigt många vågar inte öppet tala
              om vad de har för sexuella preferenser med risk för att bli mobbade
              eller i alla fall på något sätt negativt uppmärksammade. Det är
              någonting som vi måste arbeta på. Jag var med i den debatt som
              fördes för två år sedan om de här frågorna. Det är nog också en
              fråga som kommer att ta sin tid innan vi får några mätbara resultat.
            </seg>
            <seg n="6443fdc6">
              Vad gäller träningstider är det faktiskt rätt mycket en myt.
              Det är inte helt fel, men det är inte riktigt så illa som man
              kunde tro, i alla fall inte i min hemkommun där jag har tittat
              på det här. Det betyder inte att det inte kan förbättras. Det
              måste göras. Jag är tack och lov verksam i en sport som är väldigt
              jämlik, nämligen ridsporten, där jag till och med kan få tävla
              med mina döttrar under samma förutsättningar och i samma grenar.
            </seg>
            <seg n="3207d543">
              Jag avslutar med detta och hoppas att mina kolleger kan fortsätta
              på den inslagna vägen. Jag får naturligtvis inte glömma att yrka
              bifall till propositionen och avslag på alla motioner.
            </seg>
          </u>
          <note type="speaker" n="464fe067">
            Anf. 16 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-1" n="83062cb7">
            <seg n="2d92e53d">
              Fru talman! Jag vill naturligtvis också hälsa idrottsministern
              välkommen hit. Jag förstår att morgonen har varit underbar eftersom
              det är fakiren man åker med från Island. Vi får möjlighet att
              pratas vid senare, idrottsministern.
            </seg>
            <seg n="39972d71">
              Jag vill börja lite kort med antidopningsarbetet. Vår poäng är
              egentligen inte att RF ska behöva komma till staten och säga:
              Kan vi samarbeta om detta? Vår poäng är att staten faktiskt ska
              ta ett initiativ i den här frågan, eftersom det är den delen som
              inte är kopplad till idrotten som är problemet inom antidopningsarbetet.
              Sedan är det ju så att finansieringen av antidopningsarbetet finns
              inom statens stöd till idrotten. Det är det som är poängen så
              att säga. Det är jättebra om idrotten tar det initiativet.
            </seg>
            <seg n="6040b24b">
              Friluftsliv står högt på den politiska dagordningen i dag. Jag
              tror att Göran Montan och jag har nått till toppen på den löftesklättring
              som Svenskt Friluftsliv genomför med riksdagspolitiker. Det är
              ju jättebra.
            </seg>
            <seg n="cd3095bd">
              Jag har dessutom uppmärksammat Göran Montans motion om finansiering
              av Svenskt Friluftsliv, där han tillsammans med ytterligare en
              framstående moderat i kulturutskottet föreslår att även Svenskt
              Friluftsliv ska finansieras genom andelar av överskottet från
              Svenska Spel. Men så såg jag även att Göran Montan vid ett möte
              med scoutrörelsen här i riksdagen, ett möte som jag tyvärr inte
              hade möjlighet att närvara vid, hade lyft frågan att det inom
              den moderatledda regeringen förs diskussioner om hur stöd riktat
              till friluftslivet kommer att hanteras i framtiden och att Friluftsrådets
              roll kommer att ses över.
            </seg>
            <seg n="9fa241a2">
              Min fråga är om Göran Montan fortfarande menar att Svenskt Friluftsliv
              ska finansieras genom överskottet från Svenska Spel eller om ni
              har funnit andra modeller för Svenskt Friluftsliv som liknar den
              som nu kommer att gälla för svensk idrott.
            </seg>
          </u>
          <note type="speaker" n="10861401">
            Anf. 17 GÖRAN MONTAN (m) replik:
          </note>
          <u who="goran_montan_056b2d_w" xml:id="i-5d9e783708966a7d-1" n="db5bb711">
            <seg n="98096e98">
              Fru talman! Svenskt Friluftsliv har en kort historia, det vill
              säga att de har omorganiserat sig och på sätt och vis är en liknande
              organisation som RF fast i miniformat. Jag tycker att Svenskt
              Friluftsliv spelar en viktig roll i samhället. De organiserar
              ofta ungdomar som kanske inte annars skulle röra på sig eller
              delta i idrott. Frågan är huruvida bidraget ska gå direkt till
              Svenskt Friluftsliv eller om det ska gå över Friluftsrådet.
            </seg>
            <seg n="161916d6">
              Vad gäller frågan om de pengarna i sin tur skulle komma från
              Svenska Spel vill jag säga att den motionen väcktes innan den
              här propositionen kom. Jag tycker personligen att Svenska Spels
              överskott ska gå rakt in i statskassan. Därmed måste man hitta
              traditionella sätt att tillföra pengar till Svenskt Friluftsliv.
              Jag tycker att detta är viktigt, och jag kan också se möjligheten
              att Svenskt Friluftsliv i framtiden kanske skulle ha en roll när
              det gäller att fördela pengar till de organisationer som är anslutna
              till Svenskt Friluftsliv.
            </seg>
          </u>
          <note type="speaker" n="16d2cc09">
            Anf. 18 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-2" n="83062cb7">
            <seg n="686f5bb8">
              Fru talman! Tack för svaret!
            </seg>
            <seg n="6b4c7913">
              Jag ställde naturligtvis frågan om Svenskt Friluftsliv med anledning
              av det som Göran Montan sade i talarstolen. Han sade att han inte
              hade någon som helst förståelse för varför hans barnbarn skulle
              få pengar via Svenska Spel för den verksamhet som de bedriver
              inom Islandshästförbundet eller vad det kan vara.
            </seg>
            <seg n="b05511a3">
              Bara för någon månad sedan hade Göran Montan en annan uppfattning.
              Han väckte en motion om att Svenskt Friluftsliv skulle finansieras
              via överskott från Svenska Spel. Men det är naturligtvis helt
              fritt att ändra uppfattning.
            </seg>
            <seg n="ef50efb8">
              Min andra fråga gäller internationella evenemang, som Göran Montan
              också tog upp i sitt anförande. Det var ungefär två och ett halvt
              år sedan som Svenska Friidrottsförbundet var först ute på banan
              när den nya regeringen hade tillträtt och naturligtvis fick ett
              nej från regeringen. Ett bärande motiv från regeringens sida var
              att regeringen ville ta ett samlat grepp om hur regeringen skulle
              hantera statens roll vid internationella evenemang. Fortfarande
              talar regeringen om att frågan måste beredas ytterligare.
            </seg>
            <seg n="0faaf90c">
              Innerst inne tror jag att Göran Montan delar min uppfattning
              att den här långbänken är något av det värsta vi har skådat. Tydligt
              är att de tre berörda departementen inte kan komma överens.
            </seg>
            <seg n="34f16070">
              Vad gör ni moderater här i riksdagen för att påskynda arbetet?
              Visst inser ni vad ytterligare internationella evenemang kommer
              att betyda för Sverige i goodwill, i lokala, regionala och nationella
              intäkter samt inte minst i arbetstillfällen.
            </seg>
          </u>
          <note type="speaker" n="ac6e7ac6">
            Anf. 19 GÖRAN MONTAN (m) replik:
          </note>
          <u who="goran_montan_056b2d_w" xml:id="i-a673ae65e1a582c5-0" n="db5bb711" next="i-b873fb69e52533be-0">
            <seg n="b3ce5d7f">
              Fru talman! Tack för frågan. Det verkar som att vi kan köra den
              här frågan i långbänk också.
            </seg>
            <seg n="097c0702">
              Det går att arrangera stora evenemang även om en policy för ögonblicket
              inte föreligger. Vi har gjort det i hela historien. Jag kan inte
              påminna mig att den förra regeringen hade någon policy på området.
              Inte hade man det 1912 heller. Då tillkom ganska hyggliga tävlingar,
              om jag minns rätt även om jag inte var med.
            </seg>
            <seg n="048f5a28">
              Frågan bereds, och förutom departementen är naturligtvis Sveriges
              Riksidrottsförbund, Tillväxtverket och Visit Sweden AB med på
              banan.
            </seg>
            <seg n="3025d7ca">
              När man nu faktiskt lägger fast en policy är det viktigt att
              det verkligen blir rätt. Det utesluter inte att ett förbund eller
              någon kan ha ett intresse av att söka och arrangera ett stort
              mästerskap. Det är självklart att vi kommer att titta på det,
              precis som alla andra har gjort före oss. Jag instämmer i att
              det naturligtvis är bra för landet om vi kan ha sådana evenemang
              som är anpassade till vår storlek. Det finns kanske sådana tävlingar
              eller stora mästerskap som vi inte kan klara ensamma.
            </seg>
          </u>
          <note n="1c7af3bf">
            Ajournering
          </note>
          <note n="8936f3f0">
            Kammaren beslutade kl. 13.52 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="goran_montan_056b2d_w" xml:id="i-b873fb69e52533be-0" n="db5bb711" prev="i-a673ae65e1a582c5-0">
            <seg n="8e4bf398">
              Återupptagna förhandlingar
            </seg>
            <seg n="abe9f5c8">
              Jag hälsar ministrar och statsråd välkomna.
            </seg>
            <seg n="60d9521a">
              Den ekonomiska politiken
            </seg>
          </u>
          <note n="fcaa8ff0">
            Förhandlingarna återupptogs kl. 14.00.
          </note>
          <note n="b9d7fc09">
            11 § Frågestund
          </note>
          <note n="753447aa">
            Anf. 20 TREDJE VICE TALMANNEN:
          </note>
          <note type="speaker" n="84871bee">
            Anf. 21 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-bdcf1e80c0c7a1ea-0" n="c819a731">
            <seg n="cdd29c1a">
              Fru talman! Den ekonomiska krisen har ju slagit väldigt olika
              mot olika länder. På grund av regeringens passivitet är Sverige
              bland dem som har klarat sig allra sämst. Det gäller inte minst
              våra ungdomar, där vi nu har en ungdomsarbetslöshet på 25 procent
              näst högst i hela EU.
            </seg>
            <seg n="39bac614">
              Trots detta vill regeringen inte ge en enda krona till kommunerna
              i år som kunde gå till ungdomsjobb. Man har skurit ned komvux
              med en tredjedel sedan valet. Man fortsätter att driva en politik
              som missgynnar unga och gamla.
            </seg>
            <seg n="86d8b6bd">
              Samtidigt är det du och jag, Anders Borg, som tjänar tiotusentals
              kronor på er politik. Vore det då inte bättre om du och jag avstod
              från de enorma skattelättnader som vi har fått på grund av er
              politik, särskilt när vi nu är i kris, för att kunna stimulera
              ekonomin? Det skulle bli ett bättre och mer rättvist system, och
              det skulle framför allt gynna våra ungdomar.
            </seg>
          </u>
          <note type="speaker" n="a86051ae">
            Anf. 22 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-2" n="23748963">
            <seg n="0039948f">
              Fru talman! Jag kan bara välkomna Thomas Bodströms engagemang
              kring ungdomsarbetslösheten. Man kan naturligtvis hävda att den
              ekonomiska krisen drabbar Sverige hårt därför att vi har en borgerlig
              regering. Men jag tror också att det spelar en väldigt stor roll
              att vi har den kanske högsta exportandelen av huvuddelen av de
              industrialiserade länderna och att vi därtill har en tung fordonsindustri
              och är oerhört beroende av basindustrier där råvarupriserna har
              gått ned. Det spelar naturligtvis en väldigt stor roll.
            </seg>
            <seg n="c45bf207">
              Vi har fört en mycket expansiv politik en av de mer expansiva
              inom EU-området. Det återspeglas i att det finansiella sparandet
              går från ett överskott på 4 procent till ett underskott på 4 procent
              nästa år. Detta har vi gjort för att dämpa nedgången. Det handlar
              om aktiva arbetsmarknadspolitiska åtgärder i vårpropositionen
              och betydande tillskott i kommunsektorn. Det är relativt viktiga
              åtgärder för att underlätta krishanteringen.
            </seg>
            <seg n="a3b21291">
              Sedan tror vi inte att hushållen skulle må bra av de stora skattehöjningar
              som Socialdemokraterna förordar.
            </seg>
          </u>
          <note type="speaker" n="39e92a17">
            Anf. 23 THOMAS BODSTRÖM (s):
          </note>
          <u who="thomas_bodstrom_ac0943_w" xml:id="i-bdcf1e80c0c7a1ea-1" n="c819a731">
            <seg n="06e82055">
              Fru talman! Ja, de betydande satsningarna på kommunerna är ju
              noll kronor i år, vilket gör att lärare och många andra förlorar
              jobbet och att inga ungdomar får den möjlighet som skulle kunna
              ges.
            </seg>
            <seg n="41f74646">
              Just för att visa att vi är ansvarsfulla när det gäller budgeten
              ger vi ett exakt alternativ, nämligen att du och jag som tjänar
              så mycket pengar har möjlighet att använda de pengarna. Det skulle
              i så fall inte bara hjälpa ungdomar utan också vara bra för vår
              ekonomi. Personer som tjänar mycket pengar och som kanske har
              ännu mer pengar än du och jag sparar pengarna, och då kommer de
              inte in i ekonomin på samma sätt som om man ger dem till unga
              och gamla personer.
            </seg>
            <seg n="8d910f17">
              En särskild satsning vore komvux. Både du och jag har fått chansen.
              Vi var inte så jättebra i skolan men har kommit igen via komvux.
              Vore det inte bra om också dagens unga kunde få den möjlighet
              som du och jag fick och som gör att du och jag kan stå här i riksdagen?
              Vore det inte bra om vi betalade tillbaka, i stället för att ni
              ser till att vi gynnas allra mest av regeringens politik?
            </seg>
          </u>
          <note type="speaker" n="b55e03cd">
            Anf. 24 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-3" n="23748963">
            <seg n="d5b62238">
              Fru talman! Nu är inte bilden alldeles riktig. Vi har sänkt arbetsgivaravgifterna
              från den 1 januari, och vi tillför ytterligare en sänkning på
              ungdomsarbetsgivaravgifterna. Det ger väldigt stora belopp till
              kommunsektorn det handlar om många miljarder. Det sker också en
              särskild uppgång av fastighetsskatteintäkterna för kommunsidan
              i år. Kommunintäkterna för 2009 är väsentligt starkare än vad
              de skulle ha varit i en annan situation.
            </seg>
            <seg n="12e46338">
              Det är viktigt att dämpa nedgången genom att tillföra pengar
              till kommunerna. Vi har i vårpropositionen avsatt 7 miljarder
              för detta nästa år, och det är en av de absolut större satsningar
              som vi gör i vårpropositionen den största vid sidan av en aktiv
              satsning på arbetsmarknadspolitik.
            </seg>
            <seg n="fe5ce57e">
              Det är inte riktigt så att Socialdemokraterna förordar skattehöjningar
              bara för rika personer. För metallarbetare och sjuksköterskor
              handlar det om 4 0005 000 kronor i höjd skatt. Det är inte höginkomsttagargrupper
              som drabbas av det.
            </seg>
            <seg n="16377544">
              Sedan är det bra att vi har ett utbildningssystem, en omfattande
              yrkesutbildning och bra satsningar på komvuxverksamhet.
            </seg>
            <seg n="2bf322bd">
              Alkoholpolitiken
            </seg>
          </u>
          <note type="speaker" n="f9a948e2">
            Anf. 25 ULF HOLM (mp):
          </note>
          <u who="ulf_holm_07a505_w" xml:id="i-651461ce1bd11f09-0" n="7dc55f8c">
            <seg n="a6516fb7">
              Fru talman! Sedan Sverige gick med i EU har alkoholkonsumtionen
              ökat med 30 procent. Det har gjorts otaliga uttalanden både från
              tidigare regering och från denna regering att vi måste få ned
              alkoholkonsumtionen, och då kanske inriktat på införselkvoterna.
            </seg>
            <seg n="60a30f04">
              Förra sommaren togs ett initiativ på nordisk nivå när man på
              ett möte i Visby beslutade att tillsätta en arbetsgrupp som skulle
              se över det här, bland annat att lägga upp en strategi för EU:s
              alkoholpolitik och hur man skulle attackera frågan. Sedan har
              EU-parlamentet uttalat sig för att man vill sänka införselkvoterna.
            </seg>
            <seg n="df577c72">
              Den första frågan är: Vad har hänt med alkoholfrågorna efter
              mötet med de nordiska folkhälsoministrarna i Visby förra sommaren?
              Den andra frågan är: Hur avser regeringen att lyfta upp frågan
              om att sänka införselkvoterna för alkohol under det svenska ordförandeskapet?
              Frågorna riktas till Maria Larsson.
            </seg>
          </u>
          <note type="speaker" n="feeb730c">
            Anf. 26 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-0" n="70cb1e8f">
            <seg n="d1566ecf">
              Fru talman! Regeringen har satt ett tydligt mål för alkoholkonsumtionen
              på det nationella planet. En sänkt totalkonsumtion var vad vi
              skrev i vår första regeringsförklaring som ett tydligt anvisat
              mål.
            </seg>
            <seg n="d5a4073c">
              Det är glädjande att se att den kraftiga ökning som ägde rum
              mellan 1994 och 2004 har avstannat och att vi till och med har
              sett en minskning de senaste åren.
            </seg>
            <seg n="32e5ec68">
              Det här är också en viktig fråga för oss på den internationella
              arenan, både genom det nordiska samarbetet och i EU-ordförandeskapet.
              Det innebär att alkoholen är en av de prioriterade frågeområdena
              inom mitt portföljområde.
            </seg>
            <seg n="57f1185e">
              Vi kommer att ha tre tillfällen att lyfta upp frågan. Det är
              först vid det informella ministerrådsmötet, som kommer att vara
              det allra första som äger rum under ordförandeskapet, den 67 juli.
              Vi kommer att ha en expertkonferens kring alkoholen. Vi kommer
              förhoppningsvis att vara framme vid rådsslutsatser när vi har
              ministermötet i månadsskiftet november/december.
            </seg>
          </u>
          <note type="speaker" n="ee16f306">
            Anf. 27 ULF HOLM (mp):
          </note>
          <u who="ulf_holm_07a505_w" xml:id="i-651461ce1bd11f09-1" n="7dc55f8c">
            <seg n="bce2f61d">
              Fru talman! Det är bra att det finns inplanerade möten. Men hur
              ser strategin ut? Vad är målet för regeringen? Är det att sänka
              införselkvoterna med en halvering? Eller är det, som EU-parlamentet
              föreslår, att sänka med en tredjedel? Eller vill man gå tillbaka
              till de regler som fanns tidigare, innan Sverige blev medlem i
              EU? Vilken nivå ligger det på?
            </seg>
            <seg n="26e8f886">
              Det är den strategin som saknas, både när man diskuterade på
              det nordiska ministerrådsmötet i Visby förra sommaren och när
              vi i Sveriges riksdag diskuterar vad som anses vara lämpligt.
            </seg>
            <seg n="122d3918">
              Jag skulle vilja höra lite mer konkret: Vad är strategin, och
              hur ska man kunna övertala andra? När det gäller EU måste det
              här beslutet fattas enhälligt, och det måste finnas en strategi
              om man ska övertyga några av länderna i EU som tycker att alkoholen
              ska flöda fritt i hela EU. Det tycker absolut inte jag och Miljöpartiet,
              och jag tror inte att folkhälsoministern tycker det heller.
            </seg>
          </u>
          <note type="speaker" n="245b179e">
            Anf. 28 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-1" n="70cb1e8f">
            <seg n="1b51210d">
              Fru talman! Anledningen till att vi arbetar så aktivt med alkoholfrågan
              också inom EU-kretsen är naturligtvis att vi ser värdet både av
              ett erfarenhetsutbyte och av att höja nivån på denna fråga som
              en folkhälsofråga. Det är väldigt glädjande att se att det finns
              en gemensam syn på inte minst värdet av att skydda barn och unga.
              Där har vi en gemensam problematik i EU-länderna som vi talar
              om på ett helt annat sätt i dag än man gjorde för bara fem år
              sedan.
            </seg>
            <seg n="0145bd24">
              Därför tror vi att det finns väldigt stora möjligheter, utifrån
              den strategi som kommissionen har antagit och utifrån att EU-parlamentet
              har uttalat sig om att höja nivån på frågans intensitet och aktualitet
              i EU-kretsen.
            </seg>
            <seg n="c4d2955c">
              Vi kommer att rikta in oss på ett lite bredare perspektiv, men
              barn och unga kommer att vara vår huvudprioritering. Det kommer
              att handla om marknadsföring. Det kommer också att handla om gränshandelsfrågorna,
              även om det inte finns någon som helst samsyn där i dagsläget.
              Där behöver vi fortsätta att söka samarbetspartner.
            </seg>
            <seg n="b8c003c3">
              Försvarsindustrin
            </seg>
          </u>
          <note type="speaker" n="b8562227">
            Anf. 29 HANS ROTHENBERG (m):
          </note>
          <u who="hans_rothenberg_f56583_w" xml:id="i-dfbb1255924b715e-0" n="836b5bc9">
            <seg n="0d6fb334">
              Fru talman! I regeringens proposition Ett användbart försvar
              betonas att arbetet med att på EU-nivå gemensamt verka för en
              mer öppen och konkurrensutsatt europeisk försvarsmaterielmarknad
              är av stor vikt för materielförsörjningen. Det är en marknad som
              i mycket också präglas av överkapacitet, bristande lönsamhet och
              protektionism.
            </seg>
            <seg n="82fe3b08">
              Försvarsindustrin är i dubbel bemärkelse en spjutspets när det
              gäller utvecklingen av teknik och kompetens. Det är en utveckling
              som många gånger är betydelsefull även för civila ändamål och
              näringar.
            </seg>
            <seg n="fb7dd6fe">
              Utifrån den nya inriktningen av försvaret och dess uppgifter
              undrar jag hur försvarsministern ser på möjligheterna för den
              i Sverige baserade försvarsindustrin att kunna utvecklas konkurrenskraftigt
              på en exportmarknad.
            </seg>
          </u>
          <note type="speaker" n="13e41424">
            Anf. 30 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-207b0b6179f037b6-4" n="2a34e5df">
            <seg n="c4424b30">
              Fru talman! Framtiden ligger i internationalisering och möjligheten
              att dela kostnaderna för utveckling med andra. Det handlar om
              att kunna producera i längre serier för att få ned kostnader och
              en effektivare produktion.
            </seg>
            <seg n="852a1f95">
              Sverige är beroende av att vi har en stark och konkurrenskraftig
              försvarsindustri. Det är en del av vår säkerhetspolitik. En sak
              som är viktig just nu i dessa tider är att den ekonomiska krisen
              inte leder till att inte minst EU-länderna börjar stänga sina
              marknader för andra länders industrier, skydda den egna industrin
              eller snedvrida upphandlingar.
            </seg>
            <seg n="4cb15e5c">
              Det gäller att man har en betydande grad av transparens, genomskinlighet,
              mellan de europeiska länderna. Vi ser också att den gemensamma
              uppgiften är att stärka förutsättningarna för försvarsindustrin
              i Europa kontra konkurrenter i andra delar av världen. Jag ägnar
              betydande tid i mitt internationella resande åt att försöka stödja
              svensk industri i dess exportansträngningar.
            </seg>
          </u>
          <note type="speaker" n="4d8e2563">
            Anf. 31 HANS ROTHENBERG (m):
          </note>
          <u who="hans_rothenberg_f56583_w" xml:id="i-dfbb1255924b715e-1" n="836b5bc9">
            <seg n="d0e47b1d">
              Fru talman! Jag tackar för svaret. I propositionen bekräftas
              att en ökande exportandel kan vara nödvändig för att företagen
              ska kunna vidmakthålla och utveckla sin industriella teknik och
              kompetens. Det står också att grunden i det statliga engagemanget
              i framtida utvecklingssatsningar är att Försvarsmakten också har
              behov av den satsningen.
            </seg>
            <seg n="7b701580">
              Det är en bekant doktrin att den här näringen ofta behöver någon
              form av referensförsäljning på hemmaplan från det egna landets
              försvarsmakt för att kunna sälja till ett annat land. Utifrån
              de nya förutsättningarna undrar jag hur försvarsministern ser
              på möjligheterna att Sverige även fortsatt medverkar till att
              stödja exporten av svensk försvarsteknik och därmed också ökad
              civil kompetens.
            </seg>
          </u>
          <note type="speaker" n="3d716755">
            Anf. 32 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-207b0b6179f037b6-5" n="2a34e5df">
            <seg n="726670c3">
              Fru talman! Jag har nyligen varit i Brasilien där vi försökte
              göra en insats för att stödja Gripenexport. Det är nämligen bra
              för det svenska försvaret att vi hittar långsiktiga partner att
              dela framtidssäkringen av systemet med.
            </seg>
            <seg n="359c9760">
              I övrigt måste fokus för mig ligga på materielförsörjning för
              försvaret. Det handlar om att försvaret får rätt materiel till
              rätt pris. Det är därför som vi har sagt, för övrigt i enlighet
              med den tidigare regeringens principer, att vi i första hand ska
              köpa färdig materiel och försöka att livstidsförlänga och utveckla
              den vi har. Vi ska i andra hand utveckla materiel tillsammans
              med andra för att dela kostnader och också få tillgång till deras
              kunskaper och teknik. Vi ska i tredje hand utveckla materiel själva.
            </seg>
            <seg n="ccb19490">
              En väldigt viktig del i detta är interoperabilitet. Vi ska ha
              materiel som fungerar tillsammans med andra länders. Det blir
              inte bara dyrt utan också militärt ineffektivt att ha materiel
              med egna specifikationer som är särskild från dem i andra länder.
              Det hindrar vårt försvar att samverka med andra i till exempel
              internationella insatser.
            </seg>
            <seg n="0f0dd260">
              Nedskärningarna i skolan
            </seg>
          </u>
          <note type="speaker" n="676c5cf1">
            Anf. 33 ROSSANA DINAMARCA (v):
          </note>
          <u who="rossana_dinamarca_e84713_w" xml:id="i-6f91237912d9728e-0" n="374b4b86">
            <seg n="f0423863">
              Fru talman! Jag vill fråga finansminister Anders Borg vad regeringen
              gör för att stoppa nedskärningarna inom skolan. Lärarna blir färre,
              klasserna blir större och elevvården blir sämre. Skolbibliotek
              läggs ned och skolor stängs. Tre av fyra kommuner skär ned på
              skolan. Det är ingen munter läsning.
            </seg>
            <seg n="8c7c59d7">
              Det är heller inte någon överraskning. Sveriges Kommuner och
              Landsting har befarat och flaggat för detta ett tag. Regeringen
              sade tidigare: Lugn bara lugn, vårbudgeten kommer. Den kom, den
              sågs och den sågades. Det blir inga pengar till kommunerna förrän
              år 2010, och inte ens då är det tillräckligt.
            </seg>
            <seg n="cf93c075">
              För Vänsterpartiet är det viktigt att alla barn oavsett vilket
              ekonomiskt läge som råder i landet ska ha rätt till kunskap och
              en bra skola. Skolan har i dag fortfarande inte hämtat sig från
              den borgerliga regeringen på 90-talet. Vi hade då inte en jättehög
              lärartäthet, men den var betydligt bättre än i dag. Vad gör Anders
              Borg för att stoppa nedskärningarna i skolan?
            </seg>
          </u>
          <note type="speaker" n="e16a95ff">
            Anf. 34 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-6" n="23748963">
            <seg n="b6496daf">
              Fru talman! Alliansregeringen har gjort en mycket bred och omfattande
              satsning på utbildning. Det har handlat om att höja kvaliteten
              i utbildningssystemet genom satsningar på mer kunskapsinriktning
              och breddningar av uppföljning. Därtill har det handlat om breda
              satsningar på att förbättra lärarnas fortbildningsmöjligheter.
              Det är en ny lärarutbildning på väg att tas fram.
            </seg>
            <seg n="59a816c7">
              Vi har förstärkt yrkesutbildningen via yrkesvux och gjort en
              introduktion av ett lärlingssystem. Det har också handlat om betydande
              resurser för kommunerna via sänkta arbetsgivaravgifter, höjda
              statsbidrag och extrainsatser. Det är centralt att vi klarar av
              att möta den ekonomiska nedgången och gör det på ett sådant ansvarsfullt
              sätt att vi har hållbara offentliga finanser så att vi inte till
              våren eller nästa höst får stå och tala om nedskärningar.
            </seg>
            <seg n="6a4689f0">
              Det är därför som vi håller fast vid en politik där vi kan upprätthålla
              det grundläggande välfärdskontraktet med medborgarna. Det bygger
              både på satsningar på kommunsektorn och på en ansvarsfull ekonomisk
              politik som inte leder till att vi i nästa varv får tala om nedskärningar.
            </seg>
          </u>
          <note type="speaker" n="1042f2db">
            Anf. 35 ROSSANA DINAMARCA (v):
          </note>
          <u who="rossana_dinamarca_e84713_w" xml:id="i-6f91237912d9728e-1" n="374b4b86">
            <seg n="5aca7c81">
              Fru talman! Vi står inför faktum, Anders Borg. Nedskärningar
              har redan skett. Det är 379 lärare som har sagts upp och 665 som
              har varslats. Till hösten planerar flera kommuner för fler varsel.
            </seg>
            <seg n="11dced0a">
              Anders Borg talar om kunskapsinriktning, lärarutbildning och
              lärarfortbildning. Men lärarna finns redan. Varför kan vi inte
              låta dem få arbeta kvar i skolan för att kunna garantera att eleverna
              får en bra utbildning och de ska slippa de nedskärningar som barnen
              på 90-talet drabbades av?
            </seg>
            <seg n="92a03301">
              Vad ska vi ha en lärarfortbildning till om vi inte har några
              lärare i skolan? Det duger inte med fler betyg eller en ny betygsskala.
              Det kommer inte att öka kunskaperna. Det som ökar kunskaperna
              är lärare. Försök att garantera barnens rätt till en bra skola.
              Oavsett kris eller inte har de rätt till det.
            </seg>
          </u>
          <note type="speaker" n="ef6981e0">
            Anf. 36 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-7" n="23748963">
            <seg n="c0c588c6">
              Fru talman! Jag kan ha stor respekt för den grundläggande utgångspunkten
              att vi oavsett det ekonomiska läget ska erbjuda barn och ungdomar
              en bra utbildning. Det är inga föräldrar som kommer att acceptera
              det faktum att deras barn om de börjar första klass när det är
              ekonomisk lågkonjunktur därmed får sämre kunskaper i att läsa
              och skriva. Det är allas vår gemensamma utgångspunkt.
            </seg>
            <seg n="bdc57163">
              Nu är det tyvärr så att vi har underskott på väg i den offentliga
              ekonomin. Det handlar om att vi har tappat skatteintäkter på uppemot
              200 miljarder kronor sedan budgeten lades fram. Hamnar vi i en
              sits där vi har underskott och får ökad upplåning måste vi i ett
              senare skede börja tala om nedskärningar och skattehöjningar.
            </seg>
            <seg n="80b5f480">
              Det skulle dämpa den ekonomiska aktiviteten, och det skulle landa
              i att kommunsektorn drabbades. Därför har vi tillfört pengar.
              Det handlar om 89 miljarder i ökade intäkter för kommunerna i
              år och om ett ytterligare tillskott på 7 miljarder nästa år.
            </seg>
            <seg n="6af7f121">
              Det är en balanserad och väl avvägd politik för att både klara
              av ansvarsfulla och uthålliga finanser och en god välfärd för
              alla medborgare. Man måste agera försiktigt med de offentliga
              finanserna.
            </seg>
          </u>
          <note n="b83382d5">
            Pensionering av kommunanställda
          </note>
          <note type="speaker" n="c413052a">
            Anf. 37 GÖTE WAHLSTRÖM (s):
          </note>
          <u who="gote_wahlstrom_148d82_w" xml:id="i-6fef123434b73b3e-0" n="38c1bec5">
            <seg n="f4734923">
              Fru talman! Jag vill ställa min fråga till statsrådet Cristina
              Husmark Pehrsson.
            </seg>
            <seg n="db12c35e">
              Trots att finansministern försöker påtala kommunernas starka
              ekonomi kan vi se att kommunerna redan i dagsläget varslar och
              försöker hitta andra åtgärder för att klara den ekonomiska utvecklingen.
            </seg>
            <seg n="e52f3598">
              I dag kunde jag läsa från en av våra kommuner i södra Sverige
              att man aviserar att pensionera 100 anställda i kommunen. Det
              är en kommun med 30 000 invånare. Om detta är normgivande för
              den svenska utvecklingen blir det ganska stora tal för de personer
              som man beräknar att pensionera av bland de svenska kommunanställda
              för att klara sin ekonomiska situation. Det belastar i sin tur
              pensionssystemet.
            </seg>
            <seg n="2c07d9b1">
              Vilken signal vill statsrådet ge till de kommuner som nu aviserar
              att förtidspensionera anställda? Vilken bedömning gör statsrådet
              av de ekonomiska konsekvenserna för pensionssystemet om detta
              sker i den utsträckning som skulle kunna bli fallet om detta blir
              normgivande?
            </seg>
          </u>
          <note type="speaker" n="d25346c1">
            Anf. 38 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-207b0b6179f037b6-8" n="f51fc6bd">
            <seg n="46164c86">
              Fru talman! Jag har ingen definition på vad Göte Wahlström lägger
              i uttrycket pensionera av. Jag kan bara konstatera att när det
              tidigare var socialdemokratiskt styre använde man socialförsäkringen.
            </seg>
            <seg n="fd098542">
              Anna Hedborg, socialdemokratisk före detta socialförsäkringsminister,
              skriver i sin utredning som ni tillsatte att socialförsäkringen
              blev en parkeringsplats för sådant som den inte vara menad för.
              Hon skriver dessutom att socialförsäkringarna användes som en
              arbetsmarknadspolitisk åtgärd.
            </seg>
            <seg n="e8dcfea0">
              Det är jag naturligtvis starkt emot. Socialförsäkringen ska vara
              till för dem som är sjuka och dem som inte har förmåga att arbeta.
              Har man en arbetsförmåga ska man självklart inte finnas i socialförsäkringen
              och ta pengar från dem som bäst behöver dem.
            </seg>
            <seg n="bd2acf2d">
              När det gäller pensionssystemet och tryggheten i det är vi helt
              överens när det handlar om att vi ska se till att det är tillväxt
              i landet, och det är arbetskraft som genererar skatteintäkter
              som garanterar pensionerna.
            </seg>
          </u>
          <note type="speaker" n="9eeeb6f7">
            Anf. 39 GÖTE WAHLSTRÖM (s):
          </note>
          <u who="gote_wahlstrom_148d82_w" xml:id="i-6fef123434b73b3e-1" n="38c1bec5">
            <seg n="7b90b454">
              Fru talman! Jag går inte upp och gnölar över tidigare förd politik,
              socialförsäkringsministern. Jag tillhör ett av de partier som
              stod bakom pensionsöverenskommelsen och som oroas över utvecklingen
              av pensionssystemet. Socialförsäkringsministern har också åberopat
              att pensionssystemet är hårt belastat.
            </seg>
            <seg n="3fb5c229">
              Om kommunerna nu använder sig av pensioneringssystemet för att
              göra sig av med personal belastar ju detta pensionssystemet. Min
              fråga var egentligen öppen till socialförsäkringsministern: Gör
              socialförsäkringsministern bedömningen att det är normgivande
              om en kommun med 30 000 invånare pensionerar 100 anställda för
              att komma ned i kostnader? Om detta är normgivande för Sverige
              får det naturligtvis svåra konsekvenser. Vilken bedömning gör
              socialförsäkringsministern, och vilken signal vill hon ge till
              de kommuner som använder denna lösning?
            </seg>
          </u>
          <note type="speaker" n="4b4457c7">
            Anf. 40 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-207b0b6179f037b6-9" n="f51fc6bd">
            <seg n="62bf3120">
              Fru talman! Vi har trots allt ett kommunalt självstyre i det
              här landet. Jag vet att de allra flesta kommuner är ansvarsfulla
              och måna om personalen och försöker behålla den personal som behövs
              för att kunna garantera välfärden.
            </seg>
            <seg n="0f01e69a">
              Jag vet att inkomstpensionerna i år har stigit med 4,5 procent.
              Jag vet också att 90 procent av pensionärerna i år har fått en
              sänkt skatt med motsvarande 2 miljarder kronor. Men självklart
              är det så det vet både Socialdemokraterna, som var med vid pensionsuppgörelsen,
              och alliansens partier att det är viktigt att se till att vi har
              tillräckligt med resurser i pensionssystemet så att vi kan betala
              de pensioner som vi vill. Därför är det fortfarande arbetslinjen
              och en tillväxt i landet som gäller. Det finns inga andra universalmedel
              när det gäller att garantera pensionerna och tryggheten för pensionärerna.
            </seg>
            <seg n="92b8a94d">
              Utvisning av iranska asylsökande
            </seg>
          </u>
          <note type="speaker" n="e566ee04">
            Anf. 41 AMINEH KAKABAVEH (v):
          </note>
          <u who="amineh_kakabaveh_f7272f_w" xml:id="i-9fef2d0ce4e80911-0" n="0d0df985">
            <seg n="939d4025">
              Fru talman! Jag har kommit i kontakt med ett antal asylärenden
              där Migrationsverket efter överklagande till Migrationsdomstolen
              beslutat om utvisning till hemlandet av iranska asylsökande som
              av FN:s flyktingkommissariat förklarats som konventionsflyktingar.
            </seg>
            <seg n="13225925">
              Jag vill mot denna bakgrund fråga migrationsministern om han
              avser att vidta några åtgärder för att svenska myndigheter och
              domstolar ska fullfölja sina skyldigheter som är förenliga med
              flyktingkommissariatets stadgar i Genèvekonventionens artikel
              35. Ett sådant samarbete måste rimligen betyda att flyktingkommissariatets
              tolkning av flyktingkommissionens tillämpning i enskilda fall
              ska följas om det inte föreligger mycket starka skäl däremot.
            </seg>
          </u>
          <note type="speaker" n="d8bca636">
            Anf. 42 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-49d68c6d319e8bd2-0" n="e5eec6c7">
            <seg n="e85f61d7">
              Fru talman! Vad jag vet följer de svenska domstolarna och Migrationsverket
              både de internationella konventioner som Sverige har undertecknat
              och den lagstiftning som Sveriges riksdag har beslutat om i form
              av utlänningslagen och implementeringen av EU-direktiv, till exempel
              skyddsgrundsdirektivet och asylprocedurdirektivet. Det innebär
              också att det är Migrationsöverdomstolen som gör tolkningen av
              det här.
            </seg>
            <seg n="89151f04">
              Jag kan som statsråd inte ingripa i enskilda ärenden och har
              inte för avsikt att här i kammaren göra någon överprövning, vilket
              dessutom skulle bryta mot både riksdagens föreskrifter och grundlagen,
              av de bedömningar som Migrationsöverdomstolen har gjort i de här
              eller andra ärenden.
            </seg>
          </u>
          <note type="speaker" n="d73e5a2a">
            Anf. 43 AMINEH KAKABAVEH (v):
          </note>
          <u who="amineh_kakabaveh_f7272f_w" xml:id="i-9fef2d0ce4e80911-1" n="0d0df985">
            <seg n="8d50c4ce">
              Fru talman! Tyvärr stämmer det inte, ministern, för jag känner
              till sex ärenden där kommissionen har beviljat asyl. De kommer
              både från Irak och från Turkiet. Men svenska domstolar vill inte
              ge dem asyl. Flyktingkommissariatet motsätter sig alla verkställigheter
              av utvisningar med tvång, även till Eritrea. Trots detta är Sverige
              ett av de få länder i Europa som i denna fråga går emot flyktingkommissariatets
              uppfattning och fortsätter att genomföra tvångsutvisningar till
              detta land. I det sammanhanget kommer vi lätt att tänka på Dawit
              Isaaks öde.
            </seg>
            <seg n="c53a3664">
              Avser migrationsministern att vidta några åtgärder för att Sveriges
              samarbete med flyktingkommissariatet ska fortsätta och förbättras
              i denna fråga?
            </seg>
          </u>
          <note type="speaker" n="a5d3cfe4">
            Anf. 44 Statsrådet TOBIAS BILLSTRÖM (m):
          </note>
          <u who="tobias_billstrom_migrationsminister_w" xml:id="i-49d68c6d319e8bd2-1" n="e5eec6c7">
            <seg n="c0ac1946">
              Fru talman! Först och främst pågår det alltid ett löpande samarbete
              mellan FN:s flyktingkommissariat, UNHCR, och de svenska myndigheterna
              i form av Migrationsverket.
            </seg>
            <seg n="84ee39d1">
              Det är intressant att Amineh Kakabaveh särskilt pekar ut Eritrea
              med tanke på att Migrationsverket så sent som häromdagen gick
              ut publikt och sade att man nu går igenom och reviderar sina föreskrifter
              och funderar igenom situationen visavi den skyddssituation som
              skulle kunna tänkas uppstå i Eritrea framöver. Det tycker jag
              talar för att vårt system har integritet och att det är precis
              på de premisser som vi vill att systemet ska fungera med självstyrande
              domstolar och myndigheter som fattar beslut i de här ärendena
              och inte genom politiska beslut, såsom ju var fallet för bara
              några år sedan innan vi fick den nya instans- och processordningen
              och det rättssäkra och välfungerande system som vi har i dag.
            </seg>
            <seg n="6962b5c0">
              Den sociala barn- och ungdomsvården
            </seg>
          </u>
          <note type="speaker" n="c6bb9172">
            Anf. 45 TOBIAS KRANTZ (fp):
          </note>
          <u who="tobias_krantz_4a2c3d_w" xml:id="i-207b0b6179f037b6-10" n="82dafa8e">
            <seg n="fcddb161">
              Fru talman! I dag på morgonen kom det ytterligare en rapport
              om en tragisk händelse i den svenska sociala barn- och ungdomsvården.
              En 13-årig flicka på ett behandlingshem i Småland tog sitt liv
              efter att under en tid blivit misshandlad av äldre pojkar på behandlingshemmet.
            </seg>
            <seg n="98fb7dc5">
              Tyvärr är det här ingen isolerad företeelse. Det finns en hel
              del allvarliga brister inom den sociala barn- och ungdomsvården
              i Sverige i dag. Det har Socialstyrelsen visat i en rapport i
              början av året. En tredjedel av de behandlingshem som Socialstyrelsen
              analyserade hade allvarliga brister. Det här handlar ju om samhällets
              mest utsatta barn.
            </seg>
            <seg n="2e22d882">
              Jag skulle vilja fråga statsrådet Maria Larsson vilka åtgärder
              regeringen tänker vidta för att se till att höja säkerheten, tryggheten
              och kvaliteten i den svenska sociala barn- och ungdomsvården.
            </seg>
          </u>
          <note type="speaker" n="0e6a3e81">
            Anf. 46 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-2" n="70cb1e8f">
            <seg n="01dafc22">
              Fru talman! Det här är en fråga som har engagerat regeringen
              mycket och där vi har vidtagit en rad åtgärder, därför att den
              här typen av missförhållanden har fått pågå under alltför lång
              tid i Sverige. Det är en skamfläck. Därför måste vi sätta in åtgärder
              som borde ha satts in mycket, mycket tidigare.
            </seg>
            <seg n="ef3c802e">
              Regeringen har lagt fram en proposition som handlar om en ny
              tillsynsreform. Jag tror att den är en väldigt viktig del i det
              hela. Det handlar till exempel om att tillsynsbesök på HVB-hem
              måste ske minst två gånger per år, varav ett besök ska vara oanmält.
              Vi har stärkt den unges rätt att själv få komma till tals vid
              tillsynsbesöken och att få information om hur lång vistelsen ska
              vara.
            </seg>
            <seg n="0c7ccec7">
              Att ge kunskap och se till att barnets vilja får komma till uttryck
              är ett minimikrav som alltid måste ställas när samhället går in
              och placerar barn, men också att det finns en tillsyn som är väl
              fungerande.
            </seg>
            <seg n="08541f4a">
              Länsstyrelsens rapporter har visat att förhållandena är olika
              över landet. Men det som har skett hittills är helt otillräckligt.
            </seg>
          </u>
          <note type="speaker" n="4583effa">
            Anf. 47 TOBIAS KRANTZ (fp):
          </note>
          <u who="tobias_krantz_4a2c3d_w" xml:id="i-207b0b6179f037b6-11" n="82dafa8e">
            <seg n="2ade34db">
              Fru talman! Jag ber att få tacka statsrådet för svaret. Precis
              som statsrådet säger sker det nu en hel del förändringar för att
              förbättra situationen för de placerade barnen i Sverige. Vi ska
              också komma ihåg att även om det finns en hel del missförhållanden
              finns det också många människor ute i den sociala barn- och ungdomsvården
              som gör ett väldigt bra jobb. Icke desto mindre är den generella
              bilden negativ, och den måste attackeras.
            </seg>
            <seg n="f515b161">
              Från Folkpartiets sida har vi föreslagit en rad åtgärder för
              att ytterligare försöka stärka säkerheten, tryggheten och kvaliteten
              inom ungdomsvården. Vi har bland annat pekat på möjligheten att
              införa ett system med nationell licens, vilket innebär att man
              ska kunna ställa krav på att de behandlingshem som finns ska uppfylla
              vissa krav på utbildning, kompetens och säkerhet.
            </seg>
            <seg n="6bd0a0d3">
              Kan statsrådet tänka sig att införa ett system med en nationell
              auktorisation eller licens, en licens som också kan dras in om
              det förekommer missförhållanden, för behandlingshem? Kan statsrådet
              tänka sig en sådan lösning?
            </seg>
          </u>
          <note type="speaker" n="44edea6b">
            Anf. 48 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-3" n="70cb1e8f">
            <seg n="7ee5c9f2">
              Fru talman! Att se till att de hem där barn placeras, vare sig
              det handlar om familjehem eller HVB-hem, är utredda och certifierade
              på något sätt av myndigheter är ett arbete som vi redan har påbörjat.
              Vi har redan lagt fram förslag om detta när det gäller familjehemssidan,
              som Tobias Krantz säkert känner till. Jag tror att det är nödvändigt
              att den kontrollen alltid är för handen. Att den över huvud taget
              har brustit tidigare är inte godtagbart.
            </seg>
            <seg n="92095a3d">
              Precis som Tobias Krantz säger ser det olika ut över landet,
              och många av HVB-hemmen fungerar på ett fantastiskt sätt, precis
              på det sätt som det är tänkt. Men där det inte fungerar väl behöver
              vi den här typen av kvalitetssystem. Vi behöver också ha jämförelsesystem,
              öppna jämförelser, på det här området likaväl som vi nu har det
              på äldreomsorgssidan. Ett arbete har nu påbörjats med att ta fram
              nationella kvalitetsindikatorer för den sociala barn- och ungdomsvården.
            </seg>
            <seg n="86b73bcd">
              Sveriges export av JAS 39 Gripen
            </seg>
          </u>
          <note type="speaker" n="a3c94e9d">
            Anf. 49 PETER RÅDBERG (mp):
          </note>
          <u who="peter_radberg_5553b9_w" xml:id="i-caf49b19f57c2dec-0" n="67c9863e">
            <seg n="7f98a0ad">
              Fru talman! Jag har en fråga till försvarsminister Sten Tolgfors.
              Brasiliens grannar Venezuela och Colombia har nyligen köpt jaktplan
              från Ryssland respektive Israel. Om Sverige skulle lyckas sälja
              JAS 39 Gripen till Brasilien kommer Sverige återigen att bidra
              till en militär upprustning i ett redan ganska instabilt område.
            </seg>
            <seg n="e72fb85c">
              Den moderatledda regeringen försöker gång på gång på olika områden
              tala om för oss vilken bra politik man för. På ett område kan
              jag hålla med. På biståndsområdet är man noga med att pengarna
              ska hamna rätt och inte i korrupta händer. Det välkomnar Miljöpartiet.
              Men när det gäller exempelvis stridsplan som JAS är det helt andra
              parametrar som gäller. Det är inte acceptabelt. Eftersom vapenexport
              är en ljusskygg marknad och regeringen inte kan garantera att
              dessa affärer går rätt till blir det absurt att staten pumpar
              in miljarder i exportstöd till JAS-affärerna.
            </seg>
            <seg n="e62606cf">
              När ska staten sluta att ge exportgarantier till JAS-affärer?
              Regeringen kan ju inte garantera att affärerna går rätt till vare
              sig etiskt eller moraliskt.
            </seg>
          </u>
          <note type="speaker" n="6ca76c57">
            Anf. 50 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-207b0b6179f037b6-12" n="2a34e5df">
            <seg n="b0212de9">
              Fru talman! Vi fick där en lång rad anklagelser och svepande
              påståenden som jag tror att Peter Rådberg kommer att ha mycket
              svårt att belägga, särskilt i avseende på det land han ställde
              frågan om. Brasilien är ett land som är i stark utveckling och
              som har samma rätt att bygga ett försvar för självförsvar som
              Sverige och andra demokratiska stater har. Det är dessutom ett
              land med en avancerad flygindustri med vilket det vore rationellt
              för Sverige att kunna dela framtidssäkringen av Gripen, vårt eget
              flygvapens kärna. Det skulle göra det billigare för oss att upprätthålla
              vår försvarsförmåga. Det gör det också till en attraktiv och intressant
              möjlighet för Brasilien.
            </seg>
            <seg n="82683645">
              Jag vet inte om Peter Rådberg försöker antyda att det finns problem
              i just den här affären. Anser han det tycker jag att han ska redovisa
              dessa.
            </seg>
          </u>
          <note type="speaker" n="f2bc34aa">
            Anf. 51 PETER RÅDBERG (mp):
          </note>
          <u who="peter_radberg_5553b9_w" xml:id="i-caf49b19f57c2dec-1" n="67c9863e">
            <seg n="170aa030">
              Fru talman! Regeringen vill göra JAS till en exportframgång till
              vilket pris som helst. Jag har aldrig hört regeringen säga nej
              till en enda affär på grund av att affären inte stämmer överens
              med vår syn på mänskliga rättigheter eller för att affären krockar
              med vårt mål till exempel i biståndspolitiken.
            </seg>
            <seg n="cccfa4da">
              Trots sin höga svansföring har regeringar oavsett partifärg försökt
              hjälpa Saab att sälja JAS under många år utan någon större framgång.
              Det svenska JAS-planet har kostat skattebetalarna ungefär 120
              miljarder kronor sedan starten 1982.
            </seg>
            <seg n="e728ac7e">
              Nu rear försvarsministern ut JAS 39 Gripen till Brasilien för
              ungefär 500 miljoner kronor. Trots denna röda lapp på JAS-planen
              är det inte direkt någon rusning till JAS-affärer. I juni månad
              ska Brasilien välja mellan det svenska JAS-programmet, ett franskt
              flygplan och amerikanska F 18. De som får stå för kostnaderna,
              oavsett om det blir Frankrike eller Sverige, är skattebetalarna.
              Hur länge ska skattebetalarna hålla det misslyckade JAS-projektet
              under armarna?
            </seg>
          </u>
          <note type="speaker" n="c162ae83">
            Anf. 52 Försvarsminister STEN TOLGFORS (m):
          </note>
          <u who="sten_tolgfors_forsvarsminister_w" xml:id="i-17c79cc6734e335a-3" n="2a34e5df" next="i-e60ecacbde00cb11-3">
            <seg n="b6b74278">
              Fru talman! Peter Rådbergs fråga är inte seriös. Hans påståenden
              är inte heller seriösa. Sverige säljer inte till vilket pris som
              helst i vare sig bildlig eller bokstavlig mening. Brasilienaffären
              handlar om en långsiktig samverkan för att utveckla nästa generations
              Gripen, just för att slippa att Sverige och Sveriges skattebetalare
              ensamma får stå för hela notan för att framtidssäkra Gripensystemet.
              Det är synnerligen rationellt att små länder inte ensamma utvecklar
              stora materielsystem, för då kommer den fulla notan på det lilla
              landet. Det är också rationellt för flera att söka samverkan så
              att man kan dela på kunskap och teknologi för att framtidssäkra
              systemet.
            </seg>
            <seg n="0ba8228e">
              Rådberg har fel. Det finns några moderna stridsflygplan i världen
              som inte har funnit någon marknad utanför sina egna länder, men
              till dem hör inte Gripen. Gripen har anskaffats under olika former
              av Ungern, Tjeckien, Thailand och Sydafrika och möter fortsatt
              ett stort internationellt intresse. Jag tror att svensk industri
              betackar sig för Peter Rådbergs svartmålning.
            </seg>
            <seg n="2bb48535">
              Smittskyddsberedskapen
            </seg>
          </u>
          <note n="06c3b1a8">
            Anf. 53 HELÉN PETTERSSON i Umeå (s):
          </note>
          <u who="sten_tolgfors_forsvarsminister_w" xml:id="i-e60ecacbde00cb11-3" n="2a34e5df" prev="i-17c79cc6734e335a-3">
            <seg n="377792ef">
              Fru talman! Min fråga är av allmän karaktär och går till finansminister
              Anders Borg. Samma dag som svininfluensan bröt ut i Mexiko skickade
              den svenska regeringen in en lagrådsremiss om en ny veterinär
              organisation. I det nya förslaget finns bland annat med att smittskyddsberedskapen
              ska kunna upphandlas av privata aktörer i stället för att som
              i dag tas om hand av den statliga distriktsveterinärsorganisationen.
            </seg>
            <seg n="2832b939">
              Vår smittskyddsberedskap i Sverige i dag är utomordentligt bra.
              Varför vill regeringen splittra en väl fungerande organisation
              och sälja ut verksamheten till den som gör det till billigaste
              penning, dock ej kanske alltid med bäst kvalitet?
            </seg>
          </u>
          <note type="speaker" n="29ab2a97">
            Anf. 54 Finansminister ANDERS BORG (m):
          </note>
          <u who="anders_borg_finansminister_w" xml:id="i-17c79cc6734e335a-4" n="23748963" next="i-e60ecacbde00cb11-4">
            <seg n="acab2451">
              Fru talman! För alla dem som jobbar med djurhållning och för
              alla dem som har djur är en väl fungerande veterinär organisation
              av avgörande betydelse. Det är viktigt att vi kan säkra att det
              i hela landet finns tillgång till en väl fungerande veterinär
              organisation. Det är utgångspunkten för det arbete som regeringen
              bedriver i dessa frågor.
            </seg>
            <seg n="43769e3a">
              Nu sker vissa förändringar. Syftet är att vi ska kunna bibehålla
              en god veterinär organisation och en hög grad av fungerande smittskydd
              med de resurser vi har på detta område.
            </seg>
          </u>
          <note n="0e9ac151">
            Anf. 55 HELÉN PETTERSSON i Umeå (s):
          </note>
          <u who="anders_borg_finansminister_w" xml:id="i-e60ecacbde00cb11-4" n="23748963" prev="i-17c79cc6734e335a-4">
            <seg n="ced398cf">
              Fru talman! Det frågan gällde var smittskyddsberedskapen. I dag
              har vi många sjukdomar som smittar från djur till människa. Svininfluensan
              har precis upptäckts i ett bestånd grisar i Kanada. Vi har fågelinfluensa
              där den veterinära smittskyddsberedskapen är i allra högsta grad
              viktig.
            </seg>
            <seg n="d7bf8a2b">
              Vi har i dag andra områden där det finns hårda regler vid upphandling
              men där man ändå inte klarar av att bibehålla verksamheten på
              den nivå som krävts från början. Äldrevården är ett sådant exempel.
              Där har vi alldeles för många gånger sett att man inte har lyckats
              leva upp till de krav som ställts vid upphandlingen.
            </seg>
            <seg n="edf08893">
              Om en fågelinfluensa skulle bryta ut i en region där vi inte
              har en fungerande smittskyddsberedskap på det veterinära området
              kan det bli en katastrof, både nationellt och internationellt.
              Är regeringen villig att ta ansvar för det? Förstår man konsekvenserna
              av det här förslaget?
            </seg>
          </u>
          <note type="speaker" n="7e5a3c94">
            Anf. 56 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-13" n="23748963">
            <seg n="a04a3f6a">
              Fru talman! Vi har tagit stort ansvar för smittskyddsberedskapen.
              Inte minst gäller det de extraresurser som har skjutits till för
              att hantera bland annat blåtungeepidemin. Det är alldeles uppenbart
              att vår prioritering av smittskyddsfrågorna i den veterinära organisationen
              är tydlig.
            </seg>
            <seg n="b0ae07b9">
              Nu sker det vissa förändringar där vi får en bättre fungerande
              tillsyn inom jordbruksområdet och djurhållning och också en förändring
              av den veterinära organisationen. Ambitionen är naturligtvis att
              detta ska leda till en bättre och mer välfungerande verksamhet
              också på området smittskydd.
            </seg>
            <seg n="096e05a2">
              Kommunernas ansvar för LSS-stöd
            </seg>
          </u>
          <note type="speaker" n="1380ca8c">
            Anf. 57 PER LODENIUS (c):
          </note>
          <u who="per_lodenius_56f3e1_w" xml:id="i-17dd21cc6e13afb0-0" n="ceb0890b">
            <seg n="ccbc8b75">
              Fru talman! Jag ställer min fråga till statsrådet Maria Larsson.
              För snart ett år sedan gick Emy ut från gymnasiesärskolans individuella
              program. Emy kommunicerar med sin omgivning via stödtecken och
              vill förstärka och utveckla den kunskapen. Det finns en folkhögskola
              i Sverige som passar Emys behov. I närheten finns ett så kallat
              LSS-boende. Problemet är att skolan och boendet inte ligger i
              Emys kommun. Emy ansökte hos hemkommunen för att få LSS-boende
              i samband med studierna, men kommunen sade nej med hänvisning
              till att man inte ger LSS-stöd utanför kommunen. Då ansökte hon
              om förhandsbesked från den kommun där folkhögskolan ligger men
              fick avslag med motiveringen att anledningen till att hon skulle
              bo i kommunen var studier och inte arbete. Emy har följaktligen
              inte kunnat inleda sina studier på folkhögskolan.
            </seg>
            <seg n="02a2abde">
              Ska ungdomar som Emy ha samma möjlighet som andra ungdomar att
              kunna studera även om det finns behov av LSS-insats? Hur ser i
              så fall den möjligheten ut?
            </seg>
          </u>
          <note type="speaker" n="efd3f396">
            Anf. 58 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-4" n="70cb1e8f">
            <seg n="b76f5628">
              Fru talman! Jag vet inte om jag uppfattade hela historien, för
              det var många turer. Och enskilda fall kan jag inte uttala mig
              om.
            </seg>
            <seg n="4898b93a">
              Vi har haft en LSS-utredning som alldeles nyss är avslutad. Remissomgången
              är slutförd, och jag väntar på en sammanställning av remissvaren.
              Utredningen har fokuserat och tittat på LSS-problematiken i sin
              helhet. Det vi också har gjort är att titta på socialtjänstlagen
              ur ett vistelsebegreppsperspektiv, vilket har bäring på det som
              Per Lodenius lyfter fram. Ibland finns det en problematik där
              kommuner inte vill gå in och ta ansvar utan träter sinsemellan
              om vem som ska ha ansvaret. Det har vi identifierat på en rad
              områden inom socialtjänstlagen. Det är viktigt att vi har ett
              regelverk som klarar ut vem som bestämmer när man inte inbördes
              kan komma överens.
            </seg>
            <seg n="e9750a04">
              Det här var generella svar på den berättelse som jag tyvärr inte
              uppfattade i sin helhet.
            </seg>
          </u>
          <note type="speaker" n="05489802">
            Anf. 59 PER LODENIUS (c):
          </note>
          <u who="per_lodenius_56f3e1_w" xml:id="i-17dd21cc6e13afb0-1" n="ceb0890b">
            <seg n="143c8ce3">
              Fru talman! Jag tackar för svaret och ber om ursäkt för att jag
              blev lite ivrig i mitt frågeställande. Min fråga var egentligen
              generell. Jag använde Emy som exempel på vad flera ungdomar kan
              råka ut för.
            </seg>
            <seg n="58bd5408">
              Jag förstår att det här är på väg genom den nya LSS-utredningen.
              Finns det någon uppfattning om hur lång tid det här kan ta?
            </seg>
            <seg n="81757aa3">
              Det finns förutom Emy många ungdomar som vill ta de här studierna
              ganska snart, men de har ingen möjlighet eftersom kommunerna,
              som du säger, träter sinsemellan om vem som ska stå för LSS-boendet
              och LSS-stödet.
            </seg>
          </u>
          <note type="speaker" n="8611bad5">
            Anf. 60 Statsrådet MARIA LARSSON (kd):
          </note>
          <u who="maria_larsson_folkhalsominister_w" xml:id="i-96f1d3662fbe683f-5" n="70cb1e8f">
            <seg n="bb800881">
              Fru talman! LSS-utredningen är en väldigt omfattande utredning
              som har arbetat under många år. Nu har vi genomfört remissförfarandet.
              Hur beredningen ser ut tidsmässigt framöver vågar jag inte säga
              i dagsläget. Först måste jag få en sammanställning. Det är många
              saker som ska komma på plats. Utredningen rymmer mer än 100 förslag.
            </seg>
            <seg n="2ba97bfb">
              Vi ska ta oss an detta.
            </seg>
            <seg n="3f220b7a">
              Det är samma sak med Vistelseutredningen. Jag har just fått förslaget
              och det är utskickat på remiss.
            </seg>
            <seg n="76a9d794">
              Beredningsarbete tar dessvärre ibland lite tid. Ibland önskar
              man att saker och ting kunde går fortare.
            </seg>
            <seg n="0a4588db">
              Det är det svar som jag kan ge Per Lodenius i dag.
            </seg>
            <seg n="e1de4170">
              Uttagsskatten på kooperativ vindkraft
            </seg>
          </u>
          <note type="speaker" n="e5ada18b">
            Anf. 61 PER BOLUND (mp):
          </note>
          <u who="per_bolund_d587aa_w" xml:id="i-480313092b114ca2-0" n="bd821ecf">
            <seg n="477ef992">
              Fru talman! Min fråga riktas till finansminister Anders Borg.
            </seg>
            <seg n="5657b9ba">
              För några veckor sedan debatterade jag och finansministern uttagsskatt
              här i kammaren, Uttagsskatten är en skatt som skattemyndigheten
              tänker ta ut på kooperativ vindkraft eftersom man anser att de
              som är medlemmar i kooperativen får för billig el och därför ska
              straffbeskattas.
            </seg>
            <seg n="b6e987dd">
              I den debatten försvarade finansministern uttagsskatten av skattetekniska
              skäl.
            </seg>
            <seg n="7b46f900">
              Nu börjar resultaten av den här skatten att visa sig tydligt.
              Tidigare hade O2 Vindel som är det största kooperativa vindkraftbolaget
              ungefär 500 anmälningar per vecka från intressenter som ville
              investera i vindandelar. Nu har det sjunkit till ungefär 25 per
              vecka, och det fortsätter att sjunka.
            </seg>
            <seg n="a6b54306">
              Intresset ligger på några futtiga procent jämfört med tidigare
              enbart på grund av uttagsskatten.
            </seg>
            <seg n="3c5090bf">
              Jag tycker att det är tråkigt om den kooperativa vindkraften
              skulle dö på det sätt som nu håller på att ske på grund av att
              man vill fullfölja en skatteprincip.
            </seg>
            <seg n="cf952c2e">
              Jag vill fråga finansministern om han anser att det är acceptabelt
              att ta livet av den här sektorn enbart på grund av att man försvarar
              en skattemässig princip.
            </seg>
          </u>
          <note type="speaker" n="b2a9d5e3">
            Anf. 62 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-14" n="23748963">
            <seg n="40d53ae0">
              Fru talman! Det är centralt att Sveriges riksdag är just hela
              Sveriges riksdag och att vi diskuterar frågor utifrån ett allmänintresse
              och inte fastnar i att enskilda intresseorganisationer vill vinna
              fördelar på skattebetalarnas bekostnad.
            </seg>
            <seg n="4cb89486">
              Vi har kraftiga satsningar på vindkraft. Vi har särskilt gynnsamma
              skatteregler här. Vi har en CO2-skatt som är styrande, vi har
              gröna certifikat och den kooperativa verksamheten är enkelbeskattad
              och inte dubbelbeskattad.
            </seg>
            <seg n="4b123a5e">
              Det som Per Bolund argumenterar för är att vi ska låta denna
              sektor vara helt obeskattad. Det finns säkert människor som anser
              att det är centralt att vi hittar skattefria sektorer i Sverige.
              Jag tillhör inte dem. Jag tycker att det är centralt att verksamheter
              bidrar till det allmänna genom att betala sina skatter. Eftersom
              det här är en verksamhet som redan är skattegynnad har jag väldigt
              svårt att se att vi skulle gå vidare och ytterligare förstärka
              det skattegynnandet.
            </seg>
            <seg n="0d1a8e17">
              Man kan naturligtvis diskutera om vi ska förstärka möjligheterna
              till vindkraft generellt. Då ska vi göra det för hela Sverige,
              för olika driftformer och inte specifikt för just denna driftform.
            </seg>
            <seg n="145578ec">
              Att totalt skattebefria en sektor är främmande för mig.
            </seg>
          </u>
          <note type="speaker" n="0e4cca06">
            Anf. 63 PER BOLUND (mp):
          </note>
          <u who="per_bolund_d587aa_w" xml:id="i-480313092b114ca2-1" n="bd821ecf">
            <seg n="3351f34c">
              Fru talman! Jag vill börja med att rätta finansministern. Det
              är inte alls sant att kooperativ vindkraft är skattebefriad. De
              betalar elskatter och andra skatter, precis som andra elproducenter.
            </seg>
            <seg n="a6e92242">
              Det är tråkigt att finansministern ser vindkraften som ett särintresse.
              Det trodde jag inte att någon politiker i riksdagen gjorde. Jag
              trodde att det fanns en enighet om att vindkraften ska gynnas
              och stödjas och inte motarbetas. Jag beklagar finansministerns
              inställning.
            </seg>
            <seg n="96d40885">
              Jag måste då ställa frågan om inte den här principen ska gälla
              på alla andra områden. Man kan jämföra ett kooperativt vindkraftsbolag
              med exempelvis en bostadsrättsförening. Där går man in med en
              kapitalkostnad för att sedan få en lägre boendekostnad per månad.
              Tycker finansministern att man ska ha samma princip där, och att
              man ska ha straffbeskattning för att man som bostadsrättsinnehavare
              får en lägre boendekostnad än en hyresrättsinnehavare?
            </seg>
          </u>
          <note type="speaker" n="2a259b12">
            Anf. 64 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-15" n="23748963">
            <seg n="b3272de3">
              Fru talman! Jag vill vara tydlig med att min kommentar inte gällde
              vindkraft utan Per Bolund. Det är Per Bolund som gör sig till
              representant för en specifik näring som han anser bör vara skattebefriad.
              Vindkraft är en viktig energikälla. Vindkraft är bra. Vi ska ha
              gröna certifikat. Vi ska ha CO2-beskattning. Vi ska ha en mycket
              snabb utbyggnad av vindkraft. Det ska vi göra generellt. Vi kan
              säkert göra mer för att underlätta för vindkraften.
            </seg>
            <seg n="e484ef06">
              Om en specifik driftform ska skattebefrias, om man ska gå från
              att vara enkelbeskattad till att vara nollbeskattad får ni ursäkta
              att jag tycker att det är centralt att vi också beaktar samhällsintresset
              att vårda våra skattebaser. Det är centralt att alla delar av
              samhället bidrar till att betala sina skatter.
            </seg>
            <seg n="e8c5bd4e">
              Jag blir bekymrad när en sektor som redan är enkelbeskattad så
              tydligt organiserar sig för att kräva ytterligare lättnader som
              andra i samma näring inte får del av. Det är det som är mitt bekymmer.
            </seg>
            <seg n="704b7c9a">
              Vindkraft är väldigt bra, men att vi skulle skattebefria en särskild
              del av den är främmande för mig.
            </seg>
            <seg n="5328a249">
              Fastighetsskatten
            </seg>
          </u>
          <note type="speaker" n="c863a24f">
            Anf. 65 INGER DAVIDSON (kd):
          </note>
          <u who="inger_davidson_0644aa_w" xml:id="i-f45ce67116aa1f11-0" n="7cb31c29">
            <seg n="eb408e5c">
              Fru talman! Jag har en fråga till finansminister Anders Borg
              om fastighetsskatten.
            </seg>
            <seg n="765982f6">
              När alliansregeringen avskaffade den statliga fastighetsskatten
              var ju avsikten att det skulle skapa trygghet och långsiktighet
              för alla. Ingen skulle behöva gå från hus och hem för att taxeringsvärdet
              plötsligt sköt i höjden.
            </seg>
            <seg n="99600fc5">
              Den målsättningen har uppnåtts, men inte för alla. De som har
              ett lågt taxerat hus under 50 000 alltså enkla sommarhus, får
              fortfarande betala skatt för sin tomtmark. Det betyder jättestor
              skillnad tusentals kronor jämfört med den kommunala fastighetsavgiften.
            </seg>
            <seg n="72fbde6f">
              Jag har tagit upp den här frågan tidigare och tyckt mig få ganska
              positiva svar. Nu undrar jag vad som händer. Det här måste naturligtvis
              rättas till. Det är en plump i protokollet i den annars väldigt
              fina fastighetsskattereformen.
            </seg>
          </u>
          <note type="speaker" n="15bf4457">
            Anf. 66 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-16" n="23748963">
            <seg n="950f68d1">
              Fru talman! Jag välkomnar Inger Davidsons fråga. Fastighetsskattereformen
              är ett bra exempel på en väl fungerande skattepolitik. Det innebär
              att vi får bort den orättvisa och den orimlighet som låg i att
              människor drabbades av att grannarnas villapriser steg. Det handlade
              om mycket stora belopp för enskilda människor, inte minst äldre
              människor, i våra storstadsområden.
            </seg>
            <seg n="8a1e5d64">
              Samtidigt är det bra att vi därmed har fått en betydligt större
              legitimitet för fastighetsskatten än tidigare. Den uppfattas inte
              som orimlig, och den uppfattas inte som orättvis på samma sätt
              som tidigare.
            </seg>
            <seg n="df1f451c">
              Jag har uppmärksammat den fråga om tomtmarken som Inger Davidson
              reser. Det är en fråga som vi ser över. Beredning pågår. Vi återkommer
              så snart vi har slutfört det arbetet.
            </seg>
          </u>
          <note type="speaker" n="601098ba">
            Anf. 67 INGER DAVIDSON (kd):
          </note>
          <u who="inger_davidson_0644aa_w" xml:id="i-f45ce67116aa1f11-1" n="7cb31c29">
            <seg n="2f648c80">
              Fru talman! Tack, statsrådet, för ett även denna gång ganska
              positivt svar! Jag skulle gärna vilja veta när de mer än 100 000
              husägare som är berörda av detta kan få något slags besked. Det
              går ju ett år i taget då man ska lämna in sitt taxeringsvärde.
            </seg>
            <seg n="8e98e718">
              Dessa människor kan alltså riskera att få gå från hus och hem
              för att de inte har råd att behålla sin lilla sommarstuga som
              kanske har gått i arv från generation till generation. Det känns
              inte bra.
            </seg>
            <seg n="b9e65b4c">
              Beredning pågår det har den väl gjort ganska länge, om jag förstår
              saken rätt. Jag hoppas att jag kan få ett lite mer konkret besked.
            </seg>
          </u>
          <note type="speaker" n="a6b5f518">
            Anf. 68 Finansminister ANDERS BORG (m):
          </note>
          <u who="anders_borg_finansminister_w" xml:id="i-17c79cc6734e335a-5" n="23748963" next="i-e60ecacbde00cb11-5">
            <seg n="dc255101">
              Fru talman! Jag delar Inger Davidsons åsikt att fastighetsskattereformen
              har fungerat väldigt väl. De flesta villaägare har fått påtagligt
              lägre fastighetsskatt genom att vi har kunnat sänka fastighetsskattesatsen.
            </seg>
            <seg n="b67884cd">
              De orimliga genomslagen i storstadsområden förhindras dessutom
              av att vi har satt ett tak.
            </seg>
            <seg n="cc76a933">
              Därtill har det mycket allvarliga problemet med de stigande uppskoven
              som riskerat att undergräva våra skattebaser delvis hanterats
              genom en begränsning och den uppskovsränta som vi har lagt på
              den.
            </seg>
            <seg n="9d4d8684">
              Detta ger en väl avvägd fastighetsskatt som har stor folklig
              legitimitet och fungerar väl.
            </seg>
            <seg n="f2f34d4a">
              Nu har vi ett problem med tomtmarken, som Inger Davidson påpekar.
              Som jag har svarat är det vår uppfattning att det är ett problem
              som vi ska se över. När den beredningen är slutförd ska vi återkomma.
            </seg>
            <seg n="c9fd7481">
              Förändringen av trafikförsäkringen
            </seg>
          </u>
          <note n="99d13725">
            Anf. 69 STEFAN WIKÉN (s):
          </note>
          <u who="anders_borg_finansminister_w" xml:id="i-e60ecacbde00cb11-5" n="23748963" prev="i-17c79cc6734e335a-5">
            <seg n="7427fc28">
              Fru talman! Utredningen om att förändra trafikförsäkringen så
              att kostnaderna för trafikskadades sjukfrånvaro flyttas från staten
              till trafikförsäkringen skulle ha varit klar i april 2008. Detta
              är en mycket komplicerad fråga, vilket har gjort att utredningen
              har fått ytterligare tid på sig till den 15 juni i år. Nu begär
              utredningens ordförande förlängd tid fram till den 18 december.
            </seg>
            <seg n="f4d2af3b">
              Förändringen av trafikförsäkringen har varit problematisk. Regeringen
              införde en premieskatt för fordonsägare som ett första steg i
              förändringen.
            </seg>
            <seg n="76ca4f98">
              Min fråga till Cristina Husmark Pehrsson är: Kommer regeringen
              att ge utredningen förlängd tid? Kommer fordonsägarna att kompenseras
              för skatteuttaget på premieskatten?
            </seg>
          </u>
          <note type="speaker" n="694951c8">
            Anf. 70 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-17c79cc6734e335a-6" n="f51fc6bd" next="i-e60ecacbde00cb11-6">
            <seg n="740afbef">
              Fru talman! Jag tackar för frågan.
            </seg>
            <seg n="7837c4eb">
              Vi har sett hur väl en sådan försäkring fungerar inte minst i
              Finland. Jag tror att frågeställaren också känner till att det
              sedan 50-talet i Finland har fungerat mycket väl med omhändertagande
              av personer som har fått detta genom försäkringsbolagen.
            </seg>
            <seg n="7148fa1b">
              Om en bil blir skadad blir den snabbt omhändertagen och återställd.
              Om en person blir skadad är man hänvisad till många andra huvudmän
              i form av landsting, försäkringskassa och så vidare, och det tar
              betydligt längre tid.
            </seg>
            <seg n="414f45e8">
              Om även personskador överförs till de privata försäkringsbolagen
              får man större incitament när det gäller att få hjälp och stöd
              och komma tillbaka i tid. Det finns ett stort intresse att få
              tillbaka människor i arbete igen.
            </seg>
            <seg n="e238b364">
              Med tanke på hur väl det fungerar i Finland och att man där dessutom
              har gått vidare genom att också föra över sjukpenningen på detta
              sätt visar att detta är en väldigt bra reform.
            </seg>
            <seg n="47fe9efb">
              Jag får återkomma för att svara på frågan.
            </seg>
          </u>
          <note n="268152b0">
            Anf. 71 STEFAN WIKÉN (s):
          </note>
          <u who="cristina_husmark_pehrsson_socialforsakringsminister_w" xml:id="i-e60ecacbde00cb11-6" n="f51fc6bd" prev="i-17c79cc6734e335a-6">
            <seg n="1cc8fa8f">
              Fru talman! Det är bra om man försöker svara på frågan.
            </seg>
            <seg n="3b923410">
              Jag delar inte riktigt statsrådets uppfattning i fråga om detta
              eftersom försäkringslösningar får en lite annan karaktär än om
              vi gemensamt delar på kostnaderna.
            </seg>
            <seg n="8d101524">
              Denna skatt på 32 procent som nu tas ut har verkat under ganska
              lång tid utan att man har kommit till skott att genomföra reformen.
              Jag undrar därför om det inte är lika bra att faktiskt backa i
              fråga om detta förslag, dra tillbaka det och kompensera fordonsägarna.
            </seg>
          </u>
          <note type="speaker" n="a23009d7">
            Anf. 72 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-207b0b6179f037b6-17" n="f51fc6bd">
            <seg n="86f1932f">
              Fru talman! Jag kan lugna frågeställaren med att utredningen
              arbetar på med de direktiv som man har. Det är säkert känt att
              det tog ett tag innan kansliet var bemannat och man kom i gång.
              Sedan har man också konstaterat att det är en komplicerad fråga.
              Man avviker inte på något sätt från direktiven utan arbetar på.
            </seg>
            <seg n="67b21564">
              Det har kommit in en ansökan från utredningen om att få längre
              tid. Den ska regeringen naturligtvis beakta, och vi får återkomma
              när vi har tagit ställning.
            </seg>
            <seg n="62c02e48">
              Pensionssystemet
            </seg>
          </u>
          <note type="speaker" n="b5ec616a">
            Anf. 73 FINN BENGTSSON (m):
          </note>
          <u who="finn_bengtsson_281a09_w" xml:id="i-207b0b6179f037b6-18" n="3c324eda">
            <seg n="1d789d52">
              Fru talman! Jag har en fråga till socialförsäkringsminister Cristina
              Husmark Pehrsson angående pensionerna.
            </seg>
            <seg n="9bf2916a">
              Regeringens offensiva jobbpolitik har fått många pensionärer
              att delvis missuppfatta hur våra medel för pensioner genereras.
              Ett stort antal pensionärer tror att de främst genereras från
              något slags liggande pott med förinbetald pension som ett slags
              befintlig innestående lön som finns i någon kassakista. Sanningen
              är att huvuddelen av pensionsmedlen genereras av den arbetande
              befolkningen.
            </seg>
            <seg n="921fa613">
              Eftersom denna missuppfattning delvis understöds av oppositionen
              är min enkla fråga hur man pedagogiskt kan förklara detta för
              de pensionärer som i dag undrar hur man skapar sin pension och
              att det görs så att den här debatten vänder på ett sådant sätt
              att man förstår att det faktiskt behövs en aktiv jobbpolitik för
              att pensionerna till pensionärerna ska kunna garanteras.
            </seg>
          </u>
          <note type="speaker" n="a6c3c35a">
            Anf. 74 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-207b0b6179f037b6-19" n="f51fc6bd">
            <seg n="97ba4878">
              Fru talman! Att pedagogiskt förklara pensionssystemet här på
              någon minut är inte möjligt.
            </seg>
            <seg n="402057ac">
              Men jag kan också beklaga om det är oppositionens vilja att försöka
              gå ut med felaktig information. Det skrämmer upp väldigt många
              pensionärer.
            </seg>
            <seg n="8144f2a3">
              Det handlar om att den arbetande befolkningen betalar in avgifterna.
              Varje generation står för sin egen pension. Vi ska inte vältra
              över det på barn och barnbarn. Det är ett unikt pensionssystem
              som är stabilt och hållbart finansiellt, och det ska klara även
              motgångar och nedgångar. Men när det är tillväxt, som det har
              varit, ökar också inkomstpensionerna i år med 4,5 procent.
            </seg>
            <seg n="be3511a9">
              Vi har också haft råd att ge en skattelindring till pensionärerna
              på 2 miljarder kronor.
            </seg>
            <seg n="95125282">
              Det är viktigt att tala om att det är ett fristående pensionssystem
              som vi har där det handlar om att pengar in i systemet ska vara
              pengar ut. Det ska vara en balans i det hela. Det är vi väldigt
              stolta över. Vi ska inte luras att ta pengar från barn och barnbarn.
            </seg>
          </u>
          <note type="speaker" n="69785715">
            Anf. 75 FINN BENGTSSON (m):
          </note>
          <u who="finn_bengtsson_281a09_w" xml:id="i-207b0b6179f037b6-20" n="3c324eda">
            <seg n="92b616a9">
              Fru talman! Jag tackar för ett uttömmande och bra svar.
            </seg>
            <seg n="ee196880">
              Men min fråga kvarstår delvis. Om vi kan glädjas över att vi
              har justerat pensionssystemet genom en blocköverskridande överenskommelse
              kan vi också tacka oppositionen för den insatsen.
            </seg>
            <seg n="386ff7d5">
              Men om det är så svårt att pedagogiskt förklara någonting som
              har blivit så krångligt, kan det då inte vara så att systemet
              kanske behöver reformeras ytterligare? Den här frågan kan uppkomma
              igen. Jag förstår mycket väl att man nu balanserar detta mellan
              låg- och högkonjunktur. Men den hisnande fråga som ändå måste
              resas är: Om det är någonting som är så svårt att förklara för
              folk, kan det då trots allt inte göras enklare, eller har vi kommit
              till en absolut ståndpunkt att någonting annat inte kan finnas
              på pensionssidan?
            </seg>
          </u>
          <note type="speaker" n="ea7fd572">
            Anf. 76 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsakringsminister_w" xml:id="i-207b0b6179f037b6-21" n="f51fc6bd">
            <seg n="b9d9adaf">
              Fru talman! Det är inte svårt att förstå sig på pensionssystemet.
              Det handlar om att när vi arbetar betalar vi in en avgift till
              en pott med pengar som vi sedan får del av. Det är pengar in och
              pengar ut, och det handlar om balans. Det är inte konstigare än
              att vår hushållsekonomi ska gå ihop.
            </seg>
            <seg n="6a7a71c7">
              Om man bara ägnar fem minuter åt det orange kuvertet eller söker
              på Min pension får man en väldigt god uppfattning om vad det handlar
              om.
            </seg>
            <seg n="ef6c3779">
              Problemet är där håller jag med Finn Bengtsson att man kanske
              inte använder dessa femtio minuter för att försöka förstå den
              egna pensionen.
            </seg>
            <seg n="21d94435">
              Därför ser jag med tillförsikt fram mot den nya pensionsmyndigheten
              som startar den 1 januari nästa år där pensioner från Försäkringskassan
              och PPM samlas i en myndighet. Där tror jag att man på ett ännu
              bättre och tydligare sätt än i dag kan ge en riktig information.
            </seg>
            <seg n="08397906">
              Barnfattigdomen
            </seg>
          </u>
          <note type="speaker" n="561bd536">
            Anf. 77 VERONICA PALM (s):
          </note>
          <u who="veronica_palm_39364e_w" xml:id="i-8b9cb578f457b2e2-0" n="8674c8c2">
            <seg n="20442209">
              Fru talman! Min fråga går till finansministern.
            </seg>
            <seg n="17631563">
              Barnfattigdomen i Sverige ökar. Vart femte barn under sex år
              lever i ett hushåll med ekonomisk utsatthet. 23 000 barn går till
              skolan utan glasögon trots att de skulle behöva det därför att
              föräldrarna inte har råd med det.
            </seg>
            <seg n="81995018">
              Det är snart sommarlov, och mängder av barn kommer att komma
              tillbaka till skolan efter sommaren och inte kunna berätta om
              något roligt som de har gjort därför att deras föräldrar inte
              har haft råd.
            </seg>
            <seg n="9617ec88">
              Karolinska Institutet skriver i en rapport att arbetslöshet hos
              föräldrarna påverkar barns psykiska hälsa 20 år framåt. Krisen
              drabbar barnen.
            </seg>
            <seg n="12677b33">
              Min fråga till finansministern är: Vad har regeringen för strategi
              för att barnen inte ska bli krisens förlorare?
            </seg>
          </u>
          <note type="speaker" n="c1761662">
            Anf. 78 Finansminister ANDERS BORG (m):
          </note>
          <u who="anders_borg_finansminister_w" xml:id="i-207b0b6179f037b6-22" n="23748963">
            <seg n="107c3410">
              Fru talman! Vi har i Sverige haft ökande problem för utsatta
              barn och utsatta familjer under lång tid. Utsattheten har ökat
              i ekonomiskt marginaliserade grupper under 1015 år. Det är naturligtvis
              väldigt allvarligt.
            </seg>
            <seg n="495cd57c">
              Det som Veronica Palm framhåller om att arbetslöshet ytterst
              drabbar hela familjen är naturligtvis helt riktigt. Det drabbar
              inte bara den enskilda personen utan också partner och barn helt
              enkelt därför att arbetslöshet, frånvaron av arbetskamrater och
              frånvaron av att vara i arbete är en oerhörd belastning för människor.
            </seg>
            <seg n="7db76cc1">
              Detta är utgångspunkten för regeringens ekonomiska politik. Vår
              uppfattning är att full sysselsättning är ett centralt och kanske
              till och med det övergripande målet för all politik. Till det
              kommer naturligtvis att man måste hålla god ordning på de offentliga
              finanserna. Utgångspunkten för vårt arbete är att prioritera och
              skapa förutsättningar för fler människor i arbete samtidigt som
              vi upprätthåller en god ordning i de offentliga finanserna.
            </seg>
          </u>
          <note type="speaker" n="311642af">
            Anf. 79 VERONICA PALM (s):
          </note>
          <u who="veronica_palm_39364e_w" xml:id="i-8b9cb578f457b2e2-1" n="8674c8c2">
            <seg n="6ad2726c">
              Fru talman! Att ha god ordning i de offentliga finanserna och
              att satsa på jobben är finansministerns svar.
            </seg>
            <seg n="5d08dbbd">
              Sverige lånar i dag till skattesänkningar för de rika samtidigt
              som man väljer att inte stimulera kommuner och landsting.
            </seg>
            <seg n="c02f8d82">
              Ärligt talat, Anders Borg: Jobbpolitiken sjunker som en sten.
              Regeringens politik funkar inte, även om jag håller med om att
              det är riktigt att prioritera jobb i lågkonjunktur.
            </seg>
            <seg n="9fb8be6f">
              Krisen drabbar barnen. Det är orättvist, men det är också orimligt
              eftersom barn inte kan påverka sin situation, men det kan vi göra.
              Vi kan påverka att barnfattigdomen inte tillåts öka.
            </seg>
            <seg n="c18ce63c">
              När det gäller den ekonomiska familjepolitiken har regeringen
              fattat ett beslut, och det beslutet är att ta bort målet om att
              den ekonomiska familjepolitiken ska vara utjämnande mellan barn.
              Då säger man: Det är bara ett papper.
            </seg>
            <seg n="b4125115">
              Nej, det är inte bara ett papper. Det visar sig nu. Det är precis
              den politik som regeringen för. Barnen drabbas.
            </seg>
            <seg n="fb5104a6">
              Jag kan inte tolka detta på något annat sätt än att regeringen
              inte har någon plan. Jag vill se en strategi för att barnen inte
              ska drabbas av krisen.
            </seg>
          </u>
          <note type="speaker" n="9140fce1">
            Anf. 80 Finansminister ANDERS BORG (m):
          </note>
          <u who="anders_borg_finansminister_w" xml:id="i-17c79cc6734e335a-7" n="23748963" next="i-e60ecacbde00cb11-7">
            <seg n="5893f985">
              Fru talman! Jag beklagar att jag måste komplicera detta lite
              grann. Vi har sedan budgeten lades fram tappat 200 miljarder i
              skatteintäkter. Det är inte så att vi har sänkt inkomstskatterna
              med 200 miljarder efter att budgeten lades fram. Det är inte så
              det har gått till i Sverige, utan det handlar i huvudsak om att
              skatteintäkterna har minskat för att människor konsumerar mindre,
              för att fler har blivit av med arbetet, för att bolagsvinsterna
              har minskat och för att beskattningen på olika andra typer av
              kapitalinkomster har minskat. Detta kan vi tyvärr inte tänka bort.
              Vi kan inte knäppa med fingrarna och transportera oss till en
              annan verklighet, utan verkligheten är att vi har 200 miljarder
              kronor mindre.
            </seg>
            <seg n="a82f26ab">
              Under dessa mycket knappa omständigheter i den offentliga ekonomin
              har vi valt att göra två prioriteringar. Den ena gäller kommunerna
              som vi tillför 7 miljarder kronor därför att de är centrala för
              barnen och för att vi ska ha en bra och väl fungerande välfärd
              även i svåra tider. Den andra gäller den aktiva arbetsmarknadspolitiken
              och naturligtvis också a-kassan som tillförs stora resurser. Det
              är naturligtvis också för att möta försämringen på arbetsmarknaden.
            </seg>
            <seg n="8d4568eb">
              Kriminalvårdens budget
            </seg>
          </u>
          <note n="b11a89fd">
            Anf. 81 Andre vice talman BIRGITTA SELLÉN (c):
          </note>
          <u who="anders_borg_finansminister_w" xml:id="i-e60ecacbde00cb11-7" n="23748963" prev="i-17c79cc6734e335a-7">
            <seg n="44a522c2">
              Fru talman! Min fråga går till finansminister Anders Borg och
              gäller Kriminalvårdens budget och dess ökade kostnader sett till
              att antalet klienter ökar.
            </seg>
            <seg n="a4812f54">
              I dagarna ska Kriminalvården besluta om hur man ska finansiera
              sina verksamheter. Det finns farhågor om att nedläggningar kommer
              att ske, bland annat vid Viskananstalten i Medelpad där 118 klienter
              är intagna för sexualbrott och partnerrelaterat våld.
            </seg>
            <seg n="2111303c">
              Den information som de anställda har fått är att anstalten kommer
              att läggas ned på grund av att Kriminalvården behöver tillskott
              för att få pengar till ett häkte i Helsingborg. Jag har inga krav
              på att finansministern lägger sig i vad Kriminalvården lägger
              ned, utan jag undrar bara hur finansministern ser på problemet
              med att vi inom en treårsperiod kommer att se att ungefär 20 procent
              fler klienter behöver plats.
            </seg>
          </u>
          <note type="speaker" n="b54841b5">
            Anf. 82 Finansminister ANDERS BORG (m):
          </note>
          <u who="anders_borg_finansminister_w" xml:id="i-17c79cc6734e335a-8" n="23748963" next="i-e60ecacbde00cb11-8">
            <seg n="349e84f3">
              Fru talman! Det är alldeles uppenbart att hela rättsväsendet
              är i en betydande ekonomisk stress. Det gäller polisen. Det gäller
              stigande kostnader för rättsliga biträden. Det gäller åklagare
              och domstolsväsende. Det gäller också Kriminalvården.
            </seg>
            <seg n="4bedb75f">
              I fråga om Kriminalvården handlar det dels om en ökad tillströmning,
              dels om att en bred satsning på ökad säkerhet ute på fängelserna
              har gjort att det är relativt omfattande investeringsplaner.
            </seg>
            <seg n="551b822e">
              I budgetpropositionen var regeringen tydlig om att rättsväsendet
              var ett prioriterat område. Men till följd av de budgetrestriktioner
              som förelåg valde vi att åstadkomma en del av de extraresurserna
              via ökade möjligheter för Kriminalvården att utnyttja anslagskrediter.
            </seg>
            <seg n="a1fed07d">
              I höstens budgetproposition måste vi återkomma till hela rättsväsensområdet.
              Men det statsfinansiella läget är djupt bekymmersamt. En påtaglig
              försvagning har skett. De avvägningarna måste till slut återföras
              till att alla områden bedöms samtidigt.
            </seg>
          </u>
          <note n="d2f55a99">
            Anf. 83 TREDJE VICE TALMANNEN:
          </note>
          <u who="anders_borg_finansminister_w" xml:id="i-e60ecacbde00cb11-8" n="23748963" prev="i-17c79cc6734e335a-8">
            <seg n="f4428b6c">
              Med detta är dagens frågestund avslutad. Jag vill tacka närvarande
              ministrar och statsråd för medverkan i frågestunden.
            </seg>
          </u>
          <note n="323b4aae">
            12 § (forts. från 10 §) Statens stöd till idrotten (forts. KrU8)
          </note>
          <note type="speaker" n="71e3bae0">
            Anf. 84 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-1" n="de7e7494">
            <seg n="bb6ccac2">
              Fru talman! Göran Montan sade precis före avbrottet för frågestunden
              beträffande miljöaspekten: Ja, min inställning är positiv. Men
              den fråga som vi debatterade handlade om statens garantier vid
              stora evenemang. Det handlar alltså inte om vad enbart idrottsrörelsen
              själv ska göra utan också om det politiska ansvaret. Tydligen
              skilde uppfattar jag Göran Montan på dessa två saker i sitt anförande.
              Men jag hoppas att man kan se vitsen med att koppla ihop de båda
              sakerna.
            </seg>
            <seg n="b5a90a37">
              Till exempel gäller det att vid stora evenemang ha en klimatsmart
              kollektivtrafik mellan olika anläggningar och att stimulera till
              närproducerad mat. Just den här kopplingen tas inte upp i den
              utredning som ligger hos regeringen för behandling. Där tas miljöaspekten
              inte med, men det är de här sakerna som vi i att-satsen i vår
              motion har kopplat ihop. Samtidigt som man gör stora evenemang
              ska man se till att koppla ihop dem med miljöeffektivitet. Den
              hopkopplingen var det intressanta. Men i betänkandet ges det inget
              svar om varför motionen avstyrkts. Det hade varit klädsamt med
              en motivering även på den punkten.
            </seg>
            <seg n="4cbfd332">
              Sedan vill jag ställa en fråga om det politiska ansvaret i dopningsfrågan.
              Det är nya regler som Wada krävt från den 1 januari 2009. Detta
              är inte en fråga för RF. Vad vi vill göra när det gäller ställen
              som inte ligger inom idrottsrörelsens ram är en politisk fråga.
              Min fråga till Göran Montan är även i den delen vilken politisk
              åtgärd han vill se för att få ett stopp på dopningen på styrkegymmen.
            </seg>
          </u>
          <note type="speaker" n="9d80fcd3">
            Anf. 85 GÖRAN MONTAN (m) replik:
          </note>
          <u who="goran_montan_056b2d_w" xml:id="i-5d9e783708966a7d-2" n="db5bb711">
            <seg n="8225b856">
              Fru talman! Först vill jag tacka Gunvor G Ericson för frågorna.
              Jag börjar med den sista frågan. Det förhållandevis nya problemet
              med den typ av dopning som inte berör aktiva idrottsmän inom idrottsfamiljen
              så att säga har Wada delvis koncentrerat sig på. Naturligtvis
              vill också vi medverka till att den här hanteringen upphör.
            </seg>
            <seg n="f22db3f7">
              Vi kan till exempel titta på goda exempel från Danmark där gymmen
              kan få en klassificering som visar att de upprätthåller vissa
              normer. Detta faller delvis även på kommunerna som ju också har
              möjligheter att inverka på det här området.
            </seg>
            <seg n="365c33ae">
              Vi hoppas att diskussionen med RF om en fristående antidopningsorganisation
              leder till att vi kan lösa de här problemen och att vi kan komma
              till rätta med alla dopningsfallen utanför den organiserade idrotten.
            </seg>
            <seg n="78d0f6e0">
              När det gäller stora evenemang och när vi kommer ned till så
              små men viktiga detaljer som de som Gunvor G Ericson pratar om
              blir det naturligtvis en del av diskussionen när den uppstår.
              När vi har en organisation som vill anordna ett stort evenemang
              och som då begär finansiellt eller annat stöd från staten är det
              naturligt att de här frågorna förs fram. Det är också naturligt
              för dem i en sådan förening eller ett sådant förbund att själva
              arbeta inom området med tanke på det arbete som RF internt gör.
              Det finns ett stort intresse för klimatfrågorna. En ny klimatpolicy
              kommer, som sagt, nu.
            </seg>
          </u>
          <note type="speaker" n="e80f5047">
            Anf. 86 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-2" n="de7e7494">
            <seg n="e0a352db">
              Fru talman! Jag delar Göran Montans uppfattning att Riksidrottsförbundet
              gör ett bra jobb och att de är på väg åt rätt håll, men det var
              inte det frågan gällde. Frågan gällde det politiska ansvaret.
              Vad vill politiken åstadkomma för att man ska komma till rätta
              med de här problemen? Politik är inte bara att följa med, att
              vänta och se och att titta på, utan politik är att vilja och att
              sätta upp spelregler så att utvecklingen går åt det håll som man
              politiskt vill.
            </seg>
            <seg n="d3c188dd">
              Detta med stora evenemang är ingen liten fråga. Det gäller just
              kopplingen där. Om man ska ha garantier från staten borde staten
              ha ett slags inriktning. Precis som ni alldeles nyligen börjat
              diskutera att AP-fonderna ska ha krav på sig att inte hur som
              helst betala ut bonusar skulle kanske också staten ha en inriktning
              på hur garantier betalas ut till idrottsrörelsen. Det handlar
              alltså om att det ställs miljökrav på sådana här evenemang. Det
              var det som var kopplingen i motionen. Där tycker jag fortfarande
              att ni inte riktigt har svarat. I betänkandet har ni inte tagit
              upp det, utan ni säger bara att det bereds enligt utredningen.
              Men utredningen tar inte upp frågan om miljöaspekten, som är en
              stor del i det här förslaget.
            </seg>
            <seg n="0f824c98">
              Min fråga blir därför: Är Göran Montan beredd att göra nämnda
              koppling till de statliga garantierna, alltså att det här också
              ska ha en miljöeffekt?
            </seg>
            <seg n="91cc9f18">
              Javisst, Riksidrottsförbundet har gjort ett jättebra arbete när
              det gäller dopningen. Men frågan var även där vad politiken ska
              göra för att komma åt dopningen på gymmen. Frågan är inte ny.
              Jag stötte på den redan i slutet av 1980-talet då allvarliga problem
              började dyka upp. Unga killar kom in med hjärtflimmer på grund
              av för höga doser. Det här är ett jättebekymmer, och det är ett
              politiskt ansvar. Idrottsrörelsen kan inte ta ansvar för det som
              händer utanför idrottsrörelsen, utan det måste vi göra politiskt.
            </seg>
            <seg n="f48c6c09">
              Visst är det man gör i kommunerna jättebra. Men vad vill ni politiskt
              göra?
            </seg>
          </u>
          <note type="speaker" n="96541178">
            Anf. 87 GÖRAN MONTAN (m) replik:
          </note>
          <u who="goran_montan_056b2d_w" xml:id="i-5d9e783708966a7d-3" n="db5bb711">
            <seg n="f9e29e1f">
              Fru talman! Vad gäller en koppling mellan klimatkrav och statliga
              garantier bereder vi nu frågan om att sätta upp en policy, en
              policy som inte har funnits förut. Jag utgår från att det här
              kommer att vara en av de frågor som kan ingå i en sådan policy.
              Staten ställer alltid krav när staten lämnar pengar.
            </seg>
            <seg n="ede25af9">
              Vi har ett stort förtroende för Riksidrottsförbundet, och vi
              följer vad Riksidrottsförbundet gör, förutom att det finns regleringsbrev.
              Är det så att vi hade varit missnöjda med deras klimatarbete eller
              deras andra arbeten som vi tycker är viktiga hade det naturligtvis
              fått konsekvenser. Men hittills har vi inte tyckt att det har
              funnits någon anledning att gå in och ta ifrån Riksidrottsförbundet
              deras möjlighet att själva bestämma över sin egen verksamhet.
            </seg>
            <seg n="6a016ed8">
              Dopning är allvarlig, men ansvaret ligger på flera nivåer i samhället.
              Dopning är någonting olagligt. De här dopningspreparaten förs
              in i landet olagligt. Det är både polis och tull som ska medverka
              till att förebygga och framför allt ingripa när det händer.
            </seg>
            <seg n="a2fbcc96">
              Men vi följer utvecklingen, och vi hoppas, som jag har sagt flera
              gånger, att om en fristående antidopningsorganisation blir fallet
              kommer staten att ha ett ansvar i den organisationen. Då kommer
              vi att kunna vara med och sätta upp riktlinjer som omfattar även
              den dopning som sker på andra ställen i samhället än inom idrottsrörelsen.
            </seg>
          </u>
          <note type="speaker" n="70333101">
            Anf. 88 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-1" n="1c467d47">
            <seg n="661532e1">
              Fru talman! Det är mycket i det som Göran Montan sade som vi
              kan hålla med om, eller en del i alla fall. En sådan sak är att
              idrotten vill ha förutsägbara regler. Man vill veta hur mycket
              pengar man får. Det kan jag hålla med om så länge de tycker att
              de får tillräckligt mycket pengar, och det handlar verkligen om
              mycket pengar. Att ta pengar från statskassan tror jag inte är
              kontroversiellt, eller kanske till och med är bra, om man bara
              får lika mycket pengar eller mer. Det är så det är, vi vet hur
              det funkar inom idrotten.
            </seg>
            <seg n="52b12446">
              Men det man inte tänker in i det här är det som jag lyfte i mitt
              anförande och som jag inte hört Göran Montan kommentera, och det
              gäller de stora pengarna till idrotten, alltså kommunernas bidrag.
              Vi har i dag en situation där kommunerna är hårt trängda, och
              det är oftast det som inte är lagstadgad verksamhet som får ta
              stryk först. Då kommer naturligtvis idrotten att drabbas. Vi vet
              att kommunerna i dag lägger någonstans 44 ½ miljard till idrotten.
              Det är tre gånger mer än vad staten ger, och då har staten ändå
              ökat sitt över tid på tio år rätt mycket. Mycket går via Svenska
              Spel. Men just den här statliga delen som skjuts till är mycket
              mer, och ändå är den bara en tredjedel av det som kommunerna ger.
              Skulle den här krisen och lågkonjunkturen drabba kommunerna, vilket
              de gör, kommer det att drabba idrotten.
            </seg>
            <seg n="3ba6cd27">
              Vad gör den här regeringen för att kompensera för det i så fall?
              Det är den verkligt stora problematiken. Det är mycket i betänkandet
              som är viktigt och mycket som man kan fundera över, men vad gör
              man för att kompensera det som tas ifrån kommunerna? Ni har inte
              höjt, ni har fryst statsbidragen i två tre år, och det kommer
              fortsatt att vara så. Är det någonting som måste till är det att
              titta över situationen så att staten verkligen stöder kommunerna.
              Jag vill veta vad vi tänker göra.
            </seg>
          </u>
          <note type="speaker" n="a37f3a94">
            Anf. 89 GÖRAN MONTAN (m) replik:
          </note>
          <u who="goran_montan_056b2d_w" xml:id="i-5d9e783708966a7d-4" n="db5bb711">
            <seg n="643b8395">
              Fru talman! Det senaste är en hypotetisk fråga. Om någonting
              sker, vad skulle vi eventuellt kunna göra då? Nu skjuter vi till
              7 miljarder till kommunerna under nästa år. Det kommer att lätta
              trycket på flera områden. Det här är en viktig fråga. Barns aktivitet
              inom idrotten får stöd det är anläggningsstöd, driftsbidrag och
              en mängd saker som kommunerna har att hantera.
            </seg>
            <seg n="c91f281e">
              Vi har i första hand att värna om välfärdens kärna, skola och
              omsorg. Vi kommer naturligtvis inte att i detalj lägga oss i hur
              kommunerna i den mån de skulle behöva spara kommer att göra det.
              Det är en sak som vi får ta under beaktande om det skulle hända
              i någon större skala.
            </seg>
            <seg n="6a80fe01">
              Vad gäller hur mycket pengar som Riksidrottsförbundet kan förväntas
              få under kommande år är det som i all annan verksamhet en fråga
              om förhandlingar mellan stat och i det här fallet Riksidrottsförbundet.
              De bidrag som staten har kommit med under åren och som successivt
              har ökat har delvis till och med drabbat Riksidrottsförbundet
              med en viss förvåning. Man har verkligen inte beklagat sig över
              att man har fått för lite pengar naturligtvis säger man aldrig
              att man får för mycket heller. Men jag är övertygad om att vi
              kommer att hitta en rimlig balans som tillfredsställer idrottsrörelsen.
            </seg>
          </u>
          <note type="speaker" n="403d1c17">
            Anf. 90 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-2" n="1c467d47">
            <seg n="23f75fb0">
              Fru talman! När det gäller de 7 miljarderna vet vi att det inte
              ens är hälften av vad kommunerna egentligen behöver för att klara
              sin verksamhet. Det är klart att det drabbar kommunerna. Helhetsbilden
              av den politik som regeringen för är att man riskerar att sänka
              idrotten till viss del därför att den kommer att drabbas först.
              Både Göran Montan och jag vet att när kommunerna drar in på saker
              håller man inom det lagstadgade, och de andra delarna dras det
              in på. Så pass länge har jag varit i den kommunala verksamheten
              att jag vet det.
            </seg>
            <seg n="66b7164e">
              Därför är helhetsbilden viktig att ha med i det här sammanhanget.
              Man kan inte kompensera på annat sätt än att göra grunden så stabil
              som möjligt för kommunernas ekonomi. Under frågestunden hörde
              vi ett antal frågor som handlade just om hur man kan se till att
              grunden är sådan att kommunernas ekonomi finns på plats. Det gör
              den inte med den politik som den här regeringen för. Det är bara
              att konstatera det.
            </seg>
            <seg n="de0a5d5a">
              Jag har en annan fråga som är lite mer intressant i något slags
              detaljperspektiv. Vi talar om långsiktigt hållbar utveckling och
              idrottsarrangemang. Det finns ett exempel med tomma läktare, som
              Göran Montan tog upp. Då är frågan: Är det så att vi har en inriktning
              där vi tar hänsyn till även den socialt långsiktigt hållbara utvecklingen?
              Ekologi och ekonomi ja, men hur är det socialt? Är det rätt att
              hantera idrottsrörelsen som vi gör ibland? Den ska ensam ta ansvar
              för att protestera mot vissa länder eller protestera mot vissa
              saker som händer i länder, diktaturer och sådant. Är det rätt
              eller fel?
            </seg>
            <seg n="a1c777e9">
              Frågan är: Ska vi ha synpunkter på det? Jag tycker det. Politik
              greppar över alla områden, och vi borde faktiskt ge stöd till
              idrotten så att den både kan och inte kan i vissa lägen ta ansvar.
              Oftast står den ensam att ta ansvar för sådant. Den tennismatch
              som Göran Montan refererade till är ett typexempel på att idrotten
              brännmärks fast andra borde ta ansvaret. Jag tycker att idrotten
              ska ta ansvar, definitivt, men inte ensam.
            </seg>
          </u>
          <note type="speaker" n="40c35c22">
            Anf. 91 GÖRAN MONTAN (m) replik:
          </note>
          <u who="goran_montan_056b2d_w" xml:id="i-5d9e783708966a7d-5" n="db5bb711">
            <seg n="128fa876">
              Fru talman! Jag tar fasta på det sista inte ensam. Jag skulle
              snarast säga att det är andra institutioner i samhället som har
              till uppgift att markera politiska ställningstaganden gällande
              främmande nationers sätt att behandla sin befolkning, styrelseskick
              eller hur rättskipningen genomförs. Att lämpa över det på idrotten
              eller att vi kanske till och med, som jag förstår att Torbjörn
              Björlund antyder, skulle göra det tillsammans i något slags symbios
              lägger ett alltför stort enskilt ansvar på en idrottsman eller
              idrottskvinna som är involverad. Människor som ägnar hela sitt
              vakna liv åt att under en period av sitt liv prestera på hög nivå
              ska plötsligt åläggas inte bara att ha synpunkter utan också att
              ta konsekvenserna av andra länders handlande och avstå till exempel
              från ett deltagande i OS, som det delvis var tal om. Det tycker
              jag är orimligt. Däremot är det inte orimligt om staten, Sverige
              som nation, har åsikter i sådana här frågor. Men då får vi gå
              över vattnet till den rosa byggnaden, som är Regeringskansliet,
              och till Utrikesdepartementet.
            </seg>
          </u>
          <note type="speaker" n="262e257f">
            Anf. 92 PER LODENIUS (c):
          </note>
          <u who="per_lodenius_56f3e1_w" xml:id="i-17dd21cc6e13afb0-2" n="ceb0890b">
            <seg n="57bc7176">
              Fru talman! Jag tänkte hålla mig till barns och ungdomars idrottande
              i mitt anförande. Jag tycker att det är viktigt för barn och ungdomar
              att få möjlighet att utöva idrott, och det är av flera orsaker.
              Självklart finns folkhälsoaspekten. Om man i tidig ålder börjar
              en fysisk aktivitet fortsätter man ofta upp genom åren med att
              utöva idrott eller med att motionera på olika sätt.
            </seg>
            <seg n="0f00df63">
              Men en annan och lika viktig aspekt är att man genom idrotten
              och föreningslivet lär sig respektera och umgås med andra människor
              och få positiva vuxna förebilder. Inom föreningsverksamheten kan
              man också få en inblick i de demokratiska processerna och hur
              man kan påverka. Om man också har integrerad verksamhet med barn
              både med och utan funktionsnedsättning skapar man dessutom en
              arena för en naturlig inställning till allas våra olika förutsättningar.
            </seg>
            <seg n="add14bb3">
              Många idrottsföreningar lever upp till detta i dag, åtminstone
              i viss utsträckning. Föreningsidrotten har en stark ställning
              i de ungas liv. Men man kan också se att målen för barnets idrottande
              ganska snart och ganska ofta övergår i tävling och träning inriktad
              mot något som skulle kunna liknas vid en början till en elitsatsning
              och där leken och spontaniteten får stå tillbaka för prestationer
              och resultat.
            </seg>
            <seg n="55132444">
              Idrottspolitiken bygger som alla vet på tre grundstenar. De två
              första handlar om att sträva efter att uppmuntra och ge möjligheter
              till barns, ungdomars och vuxnas motion och idrott i syfte att
              främja en god folkhälsa och att staten aktivt ska stödja en fri
              och självständig idrottsrörelse byggd på ideellt engagemang som
              dessutom bedriver en bred verksamhet, som värnar om god etik,
              som ger lika förutsättningar för flickor och pojkar, som arbetar
              aktivt för integration och värnar om demokratisk utveckling och
              delaktighet. Utifrån dessa grundstenar formulerar sedan staten
              mål och syften för vad som ska uppnås med statsbidragen till idrottsrörelsen.
            </seg>
            <seg n="cffd2882">
              Bland annat framhåller man att barns och ungdomars samt funktionshindrades
              intresse för idrott ska utvecklas och en utveckling av kvaliteten
              i idrottsrörelsens barn- och ungdomsverksamhet ska ske.
            </seg>
            <seg n="4a92db1d">
              Idrottsrörelsen sätter sedan självständigt målen för den egna
              verksamheten.
            </seg>
            <seg n="633e8496">
              I den proposition vi i dag debatterar föreslår regeringen bland
              annat att statens mål och syften med bidraget till idrotten ska
              utökas med att idrottsrörelsens verksamhet ska bedrivas ur ett
              barnrättsperspektiv. Man menar alltså att all verksamhet inom
              barn- och ungdomsidrotten bör vara förenlig med FN:s konvention
              om barnets rättigheter och dess fyra grundläggande principer.
              Ni kan dem säkert, men jag tar och läser upp dem ändå, för åhörarna
              och för dem som kanske läser protokollet efteråt:
            </seg>
            <seg n="bf26c16b">
              Dessutom slås det i barnkonventionen fast att varje barn har
              rätt till vila och fritid, till lek och rekreation som är anpassad
              efter barnets ålder och som är tillgänglig för varje barn utan
              diskriminering.
            </seg>
            <seg n="af5be464">
              På detta sätt förtydligas och stärks inriktningen för idrottsrörelsens
              arbete där barn och ungdomar står i centrum och där barn och unga
              får möjlighet att delta utifrån sina egna förutsättningar.
            </seg>
            <seg n="7fa3437f">
              Fru talman! Jag vill också här i mitt anförande ta upp de riksrekryterande
              idrottsgymnasierna. Syftet med statens stöd till riksidrottsgymnasier
              är att underlätta för ungdomar att kombinera en elitsatsning inom
              sin idrottsgren med gymnasiestudier. Enligt förordningen om statsbidrag
              till idrottsverksamhet kan endast kommunala huvudmän få statsbidrag
              till riksidrottsgymnasier. Det innebär alltså att fristående gymnasieskolor
              är exkluderade från att få detta bidrag. Det här är en begränsande
              regel som regeringen nu förslår ska tas bort, vilket jag tycker
              är bra.
            </seg>
            <seg n="84679d14">
              Det finns egentligen inte något argument mot att en fristående
              gymnasieskola med de rätta förutsättningarna ska kunna fungera
              som ett riksidrottsgymnasium. Vad som däremot inte löses med detta
              förslag är att idrottare med utvecklingsstörning inte har samma
              möjlighet att studera på riksidrottsgymnasium eftersom statsbidrag
              inte kan betalas ut till gymnasiesärskolan enligt dagens regler.
            </seg>
            <seg n="84298820">
              Idrott är lika viktigt och utvecklande för ungdomar med utvecklingsstörning
              som för ungdomar utan. Jag hade själv förmånen att för ett par
              veckor sedan få inviga riksmästerskapen i floorhockey, som är
              en gren inom Special Olympics. Special Olympics är en världsomspännande
              organisation som bedriver och utvecklar idrottsverksamhet för
              personer med utvecklingsstörning. Man vill genom idrotten ge utvecklingsstörda
              möjlighet att utveckla fysik, talang och färdigheter och att få
              träna och tävla efter egna förutsättningar och tillsammans med
              jämbördiga i allt från lokala till stora internationella arrangemang.
              I några av de lag som möttes i Rimbo sporthall under denna helg
              fanns killar som ett par månader tidigare varit i Kanada och spelat
              hem en silvermedalj till Sverige i världsmästerskapen i floorhockey.
            </seg>
            <seg n="e2f69da0">
              Vad jag vill säga med detta är att oberoende av om man har en
              funktionsnedsättning, en utvecklingsstörning eller inget av detta
              kan man ha ett brinnande intresse för sin idrott och kanske också
              få en möjlighet att få komma ut på internationella arenor och
              representera Sverige om man bara får de rätta förutsättningarna
              som att till exempel få utveckla sitt idrottsintresse under sin
              gymnasietid på ett riksidrottsgymnasium.
            </seg>
            <seg n="357e5f0f">
              Frågan om möjligheten att ge bidrag till riksidrottgymnasium
              inom gymnasiesärskolan ligger i dagsläget hos Utbildningsdepartementet.
              Vad jag förstått så är en utredning kring en framtida gymnasiesärskola
              på gång, och då får förhoppningsvis också denna fråga en snar
              lösning.
            </seg>
            <seg n="3a0c353e">
              Med detta, fru talman, vill jag yrka bifall till utskottets förslag.
            </seg>
          </u>
          <note type="speaker" n="57477c43">
            Anf. 93 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-3" n="83062cb7">
            <seg n="15ca30d1">
              Fru talman! Tack, Per Lodenius, och välkommen till idrottsdebatterna!
              Det här är väl första gången du är med i detta.
            </seg>
            <seg n="23502012">
              Det var ett intressant inlägg du hade, men jag tänkte försöka
              föra in diskussionen mer på vad det här betänkandet handlar om.
              Jag tänkte ställa en fråga om detta med uppföljningen av statens
              stöd till idrotten. Ni i Centern föreslår tillsammans med övriga
              borgerliga partier att uppföljningen ska vara tudelad. Det ska
              vara en del som RF ska ansvara för och som mer handlar om kvantitativa
              uppgifter och sedan en del med fördjupad analys som Centrum för
              idrottsforskning ska ha ansvaret för.
            </seg>
            <seg n="6cc6bf98">
              CIF är ju statens sektorsorgan för forskning på idrottens område.
              För att klara en sådan uppgift måste kompetensen där naturligtvis
              breddas och kompletteras. Själva poängen med utvärderingen är
              ju att när idrotten får en friare möjlighet att disponera statsbidrag
              krävs en utökad utvärdering som då behöver vara fristående från
              idrotten.
            </seg>
            <seg n="03779891">
              Detta innebär att ett nära samarbete, som det som finns i dag
              mellan CIF och idrottens företrädare, måste brytas för att utvärderingen
              ska få någon typ av trovärdighet när den väl kommer. Det här har
              naturligtvis påpekats i Riksidrottsförbundets remissvar, men du,
              ditt parti och regeringen har inte brytt sig om det.
            </seg>
            <seg n="c6ef777b">
              Min fråga är: Vad är det som gör att ni väljer CIF för uppföljningen
              och inte till exempel Statskontoret eller Riksrevisionen, som
              kanske hade legat närmare till hands och varit en naturligare
              lösning? Hur ser ni på detta med trovärdigheten?
            </seg>
          </u>
          <note type="speaker" n="20122476">
            Anf. 94 PER LODENIUS (c) replik:
          </note>
          <u who="per_lodenius_56f3e1_w" xml:id="i-17dd21cc6e13afb0-3" n="ceb0890b">
            <seg n="b7068d94">
              Fru talman! Tack, Lars Wegendal, för välkomnandet till kulturens
              diskussioner!
            </seg>
            <seg n="64f02e7a">
              När det gäller uppföljningen är det viktigt att det finns en
              fristående del och att man kan se på det utifrån. Men vad man
              också måste ta hänsyn till är att CIF har mycket av denna kunskap
              och har jobbat med dessa delar.
            </seg>
            <seg n="126574dc">
              Det stämmer som Lars Wegendal säger att man behöver komplettera
              kunskapen hos CIF för att man ska kunna göra den här uppföljningen
              bättre, men jag ser inga problem med att man samverkar med idrotten
              inom CIF samtidigt som man gör uppföljningar. Man har redan grunderna
              för det. Får man sedan en komplettering med det som man behöver
              i sitt arbete kan jag inte se några problem och hinder för det.
            </seg>
          </u>
          <note type="speaker" n="6851fc73">
            Anf. 95 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-4" n="83062cb7">
            <seg n="74dadf44">
              Fru talman! Tack, Per Lodenius, för svaret! Jag har i och för
              sig svårt att förstå detta. Jag tror att det blir väldigt svårt
              att upprätthålla en trovärdighet i en utvärdering där idrotten
              själv är med och utvärderar sin egen verksamhet.
            </seg>
            <seg n="a736e35d">
              Självklart ska Centern också få en fråga om internationella idrottsevenemang.
              Det tror jag att Per förstår. Jag måste ge några centerpartister
              kredit för deras lokala engagemang, speciellt när det gäller OS-ansökningar.
              Det gäller både Östersund och att någon centerpartist vill ha
              sommar-OS till KöpenhamnMalmö-området. Förstnämnda kanske är något
              mer realistiskt än det senare, men man vet aldrig.
            </seg>
            <seg n="d0e77dfa">
              Min enkla fråga till Centerpartiet är: Är ni nöjda med det förhalande
              av evenemangsfrågan som regeringen har lyckats åstadkomma? Är
              det rimligt att man i de tre departementen bara skjuter frågan
              framför sig, eller tror Centerpartiet att kulturministern och
              näringsministern inte får något större gehör från finansministern
              i den här frågan?
            </seg>
          </u>
          <note type="speaker" n="1288d5d0">
            Anf. 96 PER LODENIUS (c) replik:
          </note>
          <u who="per_lodenius_56f3e1_w" xml:id="i-17dd21cc6e13afb0-4" n="ceb0890b">
            <seg n="29a62aeb">
              Fru talman! Jag kan inte tycka att vår regering direkt håller
              på med någon förhalning av frågorna, utan snarare tvärtom. Den
              jobbar ganska intensivt med det här, och den har nu ett samarbete
              där den tillsammans med olika organisationer försöker plocka fram
              sådant som handlar om de internationella idrottsevenemangen.
            </seg>
            <seg n="fef5090c">
              Jag vill lika gärna som Lars Wegendal få OS till Östersund. Eller
              varför inte ha MalmöKöpenhamn-modellen av OS om vi skulle kunna
              få möjligheten att anordna OS över landsgränserna? I dag finns
              egentligen inte den möjligheten, enligt de regelverk som finns
              för att anordna olympiska spel.
            </seg>
            <seg n="d41a9f61">
              Jag vill inte ställa mig bakom påståendet att det sker någon
              typ av förhalning från regeringen. Det är snarare tvärtom; regeringen
              jobbar med det här. Jag ser fram emot att få se vilken policy
              man kommer fram till när det gäller internationella idrottsarrangemang
              här i Sverige.
            </seg>
          </u>
          <note type="speaker" n="3d35bea1">
            Anf. 97 HANS BACKMAN (fp):
          </note>
          <u who="hans_backman_555379_w" xml:id="i-461f8a08cba5b660-0" n="a18a98d3">
            <seg n="0b0e81b5">
              Fru talman! Jag börjar med att yrka bifall till förslaget i betänkande
              KrU8 Statens stöd till idrotten .
            </seg>
            <seg n="6527f113">
              Som alltid när vi debatterar idrott är det stimulerande och glädjande
              med det engagemang som samtliga talare visar för idrottens bästa.
              Idrotten är vår största folkrörelse, som engagerar, entusiasmerar,
              fostrar och får människor att växa. Över 20 000 föreningar är
              anslutna till Riksidrottsförbundet. Tillsammans samlar de mer
              än 3,5 miljoner medlemmar och 600 000 ledare. Inom idrottsrörelsen
              finns ett starkt engagemang som vi måste tillvarata och stötta.
              Dagens debatt visar också att den viljan verkligen finns här i
              riksdagen, vilket är glädjande.
            </seg>
            <seg n="70c54593">
              Vi lever i ett samhälle som i ökande omfattning präglas av stillasittande
              arbete och minskat motionerande och idrottande. Brist på motion
              i kombination med dåliga matvanor gör att livsstilssjukdomar ökar
              i omfattning. Idrottande och motion har i allt större utsträckning
              förpassats ut ur vardagen till schemalagda tider vid sidan av
              de vardagliga aktiviteterna.
            </seg>
            <seg n="4f33e219">
              När vi tittar på Folkhälsoinstitutets rapport från 2007 om de
              fysiska aktiviteterna i befolkningen framgår det att var tredje
              person mellan 18 och 30 år inte är tillräckligt fysiskt aktiva.
              Andelen bland personer över 30 år är hela 40 procent. Man kan
              också se att lågutbildade personer med låg socioekonomisk status
              rör sig mindre än högutbildade och mindre än grupper med hög socioekonomisk
              status.
            </seg>
            <seg n="3fce983c">
              I genomsnitt är såväl barn som vuxna i Sverige mindre fysiskt
              aktiva och mer stillasittande än i de flesta andra EU-länder.
              Vad gäller barns fysiska aktivitet presenteras djupt oroande data
              i Folkhälsoinstitutets Compass-studie för 2004: Var fjärde pojke
              och var tredje flicka i studien uppnådde inte den rekommenderade
              fysiska aktiviteten. 14,5 procent av pojkarna och 11,2 procent
              av flickorna var överviktiga.
            </seg>
            <seg n="c97fef19">
              En undersökning genomförd av Helsingforss stad 2007 visar att
              barn och ungdomar i de lägre socioekonomiska grupperna är fysiskt
              inaktiva i mycket större utsträckning än barn i de högre. Exempelvis
              är över 60 procent av flickorna i gymnasiet i Helsingfors i de
              lägre socioekonomiska grupperna fysiskt inaktiva, och över 80
              procent är inte med i någon idrottsförening. Flickor med invandrarbakgrund
              är dessutom betydligt mindre fysiskt aktiva än pojkar med motsvarande
              bakgrund och flickor från traditionellt svenska hem. Över 60 procent
              av första generationens invandrarflickor i tonåren är fysiskt
              inaktiva.
            </seg>
            <seg n="1c0caa9c">
              Det är av central betydelse för folkhälsan att det offentliga
              kraftsamlar för att skapa möjligheter för alla att röra sig och
              utöva idrott oavsett bakgrund eller tjocklek på sin egen eller
              föräldrarnas plånbok. Mångfald och tillgänglighet till utrymme
              för idrott och motion är viktigt.
            </seg>
            <seg n="fd43af39">
              Fru talman! Det är därför mycket bra att regeringen nu presenterar
              en stark och bra idrottsproposition. Ett viktigt inslag i propositionen
              är att den framtida statliga finansieringen av idrotten tryggas
              genom att regeringen föreslår att statens stöd till idrotten i
              framtiden ska ges genom ett stabilt och förutsägbart statsanslag.
              Det här har vi i Folkpartiet länge arbetat för. Vi har tyckt att
              det har varit viktigt att finansieringen från staten till idrottsrörelsen
              ska göras mer förutsägbar. Så blir nu också fallet.
            </seg>
            <seg n="9859f373">
              De bidrag som utbetalas till det lokala föreningslivets barn-
              och ungdomsverksamhet och som baseras på det totala överskottet
              från Svenska Spel har varierat under senare år. Då blir det förstås
              svårt för idrottsrörelsen att förutse och planera sin barn- och
              ungdomsverksamhet ute i idrottsföreningarna och ungdomsorganisationerna.
            </seg>
            <seg n="dcefb8ee">
              Regeringen föreslår därför att statens stöd till det lokala föreningslivets
              barn- och ungdomsverksamhet i stället ska ingå i det statsanslag
              till ungdomsorganisationerna respektive idrotten som årligen föreslås
              i regeringens budgetproposition och fastställs här i riksdagen.
              Även det generella spelbidraget till idrottsrörelsen som har uppgått
              till 60 miljoner kronor per år under senare år ska ingå i statsanslaget
              till idrotten. Regeringen fortsätter också sin särskilda satsning
              på Idrottslyftet. Den satsningen uppgår till 500 miljoner kronor
              per år.
            </seg>
            <seg n="63066afb">
              Fru talman! Jag tycker att just Idrottslyftet är en väldigt bra
              sak. Idrottslyftets huvudinriktning är att öppna dörrarna till
              idrotten för fler barn och ungdomar och att utveckla verksamheten
              så att de väljer att idrotta längre upp i åldrarna. Mot den bakgrund
              jag hade i min inledning med allt fler fysiskt inaktiva är det
              här förstås en viktig sak och en viktig satsning som görs av regeringen.
            </seg>
            <seg n="02c6f7f0">
              Ett gott exempel på ett projekt som har fått medel via Idrottslyftet
              är ett integrationsprojekt som drivs av Eskilstuna friidrott.
              Föreningen bildades i början av 2006 och har i dag över 700 medlemmar
              varav 80 procent har invandrarbakgrund. Med fokus på Eskilstunas
              bostadsområden har föreningen lyckats med föresatsen att hitta
              och aktivera invandrade ungdomar. Ett av de konkreta mål som föreningen
              har är att skapa kontaktytor mellan föreningen, de aktiva ungdomarna,
              deras familjer och skolan.
            </seg>
            <seg n="86075a18">
              Fru talman! Ytterligare en viktig satsning och ett viktigt inslag
              i regeringens idrottspolitik är den förstärkta elitsatsning som
              ska bygga vår framtida elit genom att ge de bästa förutsättningar
              för våra ungdomar att utvecklas till att bli internationellt konkurrenskraftiga
              inom sina respektive idrotter.
            </seg>
            <seg n="6ca5c73e">
              Efter att ha fört en dialog med Riksidrottsförbundet beslutade
              regeringen i januari i år att avsätta nära 135 miljoner kronor
              till en flerårig samlad förbundsövergripande och behovsprövad
              elitsatsning inom svensk idrott. Medlen kommer från en andel av
              överskott från AB Svenska Spels verksamhet från 2007. Då gick
              bolaget med stor, rent av exceptionellt stor, vinst.
            </seg>
            <seg n="8edc19ef">
              Nu ska Riksidrottsförbundet redovisa den närmare inriktningen
              på elitsatsningen under 2009, närmare bestämt i juni. En målsättning
              med detta är en ny samlad elitorganisation där den samlade centrala
              kompetensen inom Sveriges Olympiska Kommitté, Sveriges Paralympiska
              Kommitté och Riksidrottsförbundet ska tas till vara och vidareutvecklas.
            </seg>
            <seg n="dbed287e">
              Det är bra att regeringen har kunnat gå idrotten till mötes i
              den här frågan. Svensk idrott är självständig. Det är bra; det
              är vi alla här är eniga om. Jag har stort förtroende för förmågan
              hos idrottsrörelsen att göra prioriteringar av stödet till idrotten
              och på bästa sätt få ut mycket av stödet.
            </seg>
            <seg n="bf0f9474">
              Med ökad samsyn inom idrotten kan talanger få bättre förutsättningar
              att satsa på sin idrott. Den satsningen är viktig eftersom en
              bra elit med förebilder som friidrottens Susanna Kallur och fotbollens
              Zlatan Ibrahimović kan ge inspiration till många att börja idrotta.
              På så vis får vi en ny bredd med nya talanger. Det skapar en ny
              elit som i sin tur stimulerar fler att börja idrotta. Det är viktigt
              med tanke på den situation jag redogjorde för i början av mitt
              anförande: Alltför många är fysiskt inaktiva.
            </seg>
            <seg n="c18dc75a">
              Folkpartiets vision för idrottspolitiken förutsätter nära och
              förtroliga kontakter mellan idrottsrörelsen och de politiska institutionerna
              på alla nivåer. Tillsammans kan vi skapa goda förutsättningar
              för tävlingsidrott, motion, en god folkhälsa och ett vitalt civilt
              samhälle som fostrar såväl unga som gamla i demokratiska värderingar.
              Jag tycker att regeringens nya idrottsproposition är ett viktigt
              led i att uppnå den vision som vi har burit med oss.
            </seg>
          </u>
          <note type="speaker" n="38203314">
            Anf. 98 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-5" n="83062cb7">
            <seg n="f7bc372f">
              Fru talman! Hans Backman har tidigare engagerat sig på ett väldigt
              positivt sätt för få fler internationella evenemang till Sverige.
              För ett år sedan när vi hade vår första idrottspolitiska debatt
              i kammaren under denna mandatperiod förde vi ett resonemang om
              detta. Då sade Hans Backman: Nu är det nära att regeringen tar
              ställning till detta.
            </seg>
            <seg n="3ea7681c">
              Jag tror faktiskt att Hans Backman verkligen menar att frågan
              är viktig. Men nu har ni i Folkpartiet ändå varit med och plockat
              fram den här propositionen. Där har ni bedrivit ett aktivt arbete.
              I fjol var det en motionsbehandling. Då var det inte så mycket
              man kunde göra. Men nu har ni plockat fram en gemensam proposition.
            </seg>
            <seg n="33c3ee05">
              Då är min fråga: Varför har Folkpartiets engagemang i den här
              frågan inte givit några avtryck i propositionen? Vad är det du,
              Hans Backman, misslyckas med när du inte lyckas få med de övriga
              partierna på en satsning? Det var den ena frågan.
            </seg>
            <seg n="b973820b">
              Den andra frågan handlar om detta med förutsägbarheten. Den lyfte
              Hans Backman själv upp i sitt anförande. Nu blir förutsägbarheten
              större. I mitt anförande ställde jag frågan: Vem blir det förutsägbart
              för? Blir det mest förutsägbart för finansministern? Eller blir
              det mest förutsägbart för idrotten? Min farhåga är att det blir
              mest förutsägbart för finansministern. Hur ser Hans Backman på
              detta?
            </seg>
          </u>
          <note type="speaker" n="41e7ad37">
            Anf. 99 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-1" n="a18a98d3">
            <seg n="ecf4d577">
              Fru talman! När det gäller frågan om förutsägbarheten delar jag
              inte den oro som Lars Wegendal har. Målet med detta är att förutsägbarheten
              ska vara lika stor för finansministern som för idrottsrörelsen.
              Även idrottsrörelsen, bland annat Riksidrottsförbundet, har uttalat
              sig positiv till att få ett förutsägbart stöd. Man har känt att
              det annars finns en viss osäkerhet när det gäller hur man ska
              kunna agera framdeles. När Svenska Spels vinst har gått ned något
              år är det svårt att veta hur man ska klara av det om man inte
              har fått besked på förhand i god tid.
            </seg>
            <seg n="7cafd070">
              Frågan om internationella idrottsevenemang är en jätteviktig
              fråga. Folkpartiets engagemang är lika hett nu som tidigare. Även
              regeringen har det här engagemanget. Man har tillsatt den här
              utredningen. Man jobbar tillsammans med bland annat Riksidrottsförbundet
              för att få fram en bra strategi för att få hit fler internationella
              idrottsevenemang. Det händer väl egentligen mer nu än vad det
              gjorde under den tidigare, socialdemokratiska regeringen. Den
              åsikten att det är bra att få fram en strategi har jag och Lars
              Wegendal haft länge. Under den gamla regeringen kom man inte så
              värst långt. Nu har vi i alla fall kommit till den situationen
              att vi har en utredning där bland annat Riksidrottsförbundet är
              med. Den jobbar med att få fram en nationell strategi för att
              få hit fler arrangemang. Jag känner god tillförsikt och tror att
              arbetet kommer leda fram till något bra.
            </seg>
          </u>
          <note type="speaker" n="5d34d434">
            Anf. 100 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-6" n="83062cb7">
            <seg n="61f1590b">
              Fru talman! Tack för de förutsägbara svaren! Vi, Hans Backman
              och jag, har säkert inte samma uppfattning om friskolor, vare
              sig generellt sett eller i det här sammanhanget. Det är jag helt
              övertygad om. Jag skulle gärna vilja höra hur Folkpartiet och
              Hans Backman ser på det som Riksidrottsförbundet lyfter upp i
              sitt remissyttrande över utredningsförslaget. Vi socialdemokrater
              menar, i likhet med Riksidrottsförbundet, att det inte är rätt
              tid att även fristående gymnasieskolor kan få del av statens stöd
              till specialidrott vid riksidrottsgymnasier. Vi menar att konsekvenserna
              måste belysas ytterligare. Man måste se på alla lokala och regionala
              idrottsgymnasier som är viktiga. Hänsyn måste även tas till gjorda
              investeringar i arenor, anläggningar och annat. Man måste också
              ta med frågan om dessa elitidrottscentrum som är viktiga och det
              utvecklingsstöd som finns.
            </seg>
            <seg n="a4b3e9e5">
              Det finns egentligen inte något utredningsunderlag för det steg
              som Folkpartiet och övriga borgerliga partier föreslår i propositionen.
              Ni verkar jäkta på mer av ideologiska skäl, om jag personligen
              får säga det, än av förnuftsmässiga skäl. Varför jäktar ni på
              det här beslutet utan egentligt underlag och utan Riksidrottsförbundets
              stöd, Hans Backman?
            </seg>
          </u>
          <note type="speaker" n="2c2bee75">
            Anf. 101 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-2" n="a18a98d3">
            <seg n="3eb06541">
              Fru talman! De två första frågorna var också tämligen förutsägbara.
              Den här var möjligen lite mer oförutsägbar.
            </seg>
            <seg n="e2850454">
              Jag tycker själv inte att det finns någon anledning att exkludera
              en viss typ av gymnasier från att bedriva utbildning inom idrotten
              och vara riksidrottsgymnasier. Det är precis samma sak som med
              andra friskolor. Uppfyller man de kvalitetskrav som ställs på
              skolan ska man förstås få ha all typ av undervisning. Jag ser
              inget konstigt med det. Jag skulle snarare tycka att det vore
              märkligt om vi skulle ha kvar den ordning som har varit där man
              exkluderar just frigymnasierna från att bedriva den här typen
              av undervisning.
            </seg>
            <seg n="ae22fc5d">
              Jag kan ju fråga Lars Wegendal varför han tycker att just idrotten
              skulle vara värd att exkludera från dessa utbildningar. Jag är
              medveten om att Lars Wegendal inte kan svara på detta, men det
              kan vi ta upp i en framtida debatt.
            </seg>
            <seg n="a49fb02c">
              Jag tycker att det är helt naturligt att alla gymnasier som bedriver
              en bra skolutbildning och som följer läroplanen ska få bedriva
              all typ av undervisning.
            </seg>
          </u>
          <note type="speaker" n="dbc638bb">
            Anf. 102 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-3" n="1c467d47">
            <seg n="03edb202">
              Fru talman! Jag reagerade på en del saker som Hans Backman sade.
              I början räknade han upp ett antal anledningar till att vi har
              problem med barn och ungdomar, till exempel stillasittande, övervikt,
              folkhälsoproblem och så vidare. Sedan nämnde han att det finns
              ett antal orsaker till detta, bland annat socioekonomiska orsaker.
              Det finns alltså skillnader i dag när det gäller ungdomars möjligheter
              att idrotta och vara aktiva beroende på vilka familjeförhållanden
              de har, vilken ekonomi de har och var de bor någonstans.
            </seg>
            <seg n="fec2926e">
              Den här regeringen ser till att de som har det sämst, arbetslösa,
              sjuka och pensionärer, inte har samma ekonomiska möjligheter att
              stötta barn och ungdom att idrotta. Man sänker kommunernas ekonomier,
              som är de absolut viktigaste.
            </seg>
            <seg n="82aba19a">
              Frågan är: Hur kompenserar man detta? Vad är Folkpartiets inställning
              till de här frågorna? Rent praktiskt vi tar bort retoriken utifrån
              de förutsättningar som Hans Backman redogjorde för, gör man precis
              tvärtom. Man försämrar för dem som har det sämre ställt. Man ger
              sämre förutsättningar för dem som inte har så mycket pengar. Hur
              kompenserar man det? Hur ändrar man detta, speciellt nu när vi
              är på väg in i en kris och en lågkonjunktur som kommer att drabba
              stenhårt? Vi vet att barn till ensamstående föräldrar, arbetslösa
              och sjukskrivna inte har samma möjligheter att betala själva.
              Tar man dessutom bort kommunernas möjligheter att kompensera detta
              ökar klasskillnaderna. Vad tänker Hans Backman göra, via Folkpartiet
              och in i regeringen, för att det här ska förändras?
            </seg>
          </u>
          <note type="speaker" n="0f166a53">
            Anf. 103 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-3" n="a18a98d3">
            <seg n="f97a49bc">
              Fru talman! Tack för att Torbjörn Björlund tar in idrotten i
              det stora samhällsperspektivet! Jag tycker att det är värt att
              göra det. Jag tycker inte att det är som Torbjörn Björlund säger
              när det gäller utvecklingen i samhället. Vi har gjort många satsningar
              för att få fler i arbete. Väldigt många kom in i arbete innan
              den finansiella krisen uppstod. Vi har också jobbat, och jobbar,
              hårt för att förbättra skolan och förhindra de många avhopp som
              har varit från skolan. Att man inte klarar av skolan och inte
              får rätt förutsättningar i skolan är en orsak till att man hamnar
              illa ute i samhället.
            </seg>
            <seg n="00e15f80">
              Vi satsar också på att få en bra rehabiliteringsgaranti så att
              man kan komma tillbaka i arbete om man blir sjuk eller får en
              skada så att man blir sjukskriven. Vi gör väldigt mycket för att
              förbättra för människor. Det hänger ihop med hela vår politik.
              Vi vill förstås göra det bättre och lättare för människor att
              vara verksamma i samhället.
            </seg>
            <seg n="603a3e02">
              En av de satsningar som ligger i idrottspolitiken är Idrottslyftet.
              Jag nämnde exemplet från Eskilstuna. I friidrottsklubben i Eskilstuna
              har man lyckats få in fler personer, exempelvis med invandrarbakgrund,
              i idrottsverksamheten.
            </seg>
            <seg n="0170c957">
              Det är min bedömning att regeringen gör mycket för att förbättra
              den situation som vi har. Som jag sade i mitt anförande är det
              väldigt viktigt beroende på att personer med låg utbildning och
              låg socioekonomisk status faktiskt rör på sig mindre. Jag tycker
              att de satsningar som görs är viktiga. Jag tycker att det går
              åt rätt håll.
            </seg>
          </u>
          <note type="speaker" n="fc579e2d">
            Anf. 104 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-4" n="1c467d47">
            <seg n="7c66be17">
              Fru talman! Jag välkomnar Idrottslyftet. Frågan är om Hans Backman
              kan verka för att det blir permanent. Det vore en välgärning i
              sådana fall om man kunde säga att de pengarna alltid finns framöver,
              framför allt kanske att man lyfter in det här på kommunal nivå,
              så att pengarna för att göra Idrottslyftet finns där. Annars kommer
              det definitivt att bli stora problem för dem som inte själva har
              pengar att betala med.
            </seg>
            <seg n="33ea5dfa">
              Samma sak är det när det gäller satsningen på anläggningar. Jag
              var ju inne på hur vi enkelt skulle kunna se till att barn och
              ungdomar i sin närhet har tillgång till anläggningar och möjlighet
              att aktivera sig spontant, och då är näridrottsanläggningar det
              huvudsakliga.
            </seg>
            <seg n="7e04f4f2">
              Jag skulle också vilja ha en kommentar till hur vi ska göra för
              att få det här att bli verklighet i en minskad kommunal ekonomi
              och när man inte heller från idrottsrörelsen centralt har så stora
              möjligheter att lägga mycket pengar på det. Man lägger så mycket
              man kan. Det finns exempel på att man har lagt in ett antal kronor
              för att få det här att bli verklighet, men de stora pengarna läggs
              faktiskt från kommunerna. Det är fortfarande så att allt detta
              vilar på att kommunerna har en bra ekonomi. Hela grunden ligger
              på det.
            </seg>
            <seg n="be6697db">
              Då är frågan: Hur gör man? Ska vi ha ett idrottslyft på 5 miljarder,
              eller ska vi ha ett idrottslyft på ännu mer för att få det här
              att bli verklighet?
            </seg>
            <seg n="acaa4409">
              Någonstans måste man hitta en nivå och göra den permanent, därför
              att där är någonting som är grunden till idrottsverksamheten.
            </seg>
            <seg n="6a315235">
              En sak till: Jag tycker att det är lite spännande med det här
              med idoler och inspiration. Just grunden till att man idrottar
              finns ofta i att man kanske, som Hans Backman sade, ser Zlatan
              och andra på tv. Men det som är absolut viktigast är att man har
              en bra idrottsledare. Även där måste förutsättningarna vara att
              idrottsledarna utbildas på rätt sätt, att idrotten får förutsättningar
              och att det finns anläggningar där idrottsledarna kan bedriva
              verksamheten.
            </seg>
          </u>
          <note type="speaker" n="806af6e6">
            Anf. 105 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-4" n="a18a98d3">
            <seg n="465f6872">
              Fru talman! Naturligtvis delar jag helt det här med att det är
              viktigt att få en bra idrottsledare när man börjar idrotta. Det
              är väl det som är steg två. När man väl har fått inspiration från
              exempelvis Zlatan Ibrahimović eller Susanna Kallur att börja idrotta
              är chansen förstås mycket större att man får stimulans att fortsätta
              idrotta längre upp i åldrarna om man också får bra idrottsledare.
              De ledarsatsningar som görs av bland annat Riksidrottsförbundet
              är väldigt viktiga och väldigt bra.
            </seg>
            <seg n="8dff1599">
              När det gäller den kommunala ekonomin gör regeringen satsningar
              på denna. För 2009 blir det 7 miljarder kronor som kommunerna
              får från staten för att klara av den svåra situation som uppstått
              på grund av den finansiella krisen. Tidigare kom också en sänkning
              av arbetsgivaravgifterna med 1 procent som gav kommunerna 3 miljarder
              kronor. Det har också stärkt kommunernas ekonomi och kan lindra
              effekterna nu när det är så pass svårt som det är och kan komma
              att bli 2010.
            </seg>
            <seg n="e7dd6615">
              Det är också viktigt att Riksidrottsförbundet har ett anläggningsbidrag
              som får sökas av idrottsledningar som är anslutna till Riksidrottsförbundet.
              Det är bidrag som beviljas för uppförande eller om- och tillbyggnad
              av anläggningar för idrotts- och friluftsliv. Det kan även vara
              den där näridrottsplatsen, så det är en viktig och bra sak.
            </seg>
            <seg n="f3a43fd0">
              Man kan se att just Idrottslyftet är viktigt att ha med, för
              det har också en roll i detta. Under det första året, 2007, gick
              enligt en rapport ca 50 miljoner kronor till ökad tillgänglighet
              varav hälften av medlen tilldelades storstadsdistrikten. Av de
              177 objekten som har erhållit bidrag finns det ett antal, till
              och med många, näridrottsplatser som har fått bidrag. Det tycker
              jag är bra.
            </seg>
          </u>
          <note type="speaker" n="e8cf00a1">
            Anf. 106 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-3" n="de7e7494">
            <seg n="b703a8e8">
              Fru talman! Hans Backman berör inte heller miljön när statliga
              garantier diskuteras. Tydligen är det inte en prioriterad fråga
              i de fyras gäng. Min fråga är då: Är det inte viktigt att de statliga
              garantier som man ska ge vid stora evenemang också innebär att
              vi ställer om Sverige till ett klimatsmart samhälle och att detta
              kan bidra? Vore det ändå inte rimligt att svara på det? I betänkandet
              har majoriteten bara hänvisat till den utredning som pågår, och
              i den utredningen nämns inte miljöaspekterna.
            </seg>
            <seg n="3a8f7e12">
              Min andra fråga handlar om ifall Folkpartiet inte drar några
              slutsatser av de folkhälsorapporter som Hans Backman nämnde i
              sitt anförande. Jag håller helt med om att det är väldigt viktiga
              påpekanden som Folkhälsoinstitutet gör. Det hänger inte bara ihop
              med fysisk aktivitet, utan det hänger också ihop med socioekonomi
              som även Torbjörn Björlund lyfte i förra replikskiftet här.
            </seg>
            <seg n="4d7a05dc">
              Att minska ohälsoklyftorna är något av det viktigaste som finns.
              Mellan Mörby och Sundbyberg skiljer det sex år i livslängd. Det
              är lika stor skillnad som mellan Sverige och Albanien. Det tänker
              vi inte på så ofta, men det är faktiskt vad de här socioekonomiska
              faktorerna betyder.
            </seg>
            <seg n="e70475e4">
              Vilka slutsatser anser Folkpartiet att man bör dra av det?
            </seg>
          </u>
          <note type="speaker" n="18e16917">
            Anf. 107 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-5" n="a18a98d3">
            <seg n="828ce1be">
              Fru talman! För att börja med det sista är en konsekvens just
              framtagandet av rehabiliteringsgarantin. Det är ett sätt att snabbt
              få vård och att snabbt få hjälp att komma tillbaka till arbetslivet.
              Det finns också satsningar på vårdgaranti och andra saker som
              ska göra att man snabbt får vård, hjälp och stöttning att få tillbaka
              sin hälsa om man skulle ha fått problem med den. Det görs sådana
              satsningar, så det är slutsatser vi drar av situationen.
            </seg>
            <seg n="fb4333f5">
              När det gäller miljön och de internationella evenemangen är miljön
              så självklar att den förstås kommer att ingå när Sverige ansöker
              om och satsar på att få hit ett internationellt evenemang. Den
              är till och med en konkurrensfördel.
            </seg>
            <seg n="d2462c25">
              Jag kan också nämna att Riksidrottsförbundet i sin nuvarande
              verksamhet ger möjlighet att miljöcertifiera föreningar, förbund,
              arrangemang och anläggningar. Man har introducerat idrottens egen
              miljöcertifiering, Grön idrott, som kan användas för att miljöcertifiera
              en förening, ett arrangemang, en klubblokal eller en anläggning.
            </seg>
            <seg n="d26c09bb">
              Föreningar kan certifiera sig på tre nivåer: guld, silver och
              brons. Man kan konstatera att 20 föreningar hittills har certifierats
              på guldnivån, 64 på silvernivån och 86 på bronsnivån. Certifierade
              klubbar finns i stor omfattning just inom motorsporten.
            </seg>
            <seg n="4eae11d0">
              Det pågår alltså väldigt mycket arbete med miljöhänsyn inom idrottsrörelsen
              i dag. Därmed tar jag det för självklart att detta fina miljöarbete
              ingår även när man satsar på att få hit internationella idrottsevenemang.
              Allt annat vore förstås märkligt.
            </seg>
          </u>
          <note type="speaker" n="a326705f">
            Anf. 108 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-4" n="de7e7494">
            <seg n="0cc29b89">
              Fru talman! När det gäller miljön är det jättebra att RF har
              börjat jobba med de här kriterierna, men ser man på vad kriterierna
              verkligen står för är det på en ganska basic nivå. Jag tycker
              att det är rimligt att man börjar där. Att drygt hundra av 20
              000 föreningar har lyckats miljöcertifiera sig är en bra början,
              men frågan var vad som är den politiska ambitionen. Man kan inte
              ta för givet eller förvänta sig, för då borde det faktiskt stå
              i betänkandet att ni, som Hans Backman framför här, anser att
              det är viktigt med miljöfrågor. Då borde det också stå i betänkandet.
              Men av betänkandet framgår det inte alls. Jag hoppas att vi så
              småningom kan få ett förtydligande så att det faktiskt står så
              när policyn kommer fram.
            </seg>
            <seg n="0f9e6fcc">
              Låt oss gå tillbaka till frågan om ohälsoklyftorna. Jag är väl
              medveten om hur rehabgarantin fungerar eftersom jag är ordinarie
              ledamot i socialförsäkringsutskottet. Det som kallas för garanti
              är tidsgränser. Hittills finns det ingen garanti att faktiskt
              få någon hjälp. Det man får är gränsen att efter ett år få en
              sänkt ersättning och efter 550 dagar helt kastas ut ur systemet.
              Det är vad som gäller i dag.
            </seg>
            <seg n="80758948">
              Det barn som råkar ha en förälder som är sjukskriven och som
              inte längre får någon ersättning kan inte få hjälp om det vill
              gå till idrottsklubben där det kostar 6 000 kronor om året att
              spela hockey. Det barnet är inte hjälpt av rehabgarantin.
            </seg>
            <seg n="0a75dcd0">
              Jag vill också på slutet fråga: Ni är jättetydliga i frågan om
              SOK, och det tycker jag är bra, men varför är ni inte tydliga
              om dopningen? Där skulle man kunna säga samma sak.
            </seg>
          </u>
          <note type="speaker" n="5be0ba4c">
            Anf. 109 HANS BACKMAN (fp) replik:
          </note>
          <u who="hans_backman_555379_w" xml:id="i-461f8a08cba5b660-6" n="a18a98d3">
            <seg n="bc8b164e">
              Fru talman! När det gäller rehabgarantin är tidsgränserna uppsatta
              för att man ska få vård och hjälp i tid så att man kan bli frisk,
              till skillnad från hur det alltför ofta var under den tidigare
              regeringen som Miljöpartiet stödde då alltför många hamnade i
              förtidspension mot sin vilja, till och med unga människor. Det
              är det vi vill komma bort från, så att barn inte får en förälder
              som hamnar i förtidspension mot sin vilja. Vi vill att föräldern
              ska kunna få bli frisk. Därför har vi tidsgränsen i en rehabgaranti
              som ska ge de möjligheterna.
            </seg>
            <seg n="91bb7ac9">
              När det gäller dopning görs det mycket arbete. Jag är faktiskt
              lite osäker på vilken fråga som ställdes där. Vi gör satsningar
              mot dopning. Det är viktigt. Sedan har vi varit inne på att man
              ska titta på dem som inte är inom idrottsrörelsen men som också
              dopar sig. Då är mitt svar detsamma som kommit i tidigare inlägg
              här: Det är också en polisiär fråga. Här är det alltså viktigt
              att man också tittar på att det är en olaglig verksamhet. Det
              är ju en politisk vilja vi har att polisen ska ha resurser att
              stävja brottslighet. Det finns också en utredning som ska titta
              på hur man i framtiden ska hantera personer som dopar sig men
              som inte ingår i idrottsrörelsen.
            </seg>
            <seg n="03c6293f">
              Det är mitt svar. Frågan är under bearbetning, och det är dessutom
              viktigt att komma ihåg att det är en polisiär verksamhet.
            </seg>
          </u>
          <note type="speaker" n="da21e7d9">
            Anf. 110 DAN KIHLSTRÖM (kd):
          </note>
          <u who="dan_kihlstrom_5b0dc9_w" xml:id="i-841dbd2014595941-0" n="61beabca">
            <seg n="f314f572">
              Fru talman! Det är skönt att vi i kulturutskottet behåller kulturen
              med långa och ingående debatter. Om jag inte räknar alldeles fel
              har vi hållit på i två och en halv timme nu, och det är ju intressant,
              så vi lär väl hålla på en stund till.
            </seg>
            <seg n="c75c4259">
              Det finns många intressanta och viktiga förslag i det här betänkandet,
              från regeringen i första hand men också från motionärer, tycker
              jag. Det mesta har väl sagts, så jag ska inte gå igenom alla punkter
              igen i den här idrottsdebatten, utan om möjligt kanske det blir
              lite mer generellt.
            </seg>
            <seg n="2dd03448">
              När det gäller regeringens proposition tycker jag att det är
              bra att barnperspektivet förstärks ytterligare och att det är
              bra att idrottsrörelsen också får ett mer stabilt och förutsägbart
              bidrag inom ramen för ett förhöjt statsanslag. När det gäller
              de reservationer som finns i betänkandet känner jag faktiskt igen
              många av dem.
            </seg>
            <seg n="a1c1c956">
              Jag uppfattar att det finns en bred samsyn när det gäller idrottens
              betydelse och roll i samhället, och jag tror också att vi är överens
              om att statens bidragsgivning till idrottsrörelsen ska ske med
              respekt för att idrottsrörelsen är en självständig, oberoende
              och stor folkrörelse. Precis som har sagts är idrottsrörelsen
              den största folkrörelsen i vårt land, och det är viktigt att säkra
              idrottens självständighet och särart. Idrottsrörelsen har och
              ska ha ett starkt stöd från staten, men verksamheten ska vara
              självständig i förhållande till stat, kommun och näringsliv.
            </seg>
            <seg n="6161c242">
              Idrott i alla dess olika former det har sagts flera gånger spelar
              en viktig roll i många människors liv, och idrottsrörelsen det
              har också sagts utför många viktiga uppgifter i samhället. Många
              utövar idrott aktivt. Det kunde vara fler! Ännu fler får en rikare
              fritid genom att som åskådare intressera sig för olika idrotter.
              Idrotten innebär också ett rikare socialt liv, meningsfull aktivitet
              och en bättre folkhälsa. Visst är det så att mer än hälften av
              alla ungdomar är med i en idrottsförening? Jag tror att det är
              så.
            </seg>
            <seg n="2a36d9c7">
              Låt mig bara peka på vad det här innebär när det gäller personlig
              utveckling av ansvar, kamratskap och respekt. Det har vi också
              hört förut i debatten.
            </seg>
            <seg n="34a1cccb">
              Ett av de mer framträdande dragen i idrottens utveckling de senaste
              åren ja, jag skulle kunna ta i och säga de senaste 50 åren eftersom
              jag befinner mig i den åldern ungefär är att den spontana idrotten
              har minskat. Jag erkänner! Så är det nog tyvärr för mig också.
              Jag såg bara händelsevis en gammal forskning som berättade att
              1968 spontanidrottade 80 procent av pojkarna och 50 procent av
              flickorna. Jag ska väl erkänna här att jag var en av de pojkarna.
              Vi sprang ut till idrottsplatser, gräsplättar och isar vad som
              nu fanns och det var där som saker och ting hände. För att vara
              lite personlig: Höjden av lycka var väl när pappa kom hem från
              jobbet och sade: Allihop mot mig!
            </seg>
            <seg n="c12eadfa">
              Det var fotboll i det fallet, och det var roliga eftermiddagar,
              men också svettiga. Jag tror att de betydde någonting för folkhälsan.
            </seg>
            <seg n="293dd3bf">
              Den övergripande utveckling som har skett är att barn och ungdomar
              lever ett organiserat liv även på fritiden. Men det finns också
              väldigt många som tyvärr är fysiskt passiva. Många idrotter förutsätter
              också att föräldrar kan skjutsa till träningar och också betala
              utrustning. Det har också debatterats här.
            </seg>
            <seg n="c85737e6">
              Spontanidrotten har stor betydelse för att stimulera barns samarbetsförmåga,
              kreativitet och hälsa, och eftersom spontanidrotten har minskat
              innebär utvecklingen att fler barn och ungdomar inte är fysiskt
              aktiva över huvud taget.
            </seg>
            <seg n="c091dde0">
              Därför vill jag i likhet med motionärerna understryka vikten
              av att det finns tillgång till idrottsplatser, eller helt enkelt
              grönytor, skulle jag vilja säga, i närheten av hemmet. Jag tycker
              också att det är viktigt att underlätta för barn och ungdomar
              att utöva spontanidrott.
            </seg>
            <seg n="8f955cb5">
              Nu är det väl kanske inte alltid så att de där enormt stora satsningarna
              behövs. Hemma där jag bor, där har vi en grönyta, en väldigt fin
              sådan, som har funnits där i alla år. Kommunen är där och klipper
              och så, så den hålls i ordning på det sättet. Men förut var det
              så att den någon enstaka gång användes av barnen. Man hade kvartersfester
              och sådant och spelade brännboll. Men förra året var det faktiskt
              så att kommunen jag tror att det var kommunen; jag har faktiskt
              inte kollat ställde dit två flyttbara fotbollsmål. Och nu, kan
              jag säga, är det barn och ungdomar där varje dag och spelar, och
              jag tycker att det är väldigt roligt.
            </seg>
            <seg n="30821254">
              Jag vill också bara säga några korta ord någon har varit inne
              på det förut också om etikfrågorna. De nämns i inledningen av
              betänkandet också som en del av de syften med statsbidraget som
              radas upp. Som jag sade tidigare spelar idrotten en viktig fostrande
              roll för många barn och ungdomar som ägnar en stor del av sin
              fritid åt idrottsutövande. De gör det för att de förhoppningsvis
              tycker att det är roligt och för att de känner sig delaktiga.
              De blir erkända och sedda i en aktiv gemenskap. I laget får de
              lära sig att ta ansvar och vad samarbete är. Det finns givna och
              tydliga regler som måste följas, och bryter någon mot dessa följer
              omedelbart sanktioner.
            </seg>
            <seg n="88aee829">
              Jag vet att idrottsrörelsen under ett antal år har arbetat med
              de etiska frågorna ur olika perspektiv. Det handlar om allt från
              uppträdande på planen till droger och även dopningsfrågor. Detta
              arbete handlar om att stimulera positiva beteenden och motverka
              negativa. Idrottsrörelsen har också själv satt upp ett högt mål
              om att uppfattas som en samhällsnyttig folkrörelse och en förebild
              för etik och ansvarstagande. En effekt av detta måste bli hur
              barn- och ungdomsidrotten utformas men också hur till exempel
              jämställdhetsarbetet fördjupas.
            </seg>
          </u>
          <note type="speaker" n="20a04a43">
            Anf. 111 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-7" n="83062cb7">
            <seg n="0be11107">
              Fru talman! Jag blev väldigt engagerad när Dan Kihlström tog
              upp det här med spontanidrotten. Jag minns mitt första idrottspolitiska
              anförande i denna kammare då jag lyfte upp just spontanidrottens
              betydelse och kopplade den till samhällsplaneringen, en erfarenhet
              som jag har från de södra förorterna i Helsingfors, men också
              de ideella ledarnas betydelse. Jag berättade om en gammal idrottsledare
              nere i Karlskrona som hette Esse Carlsson som var en stor förebild
              för mig. Det där är frågor som vi alla måste hålla väldigt levande,
              tror jag, för de har stor betydelse för barn och ungdomar.
            </seg>
            <seg n="71d90384">
              Jag har bara två korta frågor. Det finns tydliga tecken på att
              den totala dopningen ökar i landet, framför allt utanför idrotten.
              Vi socialdemokrater har också sagt att regeringen bör utreda frågan
              om en fristående organisation som siktar mot liknande organisationer
              och verksamheter, som man till exempel har både i Danmark och
              i Norge. Vad är det som gör att Dan Kihlström och Kristdemokraterna,
              som en del av regeringen, har hamnat i det ställningstagande ni
              nu har gjort, nämligen att inte utreda en fristående antidopningsverksamhet
              utan acceptera en organisation som nu visar sig vara egentligen
              otillräcklig? Eller är det så att ni är nöjda med att RF ska ta
              initiativet så att ni bara sitter och väntar på att de ska komma?
              Då ska vi ta och ringa till dem så att de kommer så snabbt som
              möjligt.
            </seg>
            <seg n="4e5cd22b">
              Den andra korta frågan är: Vet Dan Kihlström hur många år elitidrottssatsningen
              gäller? Det känns precis som när Idrottslyftet introducerades.
              Inte heller då sade man antalet år, men så småningom kom det.
              Har ni någon idé om hur länge pengarna ska räcka?
            </seg>
          </u>
          <note type="speaker" n="14c896cf">
            Anf. 112 DAN KIHLSTRÖM (kd) replik:
          </note>
          <u who="dan_kihlstrom_5b0dc9_w" xml:id="i-841dbd2014595941-1" n="61beabca">
            <seg n="02176dad">
              Fru talman! Jag och Lars Wegendal har några gånger under åren
              diskuterat idrottspolitik och då även spontanidrotten samt möjligheten
              till grönytor och annat. Det är intressant och bra att vi kan
              fortsätta på det spåret.
            </seg>
            <seg n="4db1213b">
              Jag vill något stanna till vid dopningsfrågan. Också jag har
              varit med ett tag och kommer ihåg den stora idrottsproposition
              som Lars Wegendal tog upp i sitt anförande. Om man går tillbaka
              till dopningsfrågan kommer jag, om jag inte alldeles missminner
              mig, ihåg lite grann av diskussionerna och förslagen som fanns
              när det arbetet startade någon gång kring sekelskiftet. Då fördes
              det in nya pengar för att kunna arbeta mot dopningen, men Lars
              Wegendals regering såg till att det mesta av pengarna hamnade
              hos Riksidrottsförbundet. Det var, om jag kommer ihåg rätt, till
              och med en omfördelning inom Riksidrottsförbundet. Dessutom satsades
              en del på en dopningsjour och på ett dopningslaboratorium. Det
              var den lilla delen, och vad jag förstår finns de fortfarande
              kvar. Det är alltså ett stort arbete som pågår.
            </seg>
            <seg n="cd3cdd14">
              Jag tror att det är bra med det samarbetet och är inte främmande
              för en utveckling på detta område. Jag vill bara något påminna
              om historien bakom och hur det var då. Riksidrottsförbundet har
              under åren gjort ett hyfsat gott arbete i dessa frågor i Sverige;
              det kan man nog säga. Jag tycker att det är bra att ge Riksidrottsförbundet
              möjlighet att diskutera frågan oberoende av oss och sedan kanske
              även fortsätta en dialog med staten.
            </seg>
          </u>
          <note type="speaker" n="ab9c78ad">
            Anf. 113 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-8" n="83062cb7">
            <seg n="3b73b81d">
              Fru talman! Jag förnekar inte på något sätt det arbete som har
              gjorts. Det har varit helt riktigt, och jag tror att vi i kammaren
              varit helt överens om att Riksidrottsförbundet ska ha en styrande
              och ledande roll när det gäller antidopningsarbetet.
            </seg>
            <seg n="90688b8e">
              Bekymret nu är att Wadas antidopningskod har ändrats. Det innebär
              att man inte klarade arbetet genom att hålla det inom idrotten.
              Man måste i stället bredda det. Det problem man ser är att det
              skvätter över från alla dessa gym. Jag säger detta väldigt generellt
              för det är många kraftsportare som dopar sig på gym, och där kan
              man inte gå in och kontrollera dem. Det är just det som Riksidrottsförbundet
              tar upp i sitt remissvar till den utredning som ligger till grund
              för propositionen. Det är därför vi skriver motionen. Det är läge
              att göra det i dag.
            </seg>
            <seg n="91629223">
              Eftersom regeringen i anslaget Statens stöd till idrotten har
              pengar som går till antidopningsarbete tycker jag att det är märkligt
              att man inte tagit tillfället i akt och fört in det arbetet i
              propositionen. Det är ju första gången som alliansregeringen lägger
              fram en proposition på idrottens område, och därför borde man
              ha gjort det.
            </seg>
          </u>
          <note type="speaker" n="36192a53">
            Anf. 114 DAN KIHLSTRÖM (kd) replik:
          </note>
          <u who="dan_kihlstrom_5b0dc9_w" xml:id="i-841dbd2014595941-2" n="61beabca">
            <seg n="051d0d22">
              Fru talman! Frågan är återigen inte ny. Även om det under åren
              skett en utveckling tyckte jag att det var viktigt i sammanhanget
              att nämna hur starten hade varit eftersom Lars Wegendal inte tog
              upp det i sitt anförande. Det var viktigt att ge en historiebeskrivning.
              Den här frågan har väl inte förändrats så radikalt under det senaste
              året. Också under de år som Lars Wegendal ingick i regeringsunderlaget
              pågick utvecklingen. Det fanns kanske anledning att även då följa
              frågan på olika sätt.
            </seg>
            <seg n="e1199b75">
              Antidopningsarbetet är naturligtvis viktigt på alla fronter.
              Jag kan hålla med om att det har förändrats där har Lars Wegendal
              en poäng och att det också finns på andra områden, inte bara inom
              idrotten, även om det varit ett dominerande område. Också det
              internationella arbetet har varit baserat på det. Jag är öppen
              för att följa frågan aktivt och se till att det även sker på andra
              områden. Det är inte så att vi på något sätt har utestängt den
              möjligheten.
            </seg>
            <seg n="d650227a">
              Låt oss följa utvecklingen och också se vad Riksidrottsförbundet
              fortsättningsvis kommer att säga och tycka utifrån sina stämmor.
            </seg>
          </u>
          <note type="speaker" n="0aaf9223">
            Anf. 115 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-23" n="d27eb9d7">
            <seg n="ecb776ac">
              Fru talman! Kära vänner! Det är roligt att kunna vara med i dag,
              även om det blev lite knappt om tid på grund av möte på Island,
              vilket Lars Wegendal uppenbarligen väl kände till. Det är också
              roligt att kunna stå här och lägga fram en i mitt tycke mycket
              bra idrottsproposition.
            </seg>
            <seg n="ce236b2b">
              Som debatten visat har idrotten en stark ställning inte bara
              i riksdagen utan i samhället i stort. Det är idrott man talar
              om när man möts till kaffet, i busskön, hemma vid köksbordet.
              Det är också idrotten som tydligt dominerar i medierna antingen
              det rör sig om radio, tv eller tidningar. Tre miljoner svenskar
              är medlemmar i någon idrottsförening. Det är, som någon sade tidigare,
              en verkligt stor folkrörelse.
            </seg>
            <seg n="db1e0c59">
              Utgångspunkten för regeringens politik är att svensk idrott är
              oberoende. Det centrala är att idrotten styrs av idrottsrörelsen
              och inte av staten. Däremot kan staten givetvis på olika sätt
              stödja idrottens utveckling och inom vissa ramar även styra de
              resurser som idrotten får från staten. Vi vill verka för att idrotten
              ska ha bästa möjliga förutsättningar att bedriva sin verksamhet.
            </seg>
            <seg n="242218b5">
              Bidragen till idrotten har aldrig varit högre än i år. Sammanlagt
              ger staten i år närmare 2 miljarder kronor till Riksidrottsförbundet
              i bidrag för den samlade idrottsverksamheten. I dessa medel finns
              också särskilda bidrag beräknade för elitsatsningar till Sveriges
              olympiska kommitté och Svenska Handikappidrottsförbundet.
            </seg>
            <seg n="a8d7ec12">
              Vår hållning är att idrotten själv ska kunna fördela medlen på
              ett sätt som gagnar svensk idrotts självständighet och utveckling,
              det vill säga att vi vill ge idrotten största möjliga utrymme
              att göra sina egna prioriteringar i dialog med regeringen.
            </seg>
            <seg n="0f8d26ae">
              Alliansregeringen har under den här mandatperioden också genomfört
              en särskild satsning på svensk idrott benämnd Idrottslyftet 500
              miljoner kronor per år i fyra år. Det är en fortsättning på anslaget,
              men en betydande ökning, och en satsning på barn- och ungdomsidrott
              med syftet att få fler unga att vilja idrotta längre upp i åldrarna.
              Syftet är också att förmå fler att upptäcka idrotten, alltså de
              som hittills inte gjort det.
            </seg>
            <seg n="d28d2a7b">
              Fru talman! I den nu framlagda propositionen om inriktningen
              av statens stöd till idrotten bygger vi vidare på de idrottspolitiska
              principer som gällt under lång tid men som inom vissa områden
              behöver utvecklas. Vi behåller alltså den principiella ansvarsfördelningen
              mellan staten och idrottsrörelsen. Det innebär att riksdag och
              regering anger vad staten vill uppnå med stödet till idrottsrörelsen
              och vilka resurser som ställs till förfogande medan idrottsrörelsen
              har frihet att avgöra hur målen och syftena ska förverkligas.
            </seg>
            <seg n="97a792c2">
              Vi förtydligar också syftet med statens stöd dels genom att ett
              tydligare barn- och ungdomsperspektiv skrivs in, dels genom att
              målen för idrottspolitiken kompletteras med en elitsatsning. Genom
              en ökad tydlighet i vad staten vill med sitt stöd ger vi idrottsrörelsen
              bättre och tydligare förutsättningar för dess eget arbete. Den
              ökade tydligheten innebär att barn- och ungdomsverksamheten inom
              idrotten ska ske på barns och ungdomars egna villkor och att elitsatsningen
              ger talangerna bättre förutsättningar att kunna satsa på sin idrott.
            </seg>
            <seg n="0ea911b5">
              Det nya barnperspektivet är en viktig markering, och det nya
              målet och syftet med statens stöd till idrotten innebär att idrott
              ska ske på barns och ungdomars egna villkor. Det är särskilt viktigt
              eftersom idrotten spelar en mycket stor roll i barnens liv.
            </seg>
            <seg n="50cec789">
              Som det också står i propositionen visar studier att nära 70
              procent av barnen börjar träna i en idrottsförening före åtta
              års ålder. Drygt 20 procent anger att de var fem år eller yngre,
              under det att mindre än 10 procent började träna efter elva års
              ålder. Men mer än var tredje av de föreningsaktiva barnen och
              ungdomarna uppgav att de började tävla före åtta års ålder. Det
              framkom också att barn i allt större omfattning börjar tävla redan
              i fem- till sexårsåldern. Därför är barnperspektivet oerhört viktigt.
            </seg>
            <seg n="4d6694fc">
              All verksamhet inom barn- och ungdomsidrotten som får statliga
              bidrag bör därför också vara förenlig med FN:s konvention om barns
              rättigheter och utgå från respekten för den enskilda flickans
              eller pojkens fulla människovärde och att barndomen har ett egenvärde.
            </seg>
            <seg n="7263960a">
              Fru talman! Barnet är en självständig individ med egna rättigheter,
              till exempel rätten att uttrycka sina synpunkter. Samtidigt har
              barnet rätt till skydd och stöd. Att ha ett barnrättsperspektiv
              i sitt arbete innebär att idrottsföreningars styrelseledamöter
              och idrottsledare på olika nivåer bör sätta barnet i centrum och
              noga analysera vilka konsekvenser ett beslut eller en handling
              får för ett barn eller en grupp av barn. Regeringen anser därför
              att bidraget till barn- och ungdomsverksamheten ska användas som
              stöd för verksamhet som bedrivs ur ett barnrättsperspektiv och
              att endast de idrottsföreningar som bedriver en verksamhet som
              är förenlig med barnkonventionen bör få ta del av det stödet.
            </seg>
            <seg n="0153fd37">
              Den andra stora förändringen är en förstärkt elitsatsning. Flera
              har redan varit inne på detta här i dag. Regeringen beslutade
              redan i januari 2009 att godkänna Riksidrottsförbundets begäran
              om att få använda 135 miljoner kronor av det statliga stödet till
              en flerårig samlad förbundsövergripande och behovsprövad elitsatsning
              inom svensk idrott. Satsningen bör utformas så att alla idrotter
              ges rimliga grundförutsättningar att bedriva och utveckla elitverksamheten
              och därigenom skapa bättre möjligheter att konkurrera på yppersta
              internationella nivå.
            </seg>
            <seg n="4b6d3225">
              En viktig utgångspunkt för satsningen bör vara att den tar hänsyn
              till befintliga resurser, kompletterar förbundens egna elitidrottsverksamheter
              och stimulerar dem till fortsatta insatser för att skapa egna
              intäkter från sponsring och annan verksamhet. Idrottsrörelsen
              bör också utarbeta riktlinjer för hur denna satsning ska utformas
              utifrån de mål som regeringen och riksdagen beslutar om.
            </seg>
            <seg n="ccd101cb">
              Nu pågår samtal inom idrottens organisationer om hur dessa pengar
              och de samlade resurserna ska kunna användas på bästa sätt. Regeringen
              ser fram emot en återrapportering som RF ska komma in med i juni.
            </seg>
            <seg n="93852a4f">
              I propositionen finns även förslag om att de fristående gymnasieskolorna
              ska kunna få del av statens stöd till specialidrott till riksidrottsgymnasierna,
              vilket jag tycker är väldigt bra.
            </seg>
            <seg n="92d0d46a">
              I idrottspropositionen föreslår vi också en stabil och förutsägbar
              finansiering av det statliga stödet till idrotten. De bidrag som
              betalas ut till det lokala föreningslivets barn- och ungdomsverksamhet
              baseras på det totala årliga överskottet från Svenska Spel, vilket
              har varierat och varit svårt att förutse under de senaste åren.
              Detta har naturligtvis medfört svårigheter för ungdomsorganisationerna
              och idrottsföreningarna att planera sin barn- och ungdomsverksamhet.
            </seg>
            <seg n="e754f543">
              Regeringen föreslår därför att statens stöd till det kommunala
              och lokala föreningslivets barn- och ungdomsverksamhet i stället
              bör ingå i statsanslagen till ungdomsorganisationerna och idrotten
              som årligen föreslås i regeringens budgetproposition och fastställs
              av riksdagen. Även det generella spelbidraget till idrottsrörelsen,
              som har uppgått till 60 miljoner kronor per år, ska ingå i statsanslaget
              till idrotten. På så sätt hoppas och tror vi att det skapas en
              ökad öppenhet och tydlighet i fråga om statsutgifternas omfattning
              och inriktning. Idrotten slipper den osäkerhet som följer med
              beroendet av spelpengarna.
            </seg>
            <seg n="3d7d43b1">
              Med stor frihet följer emellertid också stort ansvar. Idrottens
              frihet innebär att betydande vikt läggs vid den demokratiska kontroll
              som sker inom ramen för den ideella organisationsformen med den
              enskilda idrottsföreningen som bas. Den främsta kontrollen av
              att resurserna används rätt sker därför genom idrottens egen demokratiska
              organisation. Men det sker också en offentlig redovisning och
              rapportering som regeringen får del av.
            </seg>
          </u>
          <note type="speaker" n="da5903f4">
            Anf. 116 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-5" n="de7e7494">
            <seg n="242572a1">
              Fru talman! Det är bra att ministern har möjlighet att delta
              i debatten. Välkommen!
            </seg>
            <seg n="8ff48846">
              Jag har framför allt två frågor. Även om ministern betonar idrottsrörelsens
              ansvar delar jag uppfattningen att idrottsrörelsen ska ha ansvar
              och ha frihet under det ansvaret. Men det finns också ett politiskt
              ansvar.
            </seg>
            <seg n="ec38eff3">
              Den första frågan handlar om att reglerna för antidopningsarbetet
              är skärpta sedan den 1 januari 2009. Eftersom Sverige inte längre
              följer kraven, som nu anger att det måste finnas en fristående
              dopningsorganisation, är min fråga vad ministern avser att göra
              för att vi ska leva upp till de krav som nu ställs av Wada.
            </seg>
            <seg n="6c18d8a9">
              När Wada bildades 1999 var det Internationella olympiska kommittén
              som tog initiativet. Det innebar att kampen mot dopning intensifierades
              och samordnades. Det tog Sverige ett bra initiativ till. Men en
              reviderad version har gjorts av den kod som först antogs 2003.
              Denna trädde i kraft den 1 januari. Den kräver nu att antidopningsorganisationen
              måste vara fristående. Trots det har Sverige inte ändrat sin organisation.
              Där har vi ett politiskt ansvar. Jag undrar vad ministern anser
              ska göras åt detta.
            </seg>
          </u>
          <note type="speaker" n="9e676be6">
            Anf. 117 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-24" n="d27eb9d7">
            <seg n="3854ca3b">
              Fru talman! Som Gunvor G Ericson säger är antidopningsfrågorna
              väldigt viktiga. Sverige har, inte minst genom Arne Ljungqvists
              arbete, ett gott renommé.
            </seg>
            <seg n="e8d2d7ed">
              Vi har ett antal frågor att diskutera med Wada, kanske inte just
              detta med självständighet, men bland annat integritetsproblematiken,
              som är aktuell. Flera länder har synpunkter på Wadas nya riktlinjer.
              Det är en fråga.
            </seg>
            <seg n="740f0d92">
              Jag utesluter inte alls att vi skulle kunna ha en framtida fristående
              organisation. Det är inte så, får man väl tack och lov säga, att
              det är elitidrottarna som står för de största problemen när det
              gäller dopning. Den finns på andra håll. Flera har talat om gym,
              men man dopar sig naturligtvis även utanför gymmen. Det är en
              fråga som i högsta grad berör också polisväsendet och Justitiedepartementet.
            </seg>
            <seg n="0146f0b8">
              Jag noterar att frågorna i hög grad är aktuella också på RF:s
              stämma i Visby nästa vecka. Vi kommer naturligtvis att återkomma
              till detta och ha regelbundna diskussioner med RF när det gäller
              dopning även framöver.
            </seg>
          </u>
          <note type="speaker" n="7cd699b8">
            Anf. 118 GUNVOR G ERICSON (mp) replik:
          </note>
          <u who="gunvor_g_ericson_e8dc6a_w" xml:id="i-8c53b07a4a8c11a1-6" n="de7e7494">
            <seg n="6d114dd8">
              Fru talman! Det gläder mig att höra att ministern är inne på
              att man ska följa detta, för förslaget på RF-stämman är att gå
              till regeringen och begära en utredning. Det är precis det vi
              s, v och mp har föreslagit i våra motioner om att tillsätta en
              sådan utredning. Jag tycker att det är beklagligt att vi måste
              vänta på att en sådan utredning ska tillsättas. Jag hade hoppats
              att ministern kunnat säga att man håller på att arbeta för att
              tillsätta en sådan utredning. Men det kanske är på gång? Kanske
              ministern i dag kan berätta att en utredning planeras?
            </seg>
            <seg n="29542b16">
              Jag delar nämligen inte den uppfattning som några av de andra
              talarna för fram, att det här enbart är en polisiär fråga. Det
              är en folkhälsofråga, och det är en statlig fråga som vi måste
              ta ansvar för.
            </seg>
            <seg n="0990babd">
              Det gäller också frågan kring stora evenemang, som också har
              varit uppe i debatten i dag. När det gäller det regeringsuppdrag
              som det hänvisas till i betänkandet ligger det alldeles riktigt
              under utredning. Men i det förslaget finns inte miljöaspekterna
              belysta. Där är min fråga till ministern: På vilket sätt är ministern
              beredd att se till att de här statliga garantierna också bidrar
              till ett klimatsmart samhälle?
            </seg>
          </u>
          <note type="speaker" n="c359386c">
            Anf. 119 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-25" n="d27eb9d7">
            <seg n="dbfe972d">
              Fru talman! Nu har vi precis lagt fram en proposition på en annan
              aktuell utredning, och jag kan väl säga att någon utredning inte
              är på gång just nu. Det tror jag att Gunvor G Ericson skulle ha
              känt till i så fall. Däremot har dopningsdiskussionerna funnits
              aktuella hela tiden vid sidan av det här arbetet, och det kommer
              vi, som jag sade i mitt förra svar, också att återkomma till.
            </seg>
            <seg n="a42cf9de">
              När det gäller de internationella evenemangen var det en fråga
              som statsministern tog upp i regeringsdeklarationen för två och
              ett halvt år sedan. Det återstår fortfarande ett och ett halvt
              år av denna mandatperiod. Men det är inte så att det står stilla,
              utan samtal pågår mellan kommuner och landsting, SKL, Visit Sweden,
              RF och, tror jag också, Nutek och olika departement.
            </seg>
            <seg n="b2bbbda1">
              Sedan har jag kunnat konstatera att vi har ett antal stora evenemang
              på gång redan i år. Det gäller ungdomsfotbollen. Vi har rugby-VM.
              Vi har baseboll-VM. Jag har själv varit aktiv för att vi ska kunna
              få handbolls-VM, vilket vi får 2011, liksom hockey-VM 2013. Vi
              är kandidater till skid-VM, Falun 2015, och vi stöder Svenska
              Fotbollförbundets ambitioner att försöka arrangera fotbolls-EM
              ihop med Norge 2016.
            </seg>
            <seg n="0da19a79">
              Mycket är på gång även om inte den här strategin finns. Men jag
              misstänker att fler kommer att vilja ta upp denna.
            </seg>
            <seg n="e7429561">
              När det gäller miljöfrågorna har jag noterat att Gunvor G Ericson
              har ställt denna fråga till samtliga av mina kolleger här i alliansen,
              och jag tror nog att hon har fått det svar hon vill ha.
            </seg>
            <seg n="10f07fa8">
              Men den här frågan löper naturligtvis överallt. Det handlar inte
              bara om de stora evenemangen, utan miljöfrågorna är i hög grad
              aktuella också på lokal nivå, i kommunerna. Inte minst gäller
              det energibesparingar på hallar och arenor, som är en viktig fråga
              lokalt. Det ligger ju också i miljöarbetet.
            </seg>
          </u>
          <note type="speaker" n="87593a6e">
            Anf. 120 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-5" n="1c467d47">
            <seg n="60305289">
              Fru talman! Med risk för att bli tjatig kommer jag att ställa
              samma frågor som jag har ställt till de andra, utifrån det ekonomiska
              perspektivet för samhället i stort.
            </seg>
            <seg n="63accfce">
              Jag skulle vilja kalla ministern för idrottsministern. Det låter
              jättebra, tycker jag.
            </seg>
            <seg n="53e44a01">
              Jag vill ta upp just det här med förutsättningarna för idrotten.
              Man har fått mer pengar från staten än någonsin, via Svenska Spel,
              vilket naturligtvis är trevligt. Och det är väldigt välkommet.
              Frågan är bara: Hur kommer det att se ut när krisen slår till?
            </seg>
            <seg n="81331798">
              Redan i höst måste man ta hänsyn till att allting går nedåt.
              Vi vet också att grunden till det här, som vi har sagt förut,
              egentligen är kommunernas ekonomi.
            </seg>
            <seg n="0789bba9">
              I goda tider är det lätt att vara generös, när man har pengar.
              Men det blir tuffare tider, framför allt med de åtgärder som regeringen
              har tagit till när det gäller privatekonomin. Det är faktiskt
              det som det handlar om. Den privata ekonomin är väldigt central
              när det gäller idrottsutövande för barn och ungdomar.
            </seg>
            <seg n="908c3f93">
              Man kan ha en massa goda föresatser och många vackra ord om barnkonventionen,
              men det är ändå så att förutsättningarna skapas av den ekonomiska
              situation som man finns i.
            </seg>
            <seg n="c631c3be">
              Då är kommunerna mycket centrala. Hur gör man då för att i den
              situation som nu kommer kompensera dem som drabbas av arbetslöshet
              och sjukdom och de försämringar som man har gjort i de systemen?
              Det kommer att drabba enskilda barn och ungdomar, alltså barn
              till föräldrar som drabbas av den här arbetslösheten. Får vi en
              arbetslöshet som ligger på 1012 procent nästa år kommer det att
              bli jättesvårt. Då blir det tufft.
            </seg>
            <seg n="d68fd724">
              Jag menar att det här är någonting som man måste ta ställning
              till. Jag tycker inte att jag har fått några bra svar av de andra
              företrädarna. Jag hoppas att ministern, som sitter i regeringen,
              faktiskt kan svara på: Hur ska man göra för att lösa det här?
            </seg>
            <seg n="c4a57398">
              Jag kommer att ställa en fråga till sedan, men jag väntar på
              det här svaret först.
            </seg>
          </u>
          <note type="speaker" n="d8e75313">
            Anf. 121 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-26" n="d27eb9d7">
            <seg n="e0bd25fb">
              Fru talman! Jag tycker tvärtemot Torbjörn Björlund att det har
              varit väldigt bra svar som har levererats från kollegerna här.
              Jag vet inte vad jag skulle kunna säga som får Torbjörn Björlund
              gladare. Jag kommer nog inte att kunna göra honom gladare eftersom
              vi har olika uppfattningar i många frågor.
            </seg>
            <seg n="54771d22">
              Det låter kanske märkligt, men jag tvingas säga: Är det kris,
              så är det kris. Det är en jättesvår situation. Då blir det lite
              underligt, tycker jag, när Torbjörn Björlund går in och talar
              om att allt ska kompenseras. Är det en kris kan allt inte kompenseras.
            </seg>
            <seg n="1bde1384">
              Trots allt vet jag att man i stora delar av Sverige håller idrotten
              högt. Man satsar på nya arenor. Göteborg har nyligen invigt en.
              Man talar om det i Umeå. Det gäller Norrköping, Malmö, Solna,
              Helsingfors. Vi skulle kunna räkna upp en massa olika exempel.
            </seg>
            <seg n="4e154f71">
              Visst är det, som Torbjörn Björlund säger, privatekonomin som
              är central. Det är just därför som det har varit så viktigt för
              den här regeringen att sänka skatterna, precis det som Torbjörn
              Björlunds parti hela tiden har varit emot.
            </seg>
            <seg n="784e6e81">
              Att höja skatterna, det om något, påverkar möjligheterna för
              familjerna att låta barn och ungdomar idrotta på lika villkor.
            </seg>
          </u>
          <note type="speaker" n="a39f36a0">
            Anf. 122 TORBJÖRN BJÖRLUND (v) replik:
          </note>
          <u who="torbjorn_bjorlund_2b376c_w" xml:id="i-15e88050d975ae51-6" n="1c467d47">
            <seg n="2ee1c72a">
              Fru talman! Det är intressant att höra det här. Vi har ju, som
              sagt, debatterat förutsättningarna väldigt mycket.
            </seg>
            <seg n="037ab9f0">
              Vi vet alltså att skattesänkningarna till 40 procent har gått
              till de 10 procent rikaste i Sverige. Det drabbar alltså de fattiga
              mer än de rika.
            </seg>
            <seg n="cdb4e5ac">
              Det här är en typisk klasspolitik. Det är en väldigt tydlig klasspolitik
              som finns i den här borgerliga regeringen och som har funnits
              länge. Det är liksom inget nytt i det här. Det är väldigt tydligt,
              och jag tycker att det är väldigt klart. De här siffrorna pratar
              för sig själva.
            </seg>
            <seg n="4302920e">
              När det är kris försöker man faktiskt kompensera eller hur? för
              att inte göra det värre. Alla kan inte kompenseras, men de fattigaste
              måste kompenseras för att inte drabbas ännu mer.
            </seg>
            <seg n="7745772e">
              Det är rätt tydligt, tycker jag, att den här regeringen inte
              gör detta. Det finns många fler exempel på det.
            </seg>
            <seg n="b38b625f">
              Sedan tänker jag bjuda på en idé som regeringen faktiskt kan
              ha nytta av. Ni får den här PR-förmånen, om ni vill. Varför inte
              införa ett idrotts-ROT-avdrag? Vi vet att anläggningsfrågan är
              central. Tillgången till de här bitarna är svår att upprätthålla
              i de dåliga tider som kommer. Inför ett idrotts-ROT-avdrag! Det
              skulle gynna många kommuner och många, även privata, anläggningar
              när det gäller att hitta pengar till att upprusta och kanske till
              och med bygga om och så vidare.
            </seg>
            <seg n="5fdfb4aa">
              Jag bjuder på det här. Varsågod!
            </seg>
          </u>
          <note type="speaker" n="e981fd33">
            Anf. 123 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-27" n="d27eb9d7">
            <seg n="5e3b9abb">
              Fru talman! Jag tackar för idén. Det finns många idéer. Jag tycker
              att det vore rätt bra om oppositionen började räkna ihop sina
              olika förslag på ROT-avdrag. För jag vet att Socialdemokraterna
              också har förslag på avdrag, fast då gäller det kanske mer kulturmiljöbyggnader
              och vad vet jag? förmodligen ännu mer. Kanske har också Miljöpartiet
              ett antal olika förslag.
            </seg>
            <seg n="07e97a50">
              Om vi börjar räkna på detta får vi se om det över huvud taget
              blir några skattepengar kvar att fördela till allt det som Torbjörn
              Björlund nu vill att vi ska kompensera för.
            </seg>
            <seg n="b8e8523c">
              Men, hur som helst, jag är väldigt glad över den här propositionen,
              att vi faktiskt får en möjlighet att rätta till en del som har
              varit problem inom idrotten. Vi lyfter också utvärderingen av
              mycket som sker inom idrotten till Centrum för idrottsforskning,
              som har väldigt mycket kompetens och som kommer att kunna koppla
              ihop det här med mycket av det arbete som sker inom organisationer,
              inte minst när det gäller forskning.
            </seg>
            <seg n="5d6046d1">
              När det handlar om de internationella idrottsevenemangen sker
              det också väldigt mycket, vilket jag har varit inne på i debatten.
            </seg>
            <seg n="b89b24b6">
              Men jag är väldigt glad för engagemanget. Och tack, trots allt,
              för idén!
            </seg>
          </u>
          <note type="speaker" n="4f831cd4">
            Anf. 124 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-9" n="83062cb7">
            <seg n="1ee7f656">
              Fru talman! Tack, idrottsministern, för att du ändå hade möjlighet
              att dyka upp här. Jag sade i mitt inledningsanförande att det
              var ytterst beklagligt att idrottsministern inte var här jag visste
              faktiskt inte att ministern var på Island; det har jag fått reda
              på i efterhand.
            </seg>
            <seg n="6e5e58df">
              Men på samma sätt säger jag nu att det är jättebra att idrottsministern
              är här, så att jag får ställa de frågor som jag ställde i mitt
              inledningsanförande. Jag uppskattar debatterna med ledamöterna
              i utskottet väldigt mycket, men alla frågor kan de ju inte svara
              på.
            </seg>
            <seg n="3aec277b">
              Sedan var det en sak som jag blev lite oroad över i ett replikskifte.
              Ministern sade: Är det kris, så är det kris. Jag ska inte ta den
              kastade handsken när det gäller skattedebatten, för den kan vi
              ta i ett annat sammanhang.
            </seg>
            <seg n="7b263250">
              Men utredningen föreslog att stödet till idrotten skulle tas
              från det samlade överskottet från spelmarknaden så var det ju
              och alltså inte bara från Svenska Spels överskott.
            </seg>
            <seg n="28b53c81">
              Idrottsministern skriver i propositionen att utredningens förslag
              överensstämmer i huvudsak med regeringens. Är det så? Är det en
              större förutsägbarhet för idrotten när stödet ska omförhandlas
              varje år? Det ska fattas politiska beslut kring de här anslagen.
              Jag känner mer att det handlar om förutsägbarhet för Anders Borg.
            </seg>
            <seg n="6ba5d008">
              En annan fråga är antidopningsverksamheten som har varit uppe
              i flera kommentarer här. Ett råd: Ta ett initiativ i frågan! Jag
              vet utifrån de remissvar som idrotten har avlämnat att det är
              en fråga som de vill ha en lösning på så snart som möjligt, för
              det här är ett uppenbart bekymmer för idrotten.
            </seg>
          </u>
          <note type="speaker" n="ae8d6cab">
            Anf. 125 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-28" n="d27eb9d7">
            <seg n="d29a97c6">
              Fru talman! För att återgälda artigheterna är jag glad att vara
              här. Jag trodde att debatten skulle gå i gång först i kväll. Det
              var tanken från början. Jag missade dessvärre inledningen och
              Lars Wegendals anförande. Men jag kommer att kasta mig över protokollet
              i morgon.
            </seg>
            <seg n="fadc240d">
              Frågan gällde, vad jag förstod, att idrotten skulle vara bekymrad
              över storleken på det anslag som presenteras till hösten. Vi har,
              som jag ser det, en mycket bra dialog med idrottsrörelsen, såväl
              med RF och SOK som med Handikappidrottsförbundet.
            </seg>
            <seg n="84b91f5e">
              Även de har varit väldigt bekymrade över att anslaget har varierat
              så stort de senaste åren, från 520530 miljoner till nu runt 850
              miljoner. Det är en väldigt stor skillnad och gör det svårt att
              planera verksamheten. Det var också en synpunkt bland flera som
              Riksrevisionen förde fram vid ett tidigare tillfälle, något som
              bland annat resulterade i den mycket välskrivna utredning som
              vi nu har byggt vår proposition på.
            </seg>
            <seg n="09b527d4">
              Jag kan inte säga mer än jag har sagt i dag. Det kommer att bli
              ett bestämt anslag i stället för det som har fluktuerat med hur
              mycket pengar som svenska folket har spelat för. Jag vet att det
              också är ett välkommet besked hos idrottsrörelsen.
            </seg>
            <seg n="c89ddde6">
              Jag noterade att Lars Wegendal tyckte att Riksrevisionen skulle
              vara en bättre part att analysera och utvärdera, men man kan inte
              ge ett uppdrag av den arten till Riksrevisionen. Därför är bland
              annat Centrum för idrottsforskning en betydligt bättre mottagare
              för ett sådant uppdrag.
            </seg>
          </u>
          <note type="speaker" n="dfb6315f">
            Anf. 126 LARS WEGENDAL (s) replik:
          </note>
          <u who="lars_wegendal_9b73c1_w" xml:id="i-92c5012081a52b4a-10" n="83062cb7">
            <seg n="c0a92976">
              Fru talman! När det gäller förutsägbarhet och sådant: Läs protokollet,
              ministern! Det framgår där hur jag menar. Det tar vi inte upp
              tid med här.
            </seg>
            <seg n="5e101380">
              Jag har en fråga om de 135 miljonerna. Det är aldrig angivet
              hur många år de ska räcka. Finns det någon idé från ministerns
              sida om hur länge de ska räcka, hur länge de ska räknas in? Jag
              förmodar att de kommer att räknas in i det här statsanslaget på
              något sätt, räknas av eller något sådant, eftersom vi har haft
              pengar till elitidrottssatsningar inom ramen för statens stöd
              till idrotten.
            </seg>
            <seg n="d17c8aaa">
              Den andra frågan är: Varför har inte ministern tagit med andra
              frågeställningar, som skattereglerna för ideella föreningar till
              exempel? Det kommer ett förslag vid halvårsskiftet ungefär. Det
              hade varit jättebra, för det är ändå något som påverkar idrottsföreningar
              oerhört mycket ute i vardagen. Det skulle vara intressant att
              höra varför man inte har tagit med det.
            </seg>
            <seg n="b21b32e8">
              Jag vet att det är på gång en intressant rapport som visar på
              vikten av att statens stöd till idrotten blir allt större i förhållande
              till andra inkomstkällor. Det är en av de frågor som idrotten
              själv tar upp på Idrottens dag i Almedalen. De har valt den fantastiska
              dag som vi socialdemokrater har, onsdagen alltså.
            </seg>
            <seg n="af6909a4">
              Det är något man ändå måste fundera lite grann på i förhållande
              till det som ministern sade: Är det kris är det kris. Man har
              faktiskt ett allt större behov av de statliga pengarna, och det
              kan vara bra att ha med i de diskussioner vi för i framtiden.
            </seg>
          </u>
          <note type="speaker" n="76ef5392">
            Anf. 127 Kulturminister LENA ADELSOHN LILJEROTH (m) replik:
          </note>
          <u who="lena_adelsohn_liljeroth_kulturminister_w" xml:id="i-207b0b6179f037b6-29" n="d27eb9d7">
            <seg n="a8e52346">
              Fru talman! Det var mycket på en gång. Det är klart att med en
              situation där pengarna från staten har ökat så pass som har skett
              under de senaste åren blir de här pengarna viktiga. De hittar
              väldigt snabbt sin användning. Därtill lägger denna regering under
              den här mandatperioden ytterligare 2 miljarder i Idrottslyftet.
              Det är klart att pengarna spelar en viktig roll.
            </seg>
            <seg n="a3474f96">
              Men det som kommer via kommunerna i form av subventionerade arenor
              och lokalt stöd är kanske på sitt sätt viktigare. Det är bidrag
              från väldigt många olika håll, inklusive sponsring, egna lotteriintäkter
              och sådant.
            </seg>
            <seg n="f3bb7aa9">
              När det gäller de 135 miljonerna talar vi om en flerårig satsning
              det har Lars Wegendal noterat. Vi har inte, och inte heller idrottsrörelsen
              själv, velat precisera det mer än så. Först vill vi se vad man
              kommer fram till när man är färdig med sina diskussioner.
            </seg>
            <seg n="284cb480">
              Både Lars Wegendal och jag vet att de inte är riktigt enkla med
              tanke på den diskussion man har mellan de olika verksamheterna.
              Jag tycker att det är rätt olyckligt att man inte har ett tajtare
              samarbete, men det hoppas vi att man ska kunna få i och med detta.
            </seg>
            <seg n="e36d9795">
              Sedan får den här satsningen naturligtvis utvärderas. Vad som
              sker efter det om det är rätt pengar, riktade pengar, om de ska
              förändras, om de ska förnyas eller om idrotten själv kommer att
              lösa det är alldeles för tidigt att säga.
            </seg>
            <seg n="77b049b9">
              Det har varit ett önskemål från idrotten själv att man ska få
              göra den här omdisponeringen. Det har vi tillgodosett, och vi
              tror att det kommer att bli väldigt bra när man så småningom kommer
              fram med ett gemensamt förslag.
            </seg>
          </u>
          <note n="a3ee2b63">
            Överläggningen var härmed avslutad.
          </note>
          <note n="95b6e1c4">
            13 § Statlig förvaltning
          </note>
          <note n="6fb1854d">
            Föredrogs
          </note>
          <note type="speaker" n="cbbc1a29">
            Anf. 128 MONICA GREEN (s):
          </note>
          <u who="monica_green_f61c2d_w" xml:id="i-c64b9e5e77fdf7d3-0" n="5a1e3d76">
            <seg n="88b356df">
              Fru talman! Den moderatledda regeringen har slarvat med skattebetalarnas
              pengar. Regeringen har slösat bort gemensamma resurser, erfarenhet
              och kompetens. Regeringen har med sina ideologiska skygglappar
              lagt ned det otroligt viktiga Arbetslivsinstitutet.
            </seg>
            <seg n="99dc84ed">
              Kunskapen och kompetensen hos de anställda har inte tagits till
              vara. Arbetslivsinstitutet jobbade med viktiga frågor som att
              komma till rätta med ojämställdheten inom arbetslivet och ohälsa
              på arbetsplatser. Det tyckte inte den moderatledda regeringen
              var viktigt att ha kvar.
            </seg>
            <seg n="6f24136a">
              Man brydde sig inte om att säkerställa att ta till vara kompetensen
              hos de anställda. Det är en mycket allvarlig brist. Det tycker
              även Riksrevisionen, som har gjort anmärkningar på regeringen
              när man har lagt ned flera myndigheter. Det är Arbetslivsinstitutet,
              Djurskyddsmyndigheten, IPM, Integrationsverket och NOU.
            </seg>
            <seg n="852ecb35">
              De nedläggningarna har inte gjorts tillfredsställande och effektivt.
              Man har bara haft de ideologiska skygglapparna framför sig om
              att det är viktigt att lägga ned de här myndigheterna. Man har
              inte tagit till vara kunskapen.
            </seg>
            <seg n="d41a74d5">
              Det är allvarligt, tycker vi. Därför har vi en reservation tillsammans
              med Vänstern och Miljöpartiet. Jag yrkar bifall till den.
            </seg>
            <seg n="895dd93d">
              Regeringen vill också privatisera vård och omsorg för privatiseringens
              egen skull; kosta vad det kosta vill. Det verkar som om den moderatledda
              regeringen inte bryr sig om den demokratiska insynen. Man bryr
              sig inte om kvaliteten. Man bryr sig inte om ifall det blir sämre
              tillgänglighet för dem som behöver vård och omsorg.
            </seg>
            <seg n="2a71af64">
              I lagen om valfrihet i vården finns det flera allvarliga brister.
              Det är brister när det gäller etableringen och krav på företagen
              som ska utföra tjänsterna. Det är svårigheter med den demokratiska
              insynen och inga krav på kompetens och karriärstege för de anställda.
            </seg>
            <seg n="ef379fef">
              Det finns många brister i det regeringen gör på många andra områden
              också, men när det gäller statlig förvaltning som vi nu hanterar
              tycker vi att det är anmärkningsvärt att man inte har brytt sig
              och att man inte ens tar till vara kompetensen hos de tidigare
              anställda.
            </seg>
            <seg n="d6c16f16">
              Det är också därför vi har reserverat oss, och jag yrkar bifall
              till reservation 1.
            </seg>
          </u>
          <note type="speaker" n="baae68f3">
            Anf. 129 ULF HOLM (mp):
          </note>
          <u who="ulf_holm_07a505_w" xml:id="i-651461ce1bd11f09-2" n="7dc55f8c">
            <seg n="c5b13cd7">
              Fru talman! Det här betänkandet handlar om Riksrevisionens redogörelse
              om avvecklingen av myndigheter. Där har vi, precis som Monica
              Green sade tidigare, en gemensam motion och reservation från Socialdemokraterna,
              Miljöpartiet och Vänsterpartiet. Jag yrkar bifall till punkt 1,
              som är den allvarligaste biten, eftersom Riksrevisionen i sin
              granskning av de myndigheter som har lagts ned har funnit ganska
              allvarliga brister när det gäller effektivitet, uppföljning och
              flexibilitet. Det är väldigt allvarlig kritik.
            </seg>
            <seg n="ba680fba">
              Sedan har vi också den bakomliggande saken: Vad är bakgrunden
              till avvecklingen? Är det för att göra frågorna mer effektiva
              eller är det ett ideologiskt beslut att man inte tycker om Djurskyddsmyndigheten?
              Men just här handlar det om hur avvecklingen har gått till, och
              även här har Riksrevisionen en del allvarliga invändningar, vilket
              Monica Green förtjänstfullt har lyft upp.
            </seg>
            <seg n="46b067b9">
              Det andra jag vill lyfta upp gäller villkoren för generaldirektörerna,
              inte minst för dem som finns på myndigheter som regeringen väljer
              att lägga ned. Generaldirektörer tillförordnas på en sexårsperiod
              som sedan kan förlängas två gånger à tre år. Man kan alltså inte
              avskeda en generaldirektör, utan effekten blir den att generaldirektören
              får fortsatt lön i kanske upp till sex år trots att det politiska
              beslutet är att man vill lägga ned en myndighet eller slå samman
              två myndigheter. Problemet är att då väljer regeringen antingen
              strategin att låta dem jobba på Regeringskansliet med någon utredning
              eller, ännu värre, låta dem göra absolut ingenting och ändå ge
              dem pengar.
            </seg>
            <seg n="bbfddf71">
              Det är inte en särskilt sund förvaltning av våra statsmedel.
              Om man pratar om att det ska finnas en arbetslinje bör den också
              gälla före detta generaldirektörer, inte minst med tanke på att
              de bör vara ganska kompetenta. Det utgår jag från att de är om
              de har blivit tillsatta som generaldirektörer.
            </seg>
            <seg n="2cf17eae">
              Men regeringen väljer alltså att låta dem göra ingenting, och
              det är ganska allvarligt och visar på en väldigt stor brist i
              systemet. Jag har skrivit en motion om att regeringen bör få ett
              tillkännagivande från riksdagen om att se över det här regelverket
              så att det finns en möjlighet för regeringen att avskeda en generaldirektör
              och ge en rimlig uppsägningsperiod på tre till tolv månader. Det
              är inget orimligt alls. Att låta en generaldirektör sitta sysslolös
              i kanske upp till sex år är inte sund förvaltning av den statliga
              styrningen.
            </seg>
            <seg n="a92b5d60">
              Tyvärr kan jag konstatera att finansutskottets borgerliga majoritet
              väljer att göra ingenting. Man bara konstaterar att regeringen
              har lovat att göra en översyn en chefspolicy, som man kallar det.
              Utskottets borgerliga majoritet väljer att inte skriva något mer.
              Man får alltså ingen indikation på om utskottets borgerliga majoritet
              tycker att det är ett bra system att fortsätta med den icke-arbetslinje
              som gäller för generaldirektörer som inte längre har någon myndighet
              eller om man tycker att det borde gå i riktning mot en bättre
              styrning av detta så att regeringen även kan säga upp en generaldirektör.
            </seg>
            <seg n="29dd2ae5">
              Jag är väldigt besviken på att utskottet väljer att lämna in
              blanco på denna fråga som är ganska viktig.
            </seg>
            <seg n="9ac6ac87">
              Miljöpartiet har också motioner gällande resepolicy i staten
              och när det gäller rökfria arbetsplatser som vi väljer att lyfta
              upp med reservationer eftersom utskottets motivering även där
              är ganska bristfällig. Man vill inte göra någonting i den riktning
              våra motioner går i. Men för tids vinnande yrkar jag alltså bara
              bifall till reservation 1 som är den gemensamma från s, v och
              mp.
            </seg>
          </u>
          <note type="speaker" n="8ca76250">
            Anf. 130 GÖRAN PETTERSSON (m):
          </note>
          <u who="goran_pettersson_13794b_w" xml:id="i-df928510b49e82ca-0" n="18c99870">
            <seg n="12f5c124">
              Fru talman! Ärendet vi debatterar här i dag är Riksrevisionens
              redogörelse för avvecklingen av myndigheter. Utskottets slutsats
              har varit att Riksrevisionen i sin granskning inte har funnit
              några brister som i sig är allvarliga. Granskningen har dock visat
              på ett antal mindre felaktigheter och brister som hämmat effektiviteten
              i avvecklingen. Finansutskottet förutsätter att regeringen överväger
              de iakttagelser som framkommit i granskningen och att avvecklingen
              av myndigheter görs på ett så effektivt och välordnat sätt som
              möjligt.
            </seg>
            <seg n="5ce27d2f">
              Det är viktigt att komma ihåg att vi emellanåt har val i det
              här landet. En av de viktiga frågor som alliansen gick till val
              på var att se över den myndighetsstruktur vi har och också i den
              mån det gick minska antalet myndigheter. Det som har föranlett
              denna granskning är att man har genomfört den politik man har
              lovat och minskat antalet myndigheter. Det är fem myndigheter
              som har lagts ned.
            </seg>
            <seg n="1c92d136">
              Det är viktigt att vi inte bara låter mängden myndigheter växa
              så att vi för varje år lägger till myndigheter och får en allt
              brokigare skara, utan ibland måste man också lägga ned myndigheter.
              Det ska givetvis göras på ett så bra sätt som möjligt. Nu har
              det kanske funnits en viss oerfarenhet när det gäller att lägga
              ned myndigheter, men det lär ha rättats till nu.
            </seg>
            <seg n="413586fc">
              En annan av motionerna lyftes upp här, och det var frågan om
              generaldirektörernas förmåner. Där framgick det av budgetpropositionen
              för 2009 att regeringen avser att ta fram en ny chefspolicy och
              att man då samlat behandlar alla dessa frågor om rekrytering och
              utveckling men också den viktiga frågan om avveckling.
            </seg>
            <seg n="5d316c28">
              Jag har lätt att hålla med Ulf Holm om att arbetslinjen ska prägla
              all verksamhet inom staten så långt det är möjligt. Men det är
              också viktigt att komma ihåg att vi har en kultur och ett system
              i Sverige med starka och oberoende myndigheter. Då hamnar man
              ibland i den situationen att chefspositionen måste ha en sådan
              konstruktion att man säkerställer detta oberoende. I det här fallet
              har vi nu den lösningen som leder till att man kan tyckas få väldigt
              generösa villkor om man blir av med sina arbetsuppgifter.
            </seg>
            <seg n="643850d9">
              Dessa frågor kommer att ses över, men jag tror att det hur som
              helst är viktigt på lång sikt att man har ett system som säkerställer
              möjligheten för myndighetschefer att visa det oberoende som behövs,
              om vi vill ha oberoende myndigheter.
            </seg>
          </u>
          <note type="speaker" n="40b699ee">
            Anf. 131 ULF HOLM (mp) replik:
          </note>
          <u who="ulf_holm_07a505_w" xml:id="i-651461ce1bd11f09-3" n="7dc55f8c">
            <seg n="d4abad47">
              Fru talman! Tack, Göran Pettersson, för lite utveckling av den
              borgerliga majoritetens uppfattning i finansutskottet om generaldirektörernas
              villkor. Jag skulle ha önskat att man utvecklade detta mer i betänkandet.
            </seg>
            <seg n="6d7bed43">
              Det som Göran Pettersson tar upp om att det är viktigt med oberoende
              myndigheter håller jag självklart med om. Men det måste också
              vara så att om man vill ha oberoende generaldirektörer och myndigheter
              måste man se till att dessa kompetenta personer får andra arbetsuppgifter
              om regeringen väljer att avveckla en myndighet eller av andra
              orsaker ändrar var generaldirektören sitter. Inte ens det klarar
              ju den borgerliga regeringen. Man sätter bara de här personerna
              i Regeringskansliet med icke-arbetsuppgifter. De kan sitta där
              sysslolösa. De sitter väl inte ens i Regeringskansliet utan befinner
              sig hemma. Det är ett enormt slöseri både med pengar och med den
              kompetens som de här personerna förmodligen besitter.
            </seg>
            <seg n="8dd7c977">
              Det kan också vara så att en generaldirektör inte besitter tillräckliga
              kunskaper för att leda en myndighet och att regeringen därför
              väljer att byta ut personen i fråga. Då måste det väl ändå finnas
              en viss klausul som innebär att den här personen får söka sig
              ut på arbetsmarknaden precis som alla vi andra får göra. Jag förstår
              inte varför man vill ha den här gräddfilen till generaldirektörerna
              och hur man värdesätter dem. I det reportage som gjordes förra
              året om det här visade det sig att det inte var en eller två personer
              utan ganska många personer som avlönades på detta sätt. Det kan
              inte vara rimligt.
            </seg>
          </u>
          <note type="speaker" n="d4c8fb6f">
            Anf. 132 GÖRAN PETTERSSON (m) replik:
          </note>
          <u who="goran_pettersson_13794b_w" xml:id="i-df928510b49e82ca-1" n="18c99870">
            <seg n="f20830f5">
              Fru talman! Utskottets ställningstagande med anledning av den
              här motionen är att följa den visa devisen att sätta sig in i
              en fråga och utreda den innan man börjar tycka. Därför konstaterar
              vi att regeringen säger att man ska titta på den här frågan och
              utreda den samlat. Det tycker jag låter som väldigt klokt, att
              man inte rusar åstad och tar den styckevis och delt.
            </seg>
            <seg n="9742cde0">
              Sedan är det givetvis så att man emellanåt gör felrekryteringar.
              De är olika allvarliga ju högre upp de är i en organisation. När
              man kommer till de absolut högsta befattningarna i staten tror
              jag att man när man har gjort en felrekrytering nog ibland får
              lov att svälja och ta konsekvensen av att den personen kanske
              inte får några andra viktiga uppgifter.
            </seg>
            <seg n="77a89931">
              Jag skulle vilja säga att det skulle vara mycket värre för svenska
              staten om vi av någon sorts pseudokostnadseffektivitetsskäl satte
              fel person på en stor, viktig uppgift. Då tycker jag att det är
              bättre att de sitter i ett litet bås någonstans på Vasagatan och
              kanske inte har någon riktig uppgift.
            </seg>
          </u>
          <note type="speaker" n="1665a760">
            Anf. 133 ULF HOLM (mp) replik:
          </note>
          <u who="ulf_holm_07a505_w" xml:id="i-651461ce1bd11f09-4" n="7dc55f8c">
            <seg n="5e9821bd">
              Fru talman! Det blir vi skattebetalare som får betala det här
              kalaset. Det är inga smålöner vi pratar om när det gäller generaldirektörer.
              Med tanke på den piska som regeringen har gentemot personer som
              inte har jobb, som är halvt sjukskrivna och så vidare, är det
              förvånansvärt vilken ödmjukhet Göran Pettersson känner för generaldirektörer
              som inte är kunniga nog för sin uppgift utan måste sättas i ett
              bås på Vasagatan eller hur Göran Pettersson uttryckte det.
            </seg>
            <seg n="b7d7a622">
              Jag tycker att det inte är en rimlig nivå att lägga sig på. Man
              måste se över systemet. Jag har full respekt för att man måste
              utreda saker och ting, men jag trodde kanske att kontakterna mellan
              den borgerliga regeringen och den borgerliga majoriteten av ledamöter
              här i riksdagen var lite bättre så att de visste ungefär vilka
              direktiv som finns och vad det är man ska titta över.
            </seg>
            <seg n="7bd4b6ef">
              Jag hade kanske förutsatt att just detta är någonting centralt
              som man bör se över mer noggrant, nämligen generaldirektörernas
              villkor. Man kan inte fortsätta med ett dåligt system bara för
              att det har varit så under en längre tid. Man måste ta tag i problemen.
            </seg>
            <seg n="4ba31c5d">
              Jag hade kanske önskat mig ett tillkännagivande från den borgerliga
              majoriteten, att detta särskilt ska beaktas i den utredning som
              regeringen har tillsatt. Det är inte alls något främmande att
              kunna göra så. Det har skett flera gånger att man gjort sådana
              tillkännagivanden just för att riksdagen vill markera i en viktig
              fråga. Jag hade önskat att den borgerliga majoriteten hade kunnat
              utnyttja ett sådant arbetssätt några fler gånger. Hittills har
              man inte gjort det alls, och jag beklagar det. Jag anser att arbetslinjen
              ska gälla även generaldirektörer som inte har någon myndighet
              längre.
            </seg>
          </u>
          <note type="speaker" n="9883228a">
            Anf. 134 GÖRAN PETTERSSON (m) replik:
          </note>
          <u who="goran_pettersson_13794b_w" xml:id="i-3caa0b8ef2685297-0" n="18c99870" next="i-65461f4c5802a298-0">
            <seg n="739074a8">
              Fru talman! Majoriteten i finansutskottet är trygg med det som
              regeringen har skrivit i budgetpropositionen och har inte funnit
              anledning att vidta någon mer åtgärd.
            </seg>
            <seg n="6129a314">
              Jag tror att det är väldigt farligt om man går den här vägen
              och drabbas av lite oro om en tidigare myndighetschef inte har
              en myndighet. Jag skulle vilja säga att det absolut farligaste
              som kan hända staten är att man löser det visuella problemet att
              en tidigare myndighetschef inte har en myndighet att börja skapa
              arbetsuppgifter. Jag är själv statligt anställd. Jag har en så
              kallad fullmaktstjänst, vilket innebär att jag inte kan sägas
              upp. Även om man lade ned hela min myndighet, Försvarsmakten,
              har de faktiskt att lida med att ha mig kvar.
            </seg>
            <seg n="8d0a9fcc">
              Jag skulle vilja säga att det är ett mycket större problem när
              vi inom staten skapar organisationer och arbetsuppgifter utifrån
              den personal vi har än att vi de gånger som nu har lyfts fram
              har fått någon som inte har dugt till en tjänst och inte ger den
              personen några arbetsuppgifter. Jag tror att vi bör ta med oss
              det här och inte oroas av att det ibland är någon som har felrekryterats
              och som man väntar ut.
            </seg>
            <seg n="ecf07f92">
              Det finns ett uttryck, cut your losses, det vill säga när du
              har fattat ett felaktigt beslut, ta den förlusten och skriv av
              den, konstruera inte arbetsuppgifter! Det är avsevärt dyrare att
              ha en felrekryterad generaldirektör som håller på med stora arbeten
              som inte behöver utföras. Det är inte arbetslinjen. Det är pseudoverksamhet.
            </seg>
          </u>
          <note n="17f99e45">
            Anf. 135 GUNNAR ANDRÉN (fp):
          </note>
          <u who="goran_pettersson_13794b_w" xml:id="i-65461f4c5802a298-0" n="18c99870" prev="i-3caa0b8ef2685297-0">
            <seg n="cb825d4d">
              Fru talman! Jag ber att få yrka bifall till majoritetens förslag
              i detta betänkande.
            </seg>
            <seg n="391dbd89">
              Jag har haft förmånen att vara ledamot av både Riksdagens revisorer
              som startade 1808 och styrelsen för Riksrevisionen som startade
              2003 och vet något hur arbetet går till vid dessa myndigheter.
            </seg>
            <seg n="fdfb3c36">
              När jag tittar på reservationerna i det här betänkandet noterar
              jag ändå att den socialdemokratiska reservationen, nr 1, som avgetts
              tillsammans med Miljöpartiet och Vänsterpartiet tar sin utgångspunkt
              i att det skulle vara ideologiska bevekelsegrunder för att lägga
              ned en viss organisation. Jag menar att detta är en felaktig syn.
              I själva verket är det på det sättet att denna regering, har jag
              väldigt bestämt uppfattat det som, inte syftar till att bevara
              någon organisation, däremot verksamheterna, vilket är en helt
              annan sak.
            </seg>
            <seg n="86272f9a">
              Man kan fråga sig om till exempel forskningen om arbetslivet
              har upphört. Nej, så är det inte. Den fortsätter, men i andra
              former. Historien började inte 2006, fru talman, även om man ibland
              kan få det intrycket. Det förekom även tidigare att man gjorde
              organisationsförändringar inom staten. Det tror jag har varit
              klokt. Södertälje Kanalverk finns till exempel inte längre. Det
              kanske var en klok sak att se till att vi inte har kvar det som
              affärsdrivande verk.
            </seg>
            <seg n="affda27a">
              Jag menar också att det finns en motsättning mellan reservationerna
              1 och 2 där man i den ena reservationen hävdar att det är en ideologisk
              synpunkt och i den andra säger att det bara handlar om privatisering.
              Det är svårt att yrka bifall till både reservation 1 och reservation
              2, för det finns en motsättning däremellan.
            </seg>
            <seg n="1418c008">
              Jag ska sluta med att ta upp frågan om vilka chefer vi ska ha
              i staten i anslutning till Miljöpartiets reservation 6. Jag tror
              att det är viktigt att man har bra chefer, att det finns ett stort
              urval. Om man skulle följa Miljöpartiets reservation skulle de
              chefer som man rekryterar inte ha någon form av anställningstrygghet.
              Jag tror att staten därmed skulle binda ris åt egen rygg. Är det
              någonting som vi behöver är det i själva verket chefer som kan
              vara oberoende och fatta olika beslut. Om man ska kunna avskeda
              dem måste det vara på saklig grund, precis som för alla andra,
              när inte arbetsbrist föreligger.
            </seg>
            <seg n="a4de35b0">
              Jag tycker att Miljöpartiet borde fundera över vad som hände
              i samband med att det tidigare förekom en kontrovers med Inga-Britt
              Ahlenius i Riksrevisionsverket. Det var väldigt bra för de svenska
              skattebetalarna, vill jag påstå, att inte den intention som fanns
              då, att göra sig av med en chef som man tyckte var besvärlig för
              regeringen, genomfördes. Det var någonting som var väldigt bra.
              Om Miljöpartiets linje då hade rått hade man kunnat avskeda Inga-Britt
              Ahlenius rakt av utan att hon hade fått något annat än ett avgångsvederlag.
              Det hade varit en dålig affär för svenska folket.
            </seg>
          </u>
          <note n="a3ee2b63">
            Överläggningen var härmed avslutad.
          </note>
          <note n="9dda836f">
            14 § Ändrad tidpunkt för signalspaning i kablar
          </note>
          <note n="6fb1854d">
            Föredrogs
          </note>
          <note type="speaker" n="d6f503ca">
            Anf. 136 KARIN ENSTRÖM (m):
          </note>
          <u who="karin_enstrom_7d9df6_w" xml:id="i-18b145aabe078b55-0" n="eaa16ccf">
            <seg n="f67ec9fe">
              Fru talman! Riksdagen ska i dag behandla ett förslag om att senarelägga
              tidpunkten för när signalspaning i kablar ska få starta. Varför
              det, kan man undra.
            </seg>
            <seg n="feca4170">
              Vi får rekapitulera vad som har hänt på området. Riksdagen beställde
              i samband med att vi behandlade lagen om signalspaning i försvarsunderrättelseverksamhet
              i juni 2008 ett antal tillägg för att förstärka integritetsskyddet.
              I september 2008 slöts en överenskommelse inom alliansregeringen
              om ytterligare förstärkningar av integritetsskyddet. Därefter
              utarbetades en departementspromemoria med de förslag som krävde
              en lagändring till följd av detta.
            </seg>
            <seg n="c2964210">
              Promemorian har remissbehandlats och har sedan blivit ett lagförslag
              som i sin tur i sedvanlig ordning har gått till Lagrådet, och
              Lagrådet har i dag överlämnat sitt yttrande. Efter detta kommer
              det naturligtvis att läggas fram en proposition under denna månad.
              Det är för att vi i riksdagen ska kunna behandla propositionen
              i laga ordning som vi måste skjuta fram ikraftträdandet av den
              delen av bestämmelsen i annan lag, nämligen lagen om elektronisk
              kommunikation som gäller när operatörerna ska vara bundna att
              överföra signaler för att kunna genomföra signalspaning i kabel.
            </seg>
            <seg n="1b67ba7d">
              Fru talman! Försvarsutskottet har tagit ett initiativ för att
              riksdagen ska kunna fatta beslut i ärendet. I stället för att
              det här ska träda i kraft den 1 oktober 2009 föreslår vi den 1
              december 2009.
            </seg>
          </u>
          <note n="e75f9ffd">
            Därmed, fru talman, yrkar jag bifall till förslaget i betänkandet.
          </note>
          <note type="speaker" n="23593faa">
            Anf. 137 ALLAN WIDMAN (fp):
          </note>
          <u who="allan_widman_3dc7aa_w" xml:id="i-9094106b18fa2378-0" n="c87e7352">
            <seg n="8ea64622">
              Fru talman! Karin Enström har redogjort för de sakliga omständigheter
              som gör att försvarsutskottet har tagit detta initiativ att förskjuta
              ikraftträdandet av delar av den mycket omdebatterade lagstiftningen
              rörande signalspaning i kabel. Den samlade oppositionen har lyckats
              formulera ett gemensamt särskilt yttrande i utskottet. Utan att
              ge några närmare detaljer talar man om väldiga brister i rättssäkerheten
              och ett plotter från regeringens sida.
            </seg>
            <seg n="50d9d7c8">
              Fru talman! Jag är övertygad om att om regeringen i sin beredning
              hade försökt att snedda några hörn och påskynda processen så att
              de kompletterande förslagen hade passat mot den ursprungliga ikraftträdandetidpunkten
              hade oppositionen med stor säkerhet kritiserat regeringen för
              att beredningen hade blivit slarvigt genomförd.
            </seg>
            <seg n="93586633">
              Nu gjorde man inte det från regeringens sida. Remisstiden har
              varit den sedvanliga. Man har haft möjlighet att beakta remissinstansernas
              svar. Beredningen har, som Karin Enström påpekade, betalat sig,
              bland annat i form av ett yttrande från Lagrådet i dag, som accepterar
              den proposition om integritetsskydd i signalspaningen som regeringen
              har föreslagit. Lagrådet har varken några invändningar mot att
              den instans som ska pröva tillstånd till signalspaning benämns
              underrättelsedomstol eller funnit bristen på möjlighet till överklagan
              oacceptabel.
            </seg>
            <seg n="8ca9ba45">
              Fru talman! Mycket talar för att den säkerhetspolitiska utvecklingen
              blir allt svårare att förutsäga. När vi nu tar ytterligare ett
              steg närmare möjligheten att signalspana till skydd för rikets
              säkerhet i kablar får vi ett verktyg som ger oss bättre möjligheter
              att förutse eventuella hot och utmaningar mot vår nationella säkerhet.
              Det är viktigt att regeringen tar det ansvaret.
            </seg>
            <seg n="ab07cbd5">
              Vad beträffar oppositionen kan man konstatera att den splittring
              i synen på signalspaning som har funnits över tid fortfarande
              består. Försvarsutskottets ordförande Anders Karlsson har gjort
              tydligt att Socialdemokraterna vill ha signalspaning, Vänstern
              kan tänka sig att man utreder frågan medan Miljöpartiet säger
              ett blankt nej. Den enighet som synes finnas på oppositionens
              sida, fru talman, är enbart en synvilla.
            </seg>
          </u>
          <note n="d9fe79a3">
            Jag yrkar bifall till majoritetens förslag.
          </note>
          <note type="speaker" n="fb0db8bd">
            Anf. 138 KALLE LARSSON (v):
          </note>
          <u who="kalle_larsson_45b4f4_w" xml:id="i-98d5d8c2e0fbc375-0" n="340f1bc5">
            <seg n="5e9e659b">
              Fru talman! Man kan tycka att det här är ett litet ärende. I
              någon mening är det ett litet ärende. Majoriteten har nu föreslagit
              att vi ska vänta några månader med att göra det som många av oss
              i kammaren inte vill att man ska göra alls.
            </seg>
            <seg n="d51ef581">
              Samtidigt är det en principiellt viktig fråga om hur man ska
              bereda ärenden och hur man ska fatta beslut. Jag kan möjligen
              ge Allan Widman omedelbart rätt i att vi nog hade gett kritik
              i dag oavsett om det hade varit en för snabb behandling eller
              om den hade dragits i långbänk. Det är egentligen inte beredningsfrågan
              som det här handlar om, utan det handlar om den politiska frågan
              om vilket samhälle vi vill leva i.
            </seg>
            <seg n="0170e00a">
              Man kan mycket väl välja den riktning som majoriteten och regeringen
              har gjort. Man kan överdriva hoten, måla upp bilden av terrorism
              som ett överhängande hot mot det svenska samhället, ta historiska
              och internationella exempel för att måla sina mörka bilder av
              hur Sverige i dag egentligen fungerar och ser ut.
            </seg>
            <seg n="3c0f36f8">
              Man kan välja skrämselpropagandans retorik. Då är det lätt att
              motivera vilka övergrepp som helst på de mänskliga rättigheterna,
              på fri- och rättigheterna och på integriteten. Det är där som
              vi står enade från oppositionens sida. Vi är inte nöjda med det
              regeringen har presterat. Tvärtom har vi ett gemensamt särskilt
              yttrande om att man bör riva upp det tidigare beslutet om att
              tillåta FRA att spana i kablar.
            </seg>
            <seg n="455a7694">
              Det kan väl möjligen gå tillbaka till Allan Widman, men tidigare
              fick vi kritik för att vi var så oense och inte riktigt visste
              vad vi ville. Nu skriver vi vad vi vill, och då är det uppenbarligen
              också föremål för kritik. Så där kan man hålla på i all evighet.
            </seg>
            <seg n="af52f1ca">
              Jag ser från Vänsterpartiets sida det här förslaget om signalspaning
              och det sätt man har valt att formulera det på som en del i en
              samhällsutveckling. Det är förstås inte samma sak att vilja sätta
              in nationella insatsstyrkan mot ungdomar i Rosengård och vilja
              signalspana i kabel, men det är liknande lösningar på ganska komplexa
              problem. Om man vill komma till rätta med hot mot samhället, komma
              till rätta med det som kan kallas terrorism, måste man börja med
              att försöka förebygga och undvika att det uppstår, inte slå till
              med kontrollsamhällets starkaste och tyngsta medel när det väl
              påstås finnas där.
            </seg>
            <seg n="a23df52d">
              Fru talman! Jag ska inte upprepa alla argument de är många som
              vi har presterat och presenterat mot själva FRA-lagen, som den
              har kommit att kallas i allmän mun. Jag sade i det anförande jag
              då höll att det är en meningslös, farlig och kränkande lag. Det
              står jag fast vid. Men jag får väl ändå säga något om Lagrådets
              yttrande, som avlämnades i dag. Det är riktigt att man inte avstyrker
              förslaget, men den beskrivning Allan Widman gör är väl kanske
              ändå lite väl överdrivet positiv. Snarare framgår av de refererat
              jag har fått av Lagrådets yttrande jag har inte tagit exakt del
              av det skriftliga att det faktiskt finns två invändningar. De
              är inte så allvarliga att Lagrådet vill sända tillbaka förslaget,
              men rådet tycker att det egentligen inte borde kallas domstol.
              Dessutom hade det varit bättre om det fanns möjlighet att överklaga.
              Jag försöker att inte överdriva de formuleringar som jag har fått
              mig refererade.
            </seg>
            <seg n="f8334b27">
              Fru talman! Jag tror att den debatt vi har haft och kommer att
              fortsätta att ha om spaning i kabel, om övervakningssamhället,
              om FRA-lagen och liknande repressiva lagstiftningar kommer att
              vara en sådan som man kommer att se tillbaka till om några år
              och fundera över vad som egentligen hände.
            </seg>
            <seg n="047041c5">
              Jag tror att det här är en skiljelinje som kommer att finnas
              kvar under ganska lång tid i svensk politik, där regeringspartierna
              uppenbarligen har valt sida. Man tror att man löser komplexa sociala
              samhällsproblem med hårdare kontroll och tuffare lagstiftning.
            </seg>
            <seg n="4727d7e9">
              Vi har snarare sagt att vi är de som i dag där liberalerna faktiskt
              har svikit tar upp striden för den personliga integriteten, för
              möjligheten och rätten till ett privatliv.
            </seg>
            <seg n="e1aec5d1">
              Den skiljelinjen tror jag att vi kommer att återkomma till många
              gånger, kanske i substantiellt mer betydelsefulla ärenden än det
              vi ser här i dag.
            </seg>
          </u>
          <note type="speaker" n="ab36b86b">
            Anf. 139 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-9094106b18fa2378-1" n="c87e7352">
            <seg n="e8cbe968">
              Fru talman! Jag måste ändå invända mot den beskrivning som görs
              i det särskilda yttrandet, att de åtgärder som regeringen nu föreslår
              ska tillföras signalspaningen för att göra den mer rättssäker
              av den politiska oppositionen betecknas som plotter.
            </seg>
            <seg n="92f09b90">
              För min del finner jag inte det faktum att man nu ska pröva sökbegrepp
              hänförliga till enskild person, och varje gång ska pröva dem i
              en domstol, vara plotter eller obetydligheter. Det är naturligtvis
              saker som förstärker både rättssäkerhet och integritetsaspekter
              i det här sammanhanget.
            </seg>
            <seg n="7f9ca1c1">
              Tillåt mig, fru talman, när det gäller Lagrådet att läsa upp
              två nyckelmeningar.
            </seg>
            <seg n="29c6d76e">
              Lagrådet finner att namnfrågan, det vill säga om det ska vara
              en domstol eller en nämnd, har begränsad betydelse och motsätter
              sig inte beteckningen försvarsunderrättelsedomstol. Lagrådet finner
              att det föreslagna utnämningsförfarandet i domstolen borgar för
              hög kvalitet på ledamöter och ombud.
            </seg>
            <seg n="f540608d">
              Vidare konstaterar Lagrådet att även om det är ovanligt att det
              saknas möjligheter till överklagande motsätter man sig i det här
              speciella fallet inte heller den här ordningen.
            </seg>
            <seg n="b6127fec">
              Kalle Larsson säger att den här verksamheten strider mot mänskliga
              rättigheter, strider mot Europakonventionen och så vidare. Redan
              för ett och ett halvt år sedan slog Lagrådet fast att signalspaning
              i kabel på det sätt som då föreslogs av regeringen inte strider
              vare sig mot våra grundlagsskyddade medborgerliga fri- och rättigheter
              eller mot de rättigheter som tillkommer oss svenskar genom Europakonventionen.
            </seg>
          </u>
          <note type="speaker" n="4e32baa1">
            Anf. 140 KALLE LARSSON (v) replik:
          </note>
          <u who="kalle_larsson_45b4f4_w" xml:id="i-98d5d8c2e0fbc375-1" n="340f1bc5">
            <seg n="84da5d7c">
              Fru talman! Allan Widman börjar med att säga att han måste invända.
              Så är det kanske. Den invändning han sedan kommer med är inte
              särskilt substantiellt betydelsefull.
            </seg>
            <seg n="365f2580">
              Jag refererade Lagrådet som att man inte motsätter sig de här
              förslagen. Men om jag ställer frågan tillbaka: Tror Allan Widman
              att Lagrådet hellre hade sett att det fanns en överklagansmöjlighet?
              Tror Allan Widman att Lagrådet hellre hade sett att detta inte
              kallades domstol utan någonting mer lämpligt? Jag tror att svaret
              på de frågorna är ja. Det finns förstås, i alla fall i den meningen,
              invändningar. Vi som kan det här språket vet att motsätter sig
              inte inte direkt betyder att man välkomnar det.
            </seg>
            <seg n="f8aea321">
              Sedan är jag glad för att Allan Widman påminde mig om Europakonventionen.
              Jag nämnde inte den i mitt anförande. Jag talade i mer allmänna
              meningar om mänskliga rättigheter och rätten till ett privatliv.
            </seg>
            <seg n="14885b66">
              Men visst kan vi göra olika tolkningar. Så är det ibland i ganska
              många avseenden. Vår uppfattning är att den modell som man nu
              har valt från regeringens sida är en inskränkning av de mänskliga
              rättigheterna och rätten till ett privatliv.
            </seg>
            <seg n="837ddfa8">
              Här kommer vi att stå några gånger till och göra olika bedömningar.
              Ibland kan det nämligen till och med vara så att den enskilda
              handlingen eller den idé som man föreslår i sig är ett litet steg,
              och kanske inte i sig är en tillräcklig inskränkning av rätten
              till ett privatliv för att motivera ett avslag. Men sammantaget
              kan de sjok av lagstiftning som föreslås på många nivåer, både
              lagstiftning och repressiva åtgärder i kommuner och på andra håll
              i landet, begränsa den personliga integriteten så att den blir
              betydligt mindre än vad den borde vara i ett samhälle som värnar
              rätten till ett privatliv.
            </seg>
          </u>
          <note type="speaker" n="7d46b274">
            Anf. 141 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-9094106b18fa2378-2" n="c87e7352">
            <seg n="61406f7b">
              Fru talman! I den första granskning som Lagrådet gjorde av den
              ursprungliga propositionen för ett och ett halvt år sedan framhöll
              Lagrådet att det finns en skyldighet att iaktta enskildas rätt
              till personlig integritet men att den rätten också måste vägas
              mot samhällets och regeringens skyldighet att garantera kollektiv
              säkerhet för sina medborgare. Enligt Lagrådet, återigen, uppfyllde
              den kompromiss som då föreslogs de krav som kunde ställas både
              enligt vår egen grundlag och enligt Europakonventionen om mänskliga
              rättigheter.
            </seg>
            <seg n="d8d59ef8">
              Ja, jag invänder mot beteckningen plotter, när den används för
              att beskriva de förstärkningar av integritetsskyddet och rättssäkerheten
              som nu ligger under beredning och som Lagrådet har yttrat sig
              över.
            </seg>
            <seg n="fa924474">
              Vidare har inte Lagrådet som institution att föreslå reformer
              aktivt vare sig för regering eller för riksdag. Vad Lagrådet gör
              är att granska rent lagtekniskt: Fungerar den här propositionen
              i sitt rättsliga sammanhang? Och, vilket är väldigt viktigt, man
              granskar också överensstämmelsen med bland annat regeringsformens
              olika regleringar.
            </seg>
            <seg n="9c9b422e">
              Jag kan bara återigen, fru talman, konstatera att på ingen av
              dessa punkter får regeringens förslag underkänt, oavsett hur mycket
              Kalle Larsson tycker att det borde underkännas.
            </seg>
            <seg n="48693b3e">
              Jag finner det, avslutningsvis, intressant att Kalle Larsson
              rättsligen överprövar de slutsatser som våra främsta domare i
              landet, våra justitieråd och regeringsråd, har kommit fram till.
            </seg>
          </u>
          <note type="speaker" n="cf270af8">
            Anf. 142 KALLE LARSSON (v) replik:
          </note>
          <u who="kalle_larsson_45b4f4_w" xml:id="i-98d5d8c2e0fbc375-2" n="340f1bc5">
            <seg n="cbb8f88c">
              Fru talman! Jag dristar mig att ibland ha en annan uppfattning
              än även väl utbildade personer.
            </seg>
            <seg n="2678f127">
              Det är en politisk fråga vi i dag diskuterar. Det är riktigt
              att Lagrådet har den roll som Allan Widman föreläser om för kammaren.
              Det är väl utmärkt att man får den redogörelsen en gång till flera
              av oss känner till den sedan tidigare. Men det här är också en
              politisk fråga. Du kan juridiskt, med hur hållbara argument som
              helst, skapa ett samhälle som ingen av oss egentligen vill leva
              med. Därför måste juridik och politik samsas.
            </seg>
            <seg n="84fafa2c">
              När vi tar ställning till de här förslagen handlar det om ett
              politiskt ställningstagande, om att vi inte vi vill leva i ett
              samhälle där utrymmet för den personliga integriteten beskärs
              på det sätt som Allan Widman och hans partikamrater i alliansen
              på så många olika sätt de senaste åren har varit delaktiga i.
            </seg>
            <seg n="9547bfb6">
              Jag ska, fru talman, säga någonting om plotter det var det uttryck
              som jag aldrig kommenterade.
            </seg>
            <seg n="01f5a953">
              Plotter ja, det handlar om att hela den här processen inte har
              varit spikrak. Det har inte direkt varit en transportsträcka för
              Allan Widman och kompani från punkt A till punkt B. Det har omgärdats
              av en mängd olika nya förslag, ändrade förslag, tillbakadragna
              förslag, nattliga manglingar, förhandlingar mellan riksdagsgrupper,
              inom riksdagsgrupper och med enskilda ledamöter, inkallade till
              partiledarens kontor för att slutligen ändå gå med på vad man
              själv från början hade sagt att man inte ville gå med på.
            </seg>
            <seg n="c5fc1b58">
              Man kan ge olika beskrivningar av hur en sådan process ska benämnas.
              Man kan kalla det normalt politiskt arbete. Man kan också, som
              vi har valt att göra, kalla det plotter.
            </seg>
          </u>
          <note type="speaker" n="95b9b107">
            Anf. 143 PETER RÅDBERG (mp):
          </note>
          <note n="bb3c9f7f">
            Fru talman! Den 18 juni 2008 röstade den borgerliga majoriteten
            i riksdagen igenom lagen om signalspaning i försvarsunderrättelsetjänst.
            Lagen ger Försvarets radioanstalt, FRA, mycket långtgående befogenheter
            vad gäller signalspaning i kabel.
          </note>
          <u who="peter_radberg_5553b9_w" xml:id="i-044b1fabfc063bd5-0" n="67c9863e">
            <seg n="4b5425ac">
              En så komplex lagstiftning, med långtgående konsekvenser för
              både rättssäkerhet och integritet, som påverkar våra grundlagsskyddade
              fri- och rättigheter, borde självklart ha beretts genom en parlamentariskt
              sammansatt offentlig utredning. En sådan utredning skulle ha besvarat
              fundamentala frågor om behov, effektivitet, proportionalitet,
              rättssäkerhet och integritetsskydd.
            </seg>
            <seg n="bcba8f04">
              Regeringen valde i stället att grunda lagen på en tjänstemannaskrivelse,
              framtagen för flera år sedan av några tjänstemän i Regeringskansliet
              en skrivelse som förkastades av den tidigare regeringen.
            </seg>
            <seg n="90270ad9">
              Lagförslaget remissbehandlades rekordsnabbt under julhelgen 2006.
              Regeringens beslut togs bara tre dagar efter remisstidens utgång,
              det vill säga utan någon reell möjlighet att ta hänsyn till den
              allvarliga kritik som flera tunga remissinstanser då framförde.
            </seg>
            <seg n="8afa7c08">
              Den skarpa kritiken från myndigheter, organisationer, allmänhet
              och företrädare för regeringspartierna samt det omedelbara hotet
              om att bli nedröstad har lett till att regeringen gång på gång
              har tvingats till reträtt och återkommit med tillägg till en lag
              som tidigare förklarats mer eller mindre fullkomlig.
            </seg>
            <seg n="cecc2470">
              Sedan den första kritiken julen 2006 har regeringen lyckats peta
              in nästan 40 förändringar i signalspaningslagen detta utan att
              en enda utredning har gjorts. Det torde vara rekord i svensk lagstiftningshistoria.
              Om lagstiftningen var komplex tidigare är den nu helt omöjlig
              att överblicka.
            </seg>
            <seg n="2ea04574">
              Tilläggsförslagen, både från återremitteringen den 18 juni 2008
              och de nya förslag som tillkommit den 25 september 2008, har dessutom
              tagits fram i stor hast och bakom lyckta dörrar. Ingen vet egentligen
              vad regeringens föreslagna tilläggspunkter står för, även om det
              nu i och för sig ska ske en utredning. En del av dessa punkter
              kanske är bra, men de flesta är så allmänt hållna att det är svårt
              att se till vad och hur de ska konkretiseras eller om de ens är
              genomförbara. Vi kan bara konstatera att det är svårt att bedöma
              såväl helheten som funktionen och konsekvensen av tilläggen.
            </seg>
            <seg n="fac0fb28">
              Resultatet blir en lag präglad av otydlighet och osäkerhet som
              blir svår att tolka för såväl medborgare som de myndigheter som
              ska tillämpa den. Nu får Försvarsdepartementet och en särskild
              utredning i uppdrag att lappa ihop alla partipolitiska blockeringar.
              Det är en beredningsprocess som går baklänges. Svaren är redan
              givna.
            </seg>
            <seg n="41501c64">
              Det går inte att lappa och laga i en så allvarlig och betydelsefull
              lagstiftning, och trots tilläggen har lagen fortfarande allvarliga
              brister i vad gäller proportionalitet, rättssäkerhet och integritetsskydd.
            </seg>
            <seg n="193a0ef8">
              Ett fundamentalt krav för en seriös och långsiktig säkerhetspolitik
              är att man söker ett brett parlamentariskt samförstånd och även
              inhämtar oberoende juridisk och teknisk sakkunskap. Det enda acceptabla
              är därför att lagen nu rivs upp och att regeringen tillsätter
              en parlamentarisk utredning som utreder behovet och utformningen
              av signalspaning i kabel från grunden.
            </seg>
            <seg n="0f1d4509">
              Miljöpartiet menar ändå att signalspaning behövs. Sverige behöver
              som ett militärt alliansfritt land en effektiv underrättelsetjänst.
              Detta står i motsats till vad Allan Widman sade i talarstolen
              nyss, att Miljöpartiet skulle vara helt motståndare till det.
            </seg>
            <seg n="7e18a1ea">
              Nya hot, som senare års terrordåd, spridning av massförstörelsevapen
              och IT-utvecklingen, har gjort samhället mer sårbart, och tidig
              information är viktig för att kunna förebygga och förhindra sådana
              hot mot vårt land. Den avgörande frågan är dock på vilket sätt
              och i vilken omfattning som signalspaning ska bedrivas.
            </seg>
            <seg n="faa5037e">
              Behovet av effektiv underrättelseinhämtning kan inte rättfärdiga
              att man nonchalerar grundlagens principer om rätten till fri,
              skyddad kommunikation. Om underrättelsetjänsten ska kunna behålla
              folkets förtroende måste dessutom människors berättigade oro och
              obehag avseende intrång i deras privatliv tas på allvar. Därför
              kräver vi att lagen rivs upp och att man tillsätter en parlamentarisk
              utredning. Denna utrednings uppgift bör vara att bedöma behovet
              av en lag utifrån hänsyn till integriteten, effektiviteten och
              proportionaliteten. Syftet måste vara att finna en teknisk-juridisk
              lösning som tillgodoser både behovet av underrättelsetjänst och
              medborgarnas rätt till integritet och rättssäkerhet.
            </seg>
            <seg n="7f651a74">
              Jag menar slutligen att utredningen måste arbeta öppet för att
              åstadkomma en lag som har medborgarnas förtroende. Detta innebär
              en bred och öppen process som ger så många som möjligt en möjlighet
              till insyn och påverkan och debatt från olika samhällsaktörer,
              alltifrån enskilda bloggare till organisationer.
            </seg>
            <seg n="3e190b59">
              Fru talman! Eftersom vi inte deltog i beslutet i utskottet kommer
              vi inte heller att medverka i beslutet senare i kammaren.
            </seg>
          </u>
          <note type="speaker" n="7661f963">
            Anf. 144 KARIN ENSTRÖM (m) replik:
          </note>
          <u who="karin_enstrom_7d9df6_w" xml:id="i-18b145aabe078b55-1" n="eaa16ccf">
            <seg n="21c69f4e">
              Fru talman! Det är inte första gången vi debatterar dessa frågor
              i kammaren, och det är inte den sista heller. Men det är ändå
              intressant att lyssna på hur Peter Rådberg nu å ena sidan säger
              att allt arbete som har gjorts är dåligt och kan kastas i papperskorgen
              allt ska rivas upp och göras om samtidigt som han å andra sidan
              säger att det egentligen behövs någon typ av effektiv underrättelseinhämtning.
              Här ligger den stora svårigheten.
            </seg>
            <seg n="35d6834f">
              Jag skulle vilja fråga vad Miljöpartiet egentligen tycker. Det
              är lätt att säga att man i princip vill ha en bra och effektiv
              underrättelsetjänst men att den inte på något sätt får inkräkta
              på eller inskränka vår personliga frihet. Det stora problemet
              är att få denna ekvation att gå ihop. Därför är det spännande
              att höra hur Peter Rådberg ser detta framför sig. Det är lätt
              att säga att om vi bara hade haft en stor parlamentarisk utredning
              skulle allt ha blivit bra.
            </seg>
            <seg n="61adcc68">
              Var går egentligen gränsen? Här har den personliga integriteten
              stärkts väldigt mycket i förhållande till det ursprungliga förslaget.
              Vi har också tydligt sagt att det i lagtext kommer att anges för
              vilka ändamål signalspaning får bedrivas. Peter Rådberg vet vilka
              ändamål det är. Är det några av de ändamålen som Peter Rådberg
              tycker att man inte ska få bedriva signalspaning för är det yttre
              militära hot mot landet, förutsättningar för svenskt deltagande
              i fredsfrämjande och humanitära insatser, är det strategiska förhållanden
              avseende internationell terrorism eller är det utveckling och
              spridning av massförstörelsevapen? Vad är det stora problemet?
            </seg>
          </u>
          <note type="speaker" n="84858cc0">
            Anf. 145 PETER RÅDBERG (mp) replik:
          </note>
          <u who="peter_radberg_5553b9_w" xml:id="i-caf49b19f57c2dec-2" n="67c9863e">
            <seg n="15f7709d">
              Fru talman! Karin Enström begår det klassiska misstaget att ställa
              25 frågor samtidigt. Jag ska försöka besvara åtminstone ett par
              av dem.
            </seg>
            <seg n="eb7e5c1e">
              Vi är väldigt tydliga med att vi vill ha signalspaning. Men det
              handlar om på vilken grund. Vi vill att det ska vara en parlamentarisk
              utredning. Huvudfrågan är ju vad man ska syssla med. I behandlingen
              har det varit stängda dörrar. 40 förslag har ni ändrat på sedan
              oktober 2006, tror jag. Snacka om att ni var ute snett redan från
              början! Så har ni lappat och lagat, och det håller ni fortfarande
              på med.
            </seg>
            <seg n="9902eb1d">
              Kan man inte i den process som nu har pågått i ett och ett halvt
              år inse att man kanske är fel ute och att det behövs en parlamentarisk
              utredning som går till botten med detta och ser vad vi kan vara
              överens om? Men ni ville inte bjuda in oppositionen utan försökte
              lösa det här själva, med gråtande ledande riksdagsledamöter i
              talarstolen och försvarsministern som gick upp och sade att man
              skulle bordlägga det här i ett dygn. Ett dygn senare kom ni tillbaka
              med ett paket igen. Detta blir ju trams, som en känd politiker
              sade.
            </seg>
            <seg n="2b2d9046">
              Vi hade varit mycket öppna om regeringen, Moderaterna och Karin
              Enström hade velat ha en öppen parlamentarisk utredning där alla
              sju partier hade kunnat sätta sig ned. Men ni ville inte det,
              och jag beklagar det.
            </seg>
          </u>
          <note type="speaker" n="7583503d">
            Anf. 146 KARIN ENSTRÖM (m) replik:
          </note>
          <u who="karin_enstrom_7d9df6_w" xml:id="i-18b145aabe078b55-2" n="eaa16ccf">
            <seg n="6e1e3efc">
              Fru talman! När vi tidigare har debatterat den här frågan i kammaren
              har Peter Rådberg varit mycket tveksam till den hotbedömning som
              vi har gjort för att just rättfärdiga och argumentera för behovet
              av signalspaning, inklusive den i kabel. Man kan se förändringarna
              antingen som en stor svaghet eller som en förmåga att efter hand
              lyssna, anpassa sig och göra förändringar.
            </seg>
            <seg n="8a9f5081">
              Men vad tycker egentligen Miljöpartiet, och vad tycker Miljöpartiets
              oppositionskamrater? Det är lätt att vara överens om att vara
              emot något, men det skulle vara intressant att veta vad man egentligen
              är överens om att man vill ha. Kan man ens tänka sig signalspaning
              i kabel, och kan man tänka sig signalspaning över huvud taget?
              Vi har inte fått någon samlad reaktion från oppositionen.
            </seg>
            <seg n="524f56df">
              Jag ställer en fråga igen: Vad tycker den samlade oppositionen?
              I dag är Peter Rådberg positiv till signalspaning i allmänhet,
              och det är i så fall en framgång.
            </seg>
          </u>
          <note type="speaker" n="94abd8ed">
            Anf. 147 PETER RÅDBERG (mp) replik:
          </note>
          <u who="peter_radberg_5553b9_w" xml:id="i-caf49b19f57c2dec-3" n="67c9863e">
            <seg n="a486a270">
              Fru talman! Detta har jag tyckt hela tiden. Det står också i
              vår motion.
            </seg>
            <seg n="5dd5c09c">
              Från början handlade detta om ett militärt hot. Det var därför
              vi skulle ha all den här spaningen. Det gällde det eventuella
              militära hotet mot Sverige plus alla andra hot.
            </seg>
            <seg n="df406c6e">
              Vi undrar då: Vad är det för en hotbild som kräver denna stora
              förändring på integritetssidan? Var finns hotbilden? Du, Karin
              Enström, har ju själv suttit med i Försvarsberedningen och sagt
              att det inte finns något militärt hot under överskådlig tid. Det
              har du sagt som ordförande i Försvarsberedningen och skrivit under
              på. Sedan ska man plötsligt ha den här typen av system för att
              det kan finnas ett militärt hot mot Sverige. Nu har ni mildrat
              det militära hotet. Nu blir det liksom ett allmänt hot på något
              sätt. Vad det är ni vill?
            </seg>
            <seg n="32e1ead1">
              Det ska bli spännande att få följa utredningen som ska bli klar
              nu i maj. Men, återigen, hade vi fått en parlamentarisk utredning
              skulle det ha kunnat bli ett brett stöd i riksdagen för förslaget.
              Men det får vi tyvärr inte, och det är det som vi djupt beklagar.
            </seg>
          </u>
          <note type="speaker" n="e4c9be8c">
            Anf. 148 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-9094106b18fa2378-3" n="c87e7352">
            <seg n="84474533">
              Fru talman! Peter Rådberg säger att det är en lång rad av förbättringar
              och kompletteringar som har föreslagits och att det är osäkert
              huruvida vissa av dem ens kan genomföras. Får jag fråga vilka
              förändringar det råder osäkerhet om ifall de kan genomföras eller
              inte? Peter Rådberg nämnde detta i sitt anförande. Det är nu ett
              tag sedan, men jag hoppas att han kan erinra sig detta ändå.
            </seg>
            <seg n="46b3ef2c">
              Sedan efterlyser Peter Rådberg en utredning som ska bedöma behovet
              av signalspaning i kabel. Men alldeles nyss bedömde Peter Rådberg
              själv att det finns ett sådant behov. Han sade: Ett militärt alliansfritt
              land som Sverige behöver goda underrättelser. Vi är inte några
              kategoriska motståndare till signalspaning i kabel.
            </seg>
            <seg n="06f933ca">
              Jag har försökt följa den här frågan mycket noggrant de senaste
              två åren, fru talman, och för mig är det något av en överraskning
              att Miljöpartiet nu ställer upp bland de partier som inser att
              Sverige behöver ha den här möjligheten när kommunikationerna förändras
              och går från att färdas genom luften till att i stället färdas
              genom kablar.
            </seg>
            <seg n="033bbb26">
              När nu Peter Rådberg tillsammans med alla sina partikamrater
              har kommit ut som en vän av signalspaning är min konkreta fråga:
              Vad är det som saknas i det upplägg som är presenterat i lagrådsremissen
              för att Miljöpartiet också ska kunna rösta ja här i riksdagen?
            </seg>
            <seg n="dd80074b">
              Jag förstår att ni pratar om många olika brister beträffande
              rättssäkerhet, förutsägbarhet och så vidare. Men rent konkret,
              Peter Rådberg, vad är det som saknas?
            </seg>
          </u>
          <note type="speaker" n="46ae74fd">
            Anf. 149 PETER RÅDBERG (mp) replik:
          </note>
          <u who="peter_radberg_5553b9_w" xml:id="i-caf49b19f57c2dec-4" n="67c9863e">
            <seg n="ec6e15f7">
              Fru talman! Många av de 15 punkter som ni lade till den 25 september
              är väldigt luddiga. Det är väldigt svårt att veta vad ni egentligen
              vill. Nu ska det i och för sig tillsättas en utredning om detta,
              så vi kanske kan få något svar på det här senare. Men själva cloun
              i det hela är, som jag sade till Karin Enström, att vi naturligtvis
              vill ha en parlamentarisk utredning.
            </seg>
            <seg n="914b1ad2">
              Den här typen av beslut som vi fattar i riksdagen måste även
              den borgerliga regeringen erkänna innebär ett intrång i integriteten.
              När man säger att vi har ett hot mot Sverige och att man därför
              måste ha en möjlighet att gå in och läsa mejl och annat måste
              man vara väldigt tydlig med vilken typ av hot det är man pratar
              om. Det försökte vi få fram i den förra debatten. Vi frågade om
              ni kunde beskriva hotbilden, men vi fick inget svar. Vi har haft
              flera debatter här i kammaren, men ni har inte kunnat presentera
              en enda hotbild. Trots detta säger ni att det finns en hotbild.
              Samtidigt säger ni att det inte finns någon hotbild över överskådlig
              tid. Ni pratar ju med kluven tunga i de här frågorna.
            </seg>
            <seg n="179dace9">
              Vi har spridning av massförstörelsevapen, det finns IT-utveckling,
              och det finns terrorism i allmän bemärkelse. Det är klart att
              vi måste vara vakna på den punkten, och vi erkänner detta. Men
              frågan är vilken typ av signalspaning vi ska ha. I den frågan
              måste vi sitta ned tillsammans, inte bakom lyckta dörrar och bordlägga
              ärendet här i riksdagen ena dagen för att nästa dag komma fram
              med ett paketförslag, som hände. Det blir lite patetiskt, Allan
              Widman. Jag tror inte att ens du som jurist skulle kunna acceptera
              det här förfaringssättet.
            </seg>
          </u>
          <note type="speaker" n="ca8c5321">
            Anf. 150 ALLAN WIDMAN (fp) replik:
          </note>
          <u who="allan_widman_3dc7aa_w" xml:id="i-9094106b18fa2378-4" n="c87e7352">
            <seg n="052ebc23">
              Fru talman! Jag lyssnar mycket noga på Peter Rådberg just nu,
              och jag kan konstatera att han inte kan nämna en endaste konkret
              brist i det förslag som regeringen lämnar. Och det är inte alls
              några luddigheter. Det är ingen nattlig överenskommelse nedtecknad
              på baksidan av en näsduk som vi talar om, utan vi talar om ett
              fullständigt förslag till ny lagstiftning som har skickats till
              Lagrådet och som är helt offentligt i alla sina detaljer.
            </seg>
            <seg n="5186193f">
              Vad, Peter Rådberg, är det som Miljöpartiet saknar för att kunna
              ställa upp här i kammaren och rösta ja till den signalspaning
              i kabel som enligt din egen bedömning verkligen behövs, inte minst
              i ett militärt alliansfritt land?
            </seg>
            <seg n="f7ec951d">
              Peter Rådberg återkommer gång på gång till frågan vilka hot det
              är. Försvarsberedningen har sagt att några konkreta militära anfallshot
              mot Sverige inte finns. Vad är det för hot? frågar Peter Rådberg.
            </seg>
            <seg n="5eaa5f81">
              Det är så i säkerhetspolitiken, Peter Rådberg, att långt innan
              osäkerheter transformeras till hot bör man ha en uppfattning om
              den förändring som är på gång. Om vi ser hotet först när det är
              materialiserat, verkligt, överhängande, ja, då är tyvärr ledtiderna
              i både försvars- och säkerhetspolitiken sådana att det är alldeles
              för sent.
            </seg>
            <seg n="39db76f1">
              Vi ska ha det här verktyget under lång tid. Vi märker om osäkerheten
              om den säkerhetspolitiska utvecklingen också i vårt närområde
              ökar. Det är väl självklart att vi inte ska behöva presentera
              konkreta hot för att använda oss av denna underrättelsemöjlighet.
              Den måste finnas på plats hela tiden, precis som vår militära
              underrättelsemyndighet finns på plats och har funnits på plats
              under lång tid, och våra civila underrättelsemyndigheter.
            </seg>
          </u>
          <note type="speaker" n="b636d2a2">
            Anf. 151 PETER RÅDBERG (mp) replik:
          </note>
          <u who="peter_radberg_5553b9_w" xml:id="i-780a699660920683-1" n="67c9863e" next="i-044b1fabfc063bd5-1">
            <seg n="ab6332ca">
              Fru talman! Allan Widman begär det omöjliga. Vi har inte fått
              vara med en enda sekund på era möten, men vi ska ha en väldigt
              tydlig uppfattning om detta.
            </seg>
            <seg n="72618c0b">
              Vad det handlar om är att vi kommer att inköpa, eller kanske
              redan har gjort det, världens största dator som har möjligheten
              att inhämta all information från alla medborgare. Och innan detta
              går till domstol har man fullständig kontroll över Kalle, Stina
              och Pelle. Redan i det läget har integriteten brutits. Det som
              Allan Widman pratar om är kanske en stor del av det polisiära
              uppdraget och inte att det behövs den här typen av kabel.
            </seg>
            <seg n="9b7bd6ea">
              Jag hade den stora äran att bli uppringd av BBC som frågade vad
              vi i Sverige höll på med när vi fattade det här beslutet i kammaren.
              De var mycket förvånade över att Sverige hade gått så långt. Då
              fick jag naturligtvis försöka redogöra objektivt för hur vi i
              Sverige såg på detta. BBC har alltså reagerat med en viss tvekan
              på att Sverige har gått väldigt långt. Sedan kan ju Allan Widman
              räkna upp några som tycker att det här är helt okej. Men du vet
              lika väl som jag att det finns många organisationer som har varit
              djupt kritiska till hur det här har hanterats och att det är ett
              brott mot integriteten.
            </seg>
            <seg n="6bb6ba26">
              Att det finns mycket att diskutera i den här frågan är helt klart.
              Men, återigen, jag tycker att det är jättetråkigt att man, när
              vi fattar den här typen av politiska beslut i riksdagen, inte
              ens försöker bjuda in hela oppositionen. Då kunde ni åtminstone
              ha detta bakom ryggen att vi fick inbjudan men inte ville ta den.
              Vi kom ju inte ens in i ert finrum, och det beklagar jag.
            </seg>
          </u>
          <note n="a3ee2b63">
            Överläggningen var härmed avslutad.
          </note>
          <note n="a954c30f">
            15 § Bordläggning
          </note>
          <note n="f664fbd6">
            Anmäldes och bordlades
          </note>
          <note n="1ca3bf96">
            16 § Anmälan om frågor för skriftliga svar
          </note>
          <note n="86f6f4fe">
            Anmäldes att följande frågor för skriftliga svar framställts
          </note>
          <note n="e48a0b75">
            den 7 maj
          </note>
          <note n="d2439b6a">
            Ibrahim Baylan
          </note>
          <note n="3fc33049">
            Carina Hägg
          </note>
          <note n="0d52c284">
            Patrik Forslund
          </note>
          <note n="3fc33049">
            Carina Hägg
          </note>
          <note n="3542ad6b">
            Fredrik Olovsson
          </note>
          <note n="c8042569">
            Frågorna redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note n="7f33e28b">
            17 § Anmälan om skriftliga svar på frågor
          </note>
          <note n="2442ee84">
            Anmäldes att skriftliga svar på följande frågor inkommit
          </note>
          <note n="e48a0b75">
            den 7 maj
          </note>
          <note n="ca1b0ae8">
            Yvonne Andersson
          </note>
          <note n="a21b048b">
            Carina Ohlsson
          </note>
          <note n="3bf5e6e8">
            Lennart Sacrédeus
          </note>
          <u who="peter_radberg_5553b9_w" xml:id="i-044b1fabfc063bd5-1" n="67c9863e" prev="i-780a699660920683-1">
            <seg n="017885ab">
              Luciano Astudillo
            </seg>
            <seg n="017885ab">
              Luciano Astudillo
            </seg>
          </u>
          <note n="aa53ac6b">
            Maria Lundqvist-Brömster
          </note>
          <note n="381fbeaf">
            Fredrik Lundh
          </note>
          <note n="94fc2c7e">
            Agneta Berliner
          </note>
          <note n="eb8a6a94">
            Svaren redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note n="868b0170">
            18 § Kammaren åtskildes kl. 17.47.
          </note>
          <note n="118461df">
            Förhandlingarna leddes
          </note>
          <note n="80874dd0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
