<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--102</head>
          <docDate when="2001-05-02">2001-05-02</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 24, 25 och 26 april.
          </note>
          <note>
            2 § Återtagande av plats i riksdagen
          </note>
          <note>
            Talmannen meddelade att Inger Lundberg (s)
          </note>
          <note>
            återtagit sin plats i riksdagen fr.o.m. den 30 april varigenom
            uppdraget som ersättare upphört för Eva
          </note>
          <note>
            Marcusdotter.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:394
          </note>
          <note>
            Till riksdagen
          </note>
          <note>
            Interpellation 2000/01:394 av Hans Stenberg (s)
          </note>
          <note>
            om Vasakronan och Norrland.
          </note>
          <note>
            Interpellationen kommer att besvaras den 29 maj
          </note>
          <note>
            2001.
          </note>
          <note>
            Skälet till dröjsmålet är att det på grund av många inbokade
            åtaganden och utlandsresor inte har funnits någon annan tid som
            har passat mig.
          </note>
          <note>
            Stockholm den 26 april 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2000/01:396
          </note>
          <note>
            Till riksdagen
          </note>
          <note>
            Interpellation 2000/01:396 av Carl Erik Hedlund
          </note>
          <note>
            (m) om rättssäkerheten.
          </note>
          <note>
            Interpellationen kommer att besvaras den 29 maj
          </note>
          <note>
            2001.
          </note>
          <note>
            Skälet till dröjsmålet är att det på grund av många inbokade
            åtaganden och utlandsresor inte har funnits någon annan tid som
            har passat mig.
          </note>
          <note>
            Stockholm den 26 april 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2000/01:399
          </note>
          <note>
            Till riksdagen
          </note>
          <note>
            Interpellation 2000/01:399 av Sten Andersson (m)
          </note>
          <note>
            om kasinoverksamhet.
          </note>
          <note>
            Interpellationen kommer att besvaras den 29 maj
          </note>
          <note>
            2001.
          </note>
          <note>
            Skälet till dröjsmålet är att det på grund av många inbokade
            åtaganden och utlandsresor inte har funnits någon annan tid som
            har passat mig.
          </note>
          <note>
            Stockholm den 26 april 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            4 § Svar på interpellation 2000/01:333 om bemanningsföretag för
            kulturskapare
          </note>
          <note>
            Anf. 1 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Anne-Katrine Dunker har frågat mig om vilka åtgärder
            jag är beredd att vidta för att befrämja kulturskaparnas möjligheter
            till en säkrare sysselsättning och därmed rimligare ekonomisk
            situation genom att utnyttja vunna erfarenheter och nya idéer.
          </note>
          <note>
            Bakgrunden till frågan är dels Moderata samlingspartiets förslag
            om bemanningsföretag för kulturskapare som det uttrycks bl.a.
            i en motion om kulturarbetarnas villkor (2000/01:Kr230), dels
            idéer som tillämpats i projektet Konstreprenörerna.
          </note>
          <note>
            Regeringens grundläggande konstnärspolitiska målsättning är att
            konstnärer ska kunna leva av sitt konstnärskap. Denna målsättning
            grundas på en medvetenhet om många konstnärers ytterst kärva villkor.
          </note>
          <note>
            Eftersom konstnärers villkor skiljer sig beroende på vilken konstart
            de utövar krävs samverkande åtgärder av olika slag för att nå
            den uppsatta målsättningen. Dessa kan vara ersättningar för konstnärliga
            prestationer, bidrag till stöd för konstnärligt skapande och utvecklingsarbete
            under perioder av ekonomisk trygghet.
          </note>
          <note>
            Andra åtgärder kan vara att regelverk och tillämpningar inom
            andra politikområden än det kulturpolitiska inte ska utgöra ett
            oskäligt hinder för den konstnärliga verksamheten, utan i stället
            anpassas på ett sätt som tar rimlig hänsyn till konstnärernas
            speciella förhållanden.
          </note>
          <note>
            Men även indirekt verkande stöd som exempelvis arrangörs- och
            beställarstöd behövs, vilka skapar både uppdrag och inkomster
            för engagerade konstnärer samtidigt som konsten görs tillgänglig
            för allmänheten. Listan kan göras lång, och tydliggör områdets
            komplexitet. Denna komplexitet innebär att nya idéer och erfarenheter
            ständigt måste analyseras och prövas.
          </note>
          <note>
            Anne-Katrine Dunker påminner om Moderata samlingspartiets förslag
            till kommersiella bemanningsföretag utan statlig inblandning som
            en lösning av kulturskapares arbetssituation. Samtidigt motsatte
            sig moderaterna regeringens förslag om att permanenta och utöka
            stödet till skådespelarpoolen Teateralliansen (prop. 1999/2000:100).
            Jag ser moderaternas förslag som ytterligare ett exempel på deras
            totala marknadstro och förenklade syn på konstnärspolitiska lösningar.
            Ett bemanningsföretag drivet av vinstintresse skulle naturligtvis
            inrikta sin verksamhet enbart på det och på dem som efterfrågas
            mest. Vad får moderaterna att tro att en sådan verksamhet skulle
            komma att öka efterfrågan på konstnärer och konstnärliga prestationer?
          </note>
          <note>
            Till skillnad från moderaternas förslag har regeringen i syfte
            att öka kvaliteten i förmedlingsarbetet valt att i nära samarbete
            och dialog med de berörda konstnärsgrupperna, avsätta resurser
            dels till Teateralliansen, dels till en särskilt anpassad förmedlingsverksamhet
            inom de konstnärliga centrumbildningarna. Detta har gjorts med
            insikt om de särskilda villkor som gäller för den konstnärliga
            arbetsmarknaden generellt och med nödvändig medvetenhet om att
            olika konstnärsgrupper arbetar under olika villkor.
          </note>
          <note>
            Min ambition är att fortsätta arbetet med att utveckla och förbättra
            insatser som kan öka den enskildes möjligheter att leva och verka
            som professionell konstnär.
          </note>
          <note>
            Anne-Katrine Dunker nämner projektet Konstreprenörerna och sätter
            i viss mån likhetstecken mellan detta och moderaternas förslag.
            Jag har svårt att se dessa likheter. Medan förslaget om bemanningsföretag
            är en ren marknadslösning som helt styrs av efterfrågan kan Konstreprenörerna
            betecknas som ett pilot- och forskningsprojekt. Projektet har
            bl.a. syftat till att utveckla konstnärers entreprenörskap och
            nätverksbyggande med ambitionen att vidga arbetsmarknaden och
            söka nya beställare. Statens kulturråd har stött Konstreprenörerna,
            och jag ser med intresse fram emot dess utvärdering av projektet.
          </note>
          <note>
            Goda idéer och erfarenheter ska tas till vara, mindre bra ska
            förkastas. Den enkla prioritetsordningen gäller för mitt kulturpolitiska
            arbete med den fasta målsättningen att gradvis öka konstnärers
            möjligheter att leva på sitt konstnärliga arbete och därmed möjliggöra
            aktiva och kreativa konstnärskap.
          </note>
          <note type="speaker">
            Anf. 2 ANNE-KATRINE DUNKER (m):
          </note>
          <note>
            Fru talman! Jag vill börja med att tacka ministern för svaret
            och kan till min glädje konstatera att vi delar uppfattning i
            en del av de frågor som ministern har tagit upp. Det ger mig förhoppning
            om att vi så småningom också ska kunna komma fram till en gemensam
            lösning.
          </note>
          <note>
            Ministerns önskemål om att t.ex. skapa möjligheter för en säkrare
            sysselsättning med bättre ekonomiska villkor som gör att konstnärerna
            ska kunna leva av sitt konstnärskap stämmer helt överens med mitt
            och moderaternas synsätt.
          </note>
          <note>
            Vi delar också åsikten att en förändring bör ske av de regelverk
            och de tillämpningar som finns i andra politikområden och som
            utgör ett hinder för den konstnärliga verksamheten.
          </note>
          <note>
            Jag ser också precis som ministern fram emot resultatet av Konstreprenörernas
            projekt och vad det kan ge. Vi moderater tycker att Teateralliansen
            som sådan är ett bra projekt men har sagt nej därför att vi vill
            se ett bemanningsföretag för alla kulturskapare.
          </note>
          <note>
            Det finns med andra ord många beröringspunkter mellan moderaterna
            och kulturministern i den här frågan.
          </note>
          <note>
            Jag är därför förvånad över att ministern i sitt svar säger sig
            inte tro att ett bemanningsföretag som erbjuder kulturskapare
            från alla olika grenar kan vara en bra idé. Vad är skillnaden,
            och varför skulle inte efterfrågan kunna öka även för andra konstnärer
            än skådespelare?
          </note>
          <note>
            En av slutsatserna man kom fram till i projektet
          </note>
          <note>
            Konstreprenörerna var: "De fria kulturutövarna måste skapa sig
            en plattform/organisation som lyfter fram och synliggör värdet
            av deras yrkeskompetenser - - -
          </note>
          <note>
            En tredje anställningsform. Ett växthus för egenföretagande.
            Behovet av en fri agentverksamhet finns och kommer att öka när
            konstnärerna bryter in på marknaden och vidgar sektorn". Det är
            delar av det förslag som Konstreprenörerna kom fram till.
          </note>
          <note>
            Man kom också fram till att näringslivet eller de s.k. marknadskrafterna
            både är nyfikna på och positiva till det konstnärerna kan erbjuda.
            Men det behövs träning och rätt förutsättningar för att konstnärerna
            ska klara av att bearbeta marknaden.
          </note>
          <note>
            Att samarbeta över gränserna är något som man kunnat dra stora
            fördelar av i exempelvis Storbritannien. Både marknad och konstliv
            har dragit stor nytta av den gemensamma satsningen. Utvecklingen
            mot mer marknadsinriktning för konst och kultur stöds till fullo
            av regeringen Blair.
          </note>
          <note>
            Projektet Konstreprenörerna har kommit fram till många bra slutsatser
            för att stödja och förbättra konstnärernas marknad. Man har också
            presenterat detta för både Kulturdepartementet och Näringsdepartementet.
          </note>
          <note>
            Som jag sade tidigare delar vi synpunkter i flera frågor, men
            jag är ändå besviken på att ministern inte vill pröva nya idéer.
            Varför vill inte ministern ta till vara de idéer som Konstreprenörerna
            har kommit fram till? Ministern skriver i svaret att bra idéer
            ska tas till vara. Varför kan man inte starta ett bemanningsföretag
            som innefattar alla kulturskapare? Varför skulle inte också efterfrågan
            kunna öka för övriga konstnärer om den gör det för skådespelare?
          </note>
          <note>
            Anf. 3 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag är glad att Anne-Katrine Dunker markerar en samsyn
            i de här frågorna. När man läser de moderata motionerna är det
            väldigt svårt att se den samsynen. Där betonas de kommersiella
            och vinstinriktade bemanningsföretagen. De ställs i motsats till
            t.ex. Teateralliansen.
          </note>
          <note>
            Teateralliansen är det första steget, och innebär naturligtvis
            att vi successivt också ska inbegripa andra kulturutövare. Det
            handlar om att ta hänsyn till just deras villkor och deras arbetsmarknad.
            En förutsättning för det är att Teateralliansen får tid på sig
            att visa sin styrka och sin förmåga att fungera väl. Hittills
            är i princip alla resultat positiva. Vi ser fram emot att så småningom
            kunna utvidga kretsen av kulturverksamma som kan inbegripas i
            en liknande verksamhet.
          </note>
          <note>
            Problemet med bemanningsföretagen är ju just detta att det finns
            andra intressen än kulturarbetarnas.
          </note>
          <note>
            Det finns ett vinstintresse, och därmed finns det naturligtvis
            också en inneboende drivkraft till att förmedla konstnärer som
            redan är populära och framgångsrika. Konstnärer som är mindre
            kända, som kanske är lite obekväma och som kanske sysslar med
            en konst som inte är omedelbart tillgänglig kommer bemanningsföretagen
            inte, på grund av vinstintresset, kunna ägna den uppmärksamhet
            som trygghetsalternativ, som t.ex. Teateralliansen, kan göra.
          </note>
          <note type="speaker">
            Anf. 4 ANNE-KATRINE DUNKER (m):
          </note>
          <note>
            Fru talman! Vi ser från moderat håll inte någon motsättning mellan
            Teateralliansen och de bemanningsföretag som vi nu har föreslagit
            i motioner, och som också Konstreprenörerna föreslår.
          </note>
          <note>
            Ministern påtalar att det skulle vara ett problem att det finns
            ett vinstintresse. Vi har andra grupper i samhället som också
            har svårt att hitta arbetstillfällen, t.ex. våra invandrare. Här
            i Stockholm har arbetsförmedlingen sökt samarbete med ett marknadsinriktat
            bemanningsföretag för att just hitta nya möjligheter för dessa
            grupper. Jag kan inte se varför ett bemanningsföretag för alla
            kulturarbetare inte också skulle kunna hjälpa till här. Det är
            en svår marknad. Det kan både ministern och jag konstatera. Det
            är en oerhört svår marknad för väldigt många kulturskapare, inte
            minst bildkonstnärer t.ex. Därför tror jag att det finns stora
            möjligheter till utveckling. Man kan hitta nya chanser till arbete
            inte bara över hela vårt land, utan man kan också söka möjligheter
            i utlandet.
          </note>
          <note>
            Jag har besökt Konstreprenörerna och har pratat med dem. Här
            har man satsat mellan 6 och 7 miljoner kronor på ett projekt som
            bl.a. har tagit fram ett förslag som skulle leda till ett fritt
            bemanningsföretag.
          </note>
          <note>
            Därför tycker vi moderater att staten ska vara med och stötta
            ett engagemang i detta, precis som man har gjort när det gäller
            Teateralliansen, för att lyfta fram de här frågorna och den här
            gruppen. De behöver fler möjligheter.
          </note>
          <note>
            Vi ser ingen motsättning mellan de offentliga och de privata
            alternativen. Det är mångfalden som är det viktiga för utvecklingen
            för de här grupperna. Det just blandningen av möjligheter att
            skaffa sig arbetstillfällen som är det viktiga. Det måste finnas
            både inom det privata och det offentliga området. Att vara beroende
            av en enda arbetsgivare - dvs. staten eller kommunen - vilket
            många konstnärer är i dag, är inte bra. Vi behöver en mångfald.
            Det skulle inte vara bra att ha ett monopol på den privata sidan
            heller. Det är jag emot, men däremot tycker jag att det är viktigt
            att vi ser den här möjligheten att skapa fler arbetstillfällen
            för våra konstnärer. Vi behöver få en förnyelseprocess. Hela samhället
            håller på att förändras. Inte minst från politiskt håll ligger
            man kvar väldigt mycket i ett gammaldags tänkande när det gäller
            den här gruppen av konstnärer och kulturskapare, samtidigt som
            det övriga samhället går framåt. Jag vill att man ska hjälpa till
            och öppna den här marknaden för de kulturskapare och konstnärer
            som finns i dag.
          </note>
          <note>
            Därför frågar jag ministern igen: Om Teateralliansen är ett bra
            förslag för skådespelare, skulle då inte ett bemanningsföretag
            också kunna hjälpa andra konstnärer och kulturskapare?
          </note>
          <note>
            Anf. 5 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Det finns en fri etableringsrätt för de bemanningsföretag
            som vill ägna sig åt den här typen av verksamhet. Det finns inga
            som helst förbud på den punkten. Jag vill också gärna tillägga
            att
          </note>
          <note>
            Konstreprenörerna, i likhet med Teateralliansen, har begränsat
            sig till i princip en enda konstart. Där är man inriktad på bildkonstnärerna.
            Det står alla fritt att skapa och etablera bemanningsföretag.
          </note>
          <note>
            Jag tror att problemet är kulturpolitiskt. Hela grunden för den
            offentligt finansierade kulturpolitiken är ju att se till att
            de som inte kan leva på marknadens villkor också får en chans.
            Det gäller konst och kultur som har en ambition att t.ex. ha en
            bred geografisk eller social spridning eller ägnar sig åt konstnärligt
            utvecklingsarbete, dvs. sådant som man inte på förhand kan veta
            om det kommer att vara en marknadssuccé. Att då kasta in bemanningsföretag
            här och tro att de ska kunna bidra till det som är kulturpolitiskt
            viktigt tror jag helt enkelt inte på. Men alla har naturligtvis
            frihet att pröva.
          </note>
          <note>
            Det som offentliga medel och offentligt engagemang i första hand
            bör inrikta sig på är att se till att de stödsystem och ersättningssystem
            som Moderaterna i princip vill avveckla för konstnärer finns kvar,
            att
          </note>
          <note>
            Teateralliansen kan utvecklas i form av en tredje anställningsform,
            att t.ex. Statens konstråd får fortsätta att ha ett övergripande
            ansvar och fungera som beställare av offentlig konst, att fortsätta
            att arbeta för att det finns utställningslokaler där konstnärer
            får visa vad de faktiskt går för, att vi har upphovsrättsliga
            ersättningar, att vi har kasettersättningar, visningsersättningar
            och utställningsersättningar. Allt detta innebär att man får betalt
            för konstnärligt arbete inte bara när man säljer något. Det följer
            med konstnären under hela hennes eller hans livstid. Den typen
            av ersättningar och system, som ju Moderata samlingspartiet motsätter
            sig, tror jag är väldigt viktiga.
          </note>
          <note>
            Jag samarbetar gärna med Moderata samlingspartiet om delar av
            konstnärspolitiken, men jag tror inte att det är möjligt att vi
            skulle kunna komma överens i alla delar.
          </note>
          <note type="speaker">
            Anf. 6 ANNE-KATRINE DUNKER (m):
          </note>
          <note>
            Fru talman! Visst ska det finnas en fri etableringsrätt, och
            det ska stå alla fritt att starta ett bemanningsföretag. Och det
            gör det. Det har startats väldigt många bemanningsföretag. Jag
            har också varit i kontakt med bemanningsföretag som säger sig
            vara intresserade av att starta den här typen av verksamhet.
          </note>
          <note>
            Men det är en verksamhet där det finns mycket nyskapande, som
            ministern påpekade. Det är inte allt som passar alla människor.
            Vi måste också se till att väldigt mycket av det som skapas i
            musik, konst och kultur kanske är svårt för de flesta av oss att
            uppleva.
          </note>
          <note>
            Det tar tid innan vi lär oss uppskatta det. Det kräver naturligtvis
            också insatser från det offentliga.
          </note>
          <note>
            Det är just därför som vi tycker att man från staten ska vara
            med och stötta detta och ta initiativet till att starta denna
            typ av verksamhet. Nu har vi fått ett projekt som finns, och där
            arbetsförmedlingen är en del, dvs. Konstreprenörerna. Där har
            man bl.a. kommit fram till att man skulle vilja starta en tredje
            anställningsform där man går ut på marknaden. Visst finns det
            många konstnärer som inte kan leva på marknadens villkor, men
            det finns också många som lever på både marknadens och det offentligas
            villkor.
          </note>
          <note>
            Det är det som är mångfald i vårt samhälle - att man kan leva
            både på marknaden och på det offentliga.
          </note>
          <note>
            Det är just detta som jag tycker är så viktigt.
          </note>
          <note>
            Ministern pratade om utställningslokaler. Ofta när vi pratar
            om kultur och kulturfrågor så låser man fast sig i institutioner.
            Men det handlar ju om individen -
          </note>
          <note>
            om konstnären som individ och de arbetsmöjligheter och tillfällen
            som konstnären ska kunna få.
          </note>
          <note>
            Anf. 7 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Att man har ett offentligt ersättningssystem, upphovsrättsliga
            regler och en tredje anställningsform där de fackliga organisationerna
            på ett visst konstområde samarbetar med hjälp av statligt stöd
            för att skapa bättre och tryggare anställningsvillkor för konstnärer
            sätter verkligen ingenting i motsats till att konstnärer ska kunna
            sälja sina verk eller få sina verk visade på det som vi kan kalla
            för marknaden. Där finns ingen konflikt.
          </note>
          <note>
            Det som däremot är skadligt för mångfalden är om man i likhet
            med i moderata motioner överger betydande delar av den konstnärspolitik
            som innebär att vi faktiskt får en mångfald när det gäller de
            konstnärliga prestationerna och de konstnärliga uttrycken.
          </note>
          <note>
            Marknaden har lärt oss att den inte verkar för konstnärlig mångfald,
            utan för konstnärlig likriktning och tyvärr också för segregation
            när det gäller tillgänglighet till konst och kultur.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:372 om nordiskt samarbete
          </note>
          <note>
            Anf. 8 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Elver Jonsson har frågat statsrådet
          </note>
          <note>
            Leif Pagrotsky om nordiskt samarbete. Arbetet inom regeringen
            är så fördelat att det är jag som ska svara på interpellationen.
          </note>
          <note>
            Den första frågan Elver Jonsson ställer i sin interpellation
            är vad regeringen gör för att undanröja
          </note>
          <note>
            "vardagshinder" för de nordiska medborgarna som t.ex. olikheter
            i skatte- och försäkringsvillkor och därigenom underlätta det
            gränsöverskridande samarbetet inom Norden.
          </note>
          <note>
            Statsrådet Pagrotsky besvarade den 23 mars i år en interpellation
            av Marie Engström om vilka åtgärder regeringen var beredd att
            vidta för att underlätta gränssamarbetet på arbetsmarknadsområdet
            mellan
          </note>
          <note>
            Sverige och Norge samt hur ansvaret kring gränsproblematiken
            kan tydliggöras. Statsrådet Pagrotskys svar hade en bredare infallsvinkel
            vad gäller arbetet med att undanröja gränshinder i Norden. Jag
            vill hänvisa till detta svar och den efterföljande debatten när
            det gäller Elver Jonssons första fråga. Jag kan också tillägga
            att ett liknande bilateralt arbete som det som bedrivs med Norge
            även pågår med Danmark avseende Öresundsregionen samt med Finland.
            Samordningsansvaret för det integrationsfrämjande arbetet ligger
            på Utrikesdepartementet, samtidigt som sakansvaret i varje enskild
            fråga på central nivå ligger på respektive fackdepartement.
          </note>
          <note>
            Elver Jonsson har också frågat vad regeringen avser att göra
            för att frågan om att säkerställa fortsatta sändningar av grannlands-TV
            i det digitala marknätet ska kunna ordnas samt vad regeringen
            gör för att den nya tekniken används till fullgod distribution
            av public service och därmed få till stånd en nordisk marknad
            för digital TV. Jag svarar på dessa frågor i ett sammanhang.
          </note>
          <note>
            Utvecklingen av den digitala distributionstekniken för TV-sändningar
            för med sig en mängd olika fördelar och möjligheter. För tittarna
            innebär det t.ex. att bild- och ljudkvaliteten blir mycket bättre
            och att ett betydligt större utbud av olika program och tjänster,
            däribland även våra grannländers programutbud, kan erbjudas. Den
            tekniska utvecklingen innebär vidare att den begränsade tillgången
            till radiofrekvenser bättre kan tas till vara för det moderna
            samhällets många olika behov.
          </note>
          <note>
            När det gäller grannlands-TV innebär utvecklingen av den digitala
            marksända TV:n att mottagning av t.ex. svenska program utanför
            Sveriges gränser eller andra nordiska program i Sverige inte kommer
            att kunna ske på samma sätt som är fallet med analoga
          </note>
          <note>
            TV-sändningar i dag. Det beror bl.a. på att frekvensplaneringen
            av de digitala TV-sändningarna delvis är annorlunda än vid analoga
            sändningar.
          </note>
          <note>
            Det är emellertid viktigt att i detta sammanhang samtidigt ha
            klart för sig att detta inte är liktydigt med att möjligheten
            att ta emot nordiska program försvinner. Förutom existerande överenskommelser
            om utbyte av TV-program, t.ex. mellan Sverige och Finland, finns
            också andra goda möjligheter att mot avgift ta emot de nordiska
            public service-företagens program genom kabel- eller satellitsändningar.
          </note>
          <note>
            Frågan om grannlands-TV har diskuterats många gånger tidigare,
            senast vid Nordiska rådets session på
          </note>
          <note>
            Island i december förra året. Då framkom att det inte finns någon
            anledning att oroa sig för att de sändningar som i dag sänds i
            gränsområdena inte kommer att vara möjliga att ta del av i framtiden.
            Det kommer att dröja åtskilliga år innan det över huvud taget
            är aktuellt att släcka ned de analoga TV-näten. Det är för övrigt
            bara Finland som hittills har beslutat om ett preliminärt datum
            för en sådan övergång. Det finns således gott om tid att vidareutveckla
            det samarbete som finns för att lösa eventuella problem.
          </note>
          <note>
            Ett exempel på ett nordiskt samarbete som uppstått som en följd
            av den tekniska utvecklingen är
          </note>
          <note>
            Nor Dig, inom vilket de nordiska public serviceföretagen, de
            kommersiella TV-bolagen samt telebolagen utarbetar en gemensam
            nordisk standard för digitala mottagarapparater. Sammanslutningen
            enades för en dryg månad sedan om att successivt övergå till ett
            gemensamt och öppet system för interaktiva tjänster m.m. Systemet
            heter DVB-MHP, Digital
          </note>
          <note>
            Video Broadcasting - Multimedia Home Platform -
          </note>
          <note>
            för att tala annat än svenska. Överenskommelsen innebär bl.a.
            att företagen fr.o.m. det tredje kvartalet
          </note>
          <note>
            2001 rekommenderar och stöder enbart de set topboxar som uppfyller
            uppställda krav.
          </note>
          <note>
            Ett exempel på initiativ från regeringens sida är det arbete
            inom Regeringskansliet som för närvarande pågår med att utreda
            frågan om abonnentinflytande över programutbudet hos kabel-TV-leverantörerna.
          </note>
          <note>
            Om tittarna får ett större inflytande över vilka program som
            ska erbjudas ökar givetvis också deras möjligheter att själva
            bestämma vilka program de vill titta på, vilket t.ex. skulle kunna
            medföra att grannländernas public service-kanaler får en större
            spridning här i landet.
          </note>
          <note>
            Regeringen följer kontinuerligt och på olika sätt den digitala
            utvecklingen och dess konsekvenser. I
          </note>
          <note>
            den till riksdagen nyligen överlämnade propositionen om radio
            och TV i allmänhetens tjänst uttalade regeringen också att det
            är viktigt att uppmärksamma hur möjligheterna att ta in SVT:s
            sändningar i övriga
          </note>
          <note>
            Norden påverkas i samband med övergången till digital marksänd
            TV.
          </note>
          <note>
            Jag kan i detta sammanhang också nämna att ledningsgruppen för
            nordiskt kultur- och massmediesamarbete, KM-gruppen, beslutat
            att inhämta relevant information om den tekniska utvecklingens
            konsekvenser när det gäller förutsättningarna att ta del av grannlands-TV
            i framtiden. Detta innebär att en särskild utredare kommer att
            tillsättas, vilken kommer att få till uppgift att sammanställa
            alla de frågeställningar som finns när det gäller denna fråga.
            Rapporten avses kunna läggas fram under 2001. Avsikten är förstås
            att få en bättre överblick över de framtida tekniska, upphovsrättsliga
            och andra problem som finns eller som kommer att uppstå och de
            eventuella åtgärder som kan behöva vidtas.
          </note>
          <note type="speaker">
            Anf. 9 ELVER JONSSON (fp):
          </note>
          <note>
            Fru talman! Tack för svaret! Få frågor - om ens några - har engagerat
            nordiska politiker från alla partier som den olösta frågan om
            nordiskt radio- och
          </note>
          <note>
            TV-samarbete. Engagemanget gäller också stora delar av Nordens
            befolkning, framför allt dem som bor i våra gränsområden.
          </note>
          <note>
            Mina frågor var vad den svenska regeringen avser att göra för
            att säkerställa fortsatta sändningar av grannlands-TV i det digitala
            marknätet och hur vi ska få en bra distribution av public service-TV.
            Interpellationssvaret är dock ganska fritt från konkret innehåll.
            Därför är jag, fru talman, inte nöjd med svaret.
          </note>
          <note>
            När det gäller att lösa frågan om ett fullgott nordiskt TV-samarbete
            har det sagts att vi kan se all världens TV-kanaler i det här
            huset. Men bara en liten del av befolkningen kan se det nordiska
            public service-utbudet. Därför har hela den här frågan blivit
            en lång lidandets historia med en betydande och tilltagande otålighet.
          </note>
          <note>
            Kvar står grundfrågan: Hur garanteras att Sveriges och Nordens
            befolkning i framtiden kan se ett fullgott public service-utbud
            utan nya stora kostnader? Det ligger för övrigt i hela public
            service-idén att sådana sändningar, med de utgifter som i princip
            varje medborgare har för TV-licenser, inte ska behöva köpas.
          </note>
          <note>
            Nu säger kulturministern att vi har diskuterat det här många
            gånger och att det senast skedde vid rådets session i december
            förra året. Den uppgiften är för övrigt fel. Det mötet var en
            hel månad tidigare.
          </note>
          <note>
            Dessutom har det diskuterats under hela vintern i
          </note>
          <note>
            Nordiska rådet, och besvikelsen var stor när Nordens kulturministrar
            inte behagade infinna sig då man var kallad att medverka i mötet
            i Oslo för några veckor sedan. Det har föranlett Nordiska rådets
            president att på presidiets uppdrag skriva ett mycket skarpt brev
            till Nordiska ministerrådet och kritisera den nonchalans som ministerrådet
            visar den nordiska TV-frågan.
          </note>
          <note>
            Jag tycker att det är att beklaga att det inre samarbetet inte
            har fungerat i denna viktiga fråga. Vi får se om det kan bli en
            överläggning på junimötet i
          </note>
          <note>
            Kungälv. Det intryck man får av ministerrådets och den svenska
            regeringens hantering av denna för nordborna så viktiga fråga
            är att engagemanget är högst begränsat och att man mer undviker
            debatten och frågan än man driver den.
          </note>
          <note>
            I svaret kan man summera att kulturministern ser frågan relativt
            tekniskt. Tekniken ska lösa de avtalsmässiga och politiska knutar
            som finns. I svaret sägs att det inte kan ske på samma sätt med
            den digitala marksända TV:n som med de analoga TV-sändningar vi
            har i dag. Det sägs att den tekniska förändringen inte är liktydig
            med att möjligheter att ta emot nordiska program försvinner. Det
            var väl ett understatement om något.
          </note>
          <note>
            Så kommer en kärnformulering som säkerligen skrämmer många: Det
            finns "goda möjligheter att mot avgift ta emot de nordiska public
            serviceföretagens program genom kabel- eller satellitsändningar."
            Kostnader förutsätts ligga på enskilda medborgare som med tusentals
            kronor för digitalboxar och annat får ta sig fram. Även om den
            lösningen av många anses ha blivit en flopp ser knappast nordborna
            framför sig att det här skulle bli något av ett rikemansutbud.
            Det är ett utbud som många inte anser det vara värt att betala
            för, om man nu har råd att betala.
          </note>
          <note>
            Här tror jag att det är viktigt att ministerrådet hittar lösningar
            som inte innebär nya kostnadstyngande insatser för Nordens medborgare.
          </note>
          <note>
            Jag förutsätter att kulturministern har ett klarläggande på de
            här punkterna.
          </note>
          <note>
            Anf. 10 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag är ledsen över att jag i likhet med de flesta
            kulturministrar som har stått i denna kammare de senaste tjugo
            åren inte har kunnat tillfredsställa
          </note>
          <note>
            Elver Jonssons önskan om grannlands-TV.
          </note>
          <note>
            Jag är också ledsen över att jag inte redan i dag kan förutse
            precis hur teknik, upphovsrätt och ekonomisk utveckling kommer
            att påverka TV-
          </note>
          <note>
            utvecklingen i samtliga nordiska länder.
          </note>
          <note>
            Det enda årtal vi har att gå på så här långt är att den finska
            regeringen har satt upp en målsättning att släcka sina analoga
            sändningar vid utgången av 2006.
          </note>
          <note>
            Det är allvarligt oroande för de många svenska medborgare som
            i dag har tillgång till de s.k. spillsändningarna med den gamla
            analoga tekniken av finska
          </note>
          <note>
            TV-program. Det handlar naturligtvis om norra delar av Sverige,
            men det handlar också om andra områden.
          </note>
          <note>
            Vi kommer bl.a. av det skälet att djupt engagera oss i denna
            fråga. Själva har vi icke angett något årtal för när vi ska släcka
            ned de analoga sändningarna.
          </note>
          <note>
            Vad gäller de tittare i våra grannländer som är angelägna om
            att se svensk television kommer den möjligheten icke att försvinna
            inom en betydande tid -
          </note>
          <note>
            sannolikt efter det att finnarna har beslutat i den här saken.
          </note>
          <note>
            Vi kommer att hålla mycket kontakt med Finland, och vi kommer
            precis som tidigare att hålla kontakt med de andra ministrarna.
            Vad gäller den uppsträckning vi nordiska kulturministrar nu kollektivt
            har fått från Elver Jonsson kan jag säga att som ordförande för
            EU:s kulturministrar tvingas jag prioritera det arbetet. Jag hade
            säkra uppgifter om att den minister som är ordförande i det nordiska
            kulturministerkollegiet denna period, den finska ministern, skulle
            vara närvarande vid mötet i Oslo. Hade jag haft kännedom om att
            hon inte hade möjlighet att närvara hade jag säkert försökt att
            ställa om min almanacka.
          </note>
          <note>
            Jag är övertygad om att om Elver Jonsson fick sköta detta skulle
            han bevisa att människor är perfekta, icke imperfekta.
          </note>
          <note type="speaker">
            Anf. 11 ELVER JONSSON (fp):
          </note>
          <note>
            Fru talman! Jag beklagar att kulturministern utvecklar sitt svar
            till att handla om ifall jag är tillfredsställd med svaret. Det
            handlar liksom inte om det. Det handlar om Nordens medborgare
            som inte har möjlighet att tillgodogöra sig det utbud man i högtidstal
            har försäkrat Nordens folk att kunna se.
          </note>
          <note>
            Marita Ulvskog säger här: Vi ska inte släcka ned.
          </note>
          <note>
            Vi har i alla fall inte satt något datum. Men det är inte så
            poängfyllt att säga att man släcker ned det som aldrig har varit
            tänt. Det är ju massor av människor som i dag inte kan se public
            service-utbudet. Det har jag beklagat vid ett flertal tillfällen.
          </note>
          <note>
            Jag har förståelse för om kulturministern är irriterad. Men det
            måste ändå bekymra mig mindre än att frågan är olöst. Det är väl
            ingen tvekan om att det är ganska tydligt att den svenska regeringen
            inte driver frågan.
          </note>
          <note>
            Att det kan bli missförstånd på ett och annat sammanträde må
            så vara. Men i sakfrågan hålls det alltför lite reala kontakter.
            Jag skulle väl tro att Nordiska rådets presidium inte skriver
            ett skarpt brev.
          </note>
          <note>
            Det är mycket ovanligt. Därför tycker jag att ministerrådet och
            kulturministrarna får ta till sig det här.
          </note>
          <note>
            Jag hoppas fortfarande att Marita Ulvskog kan säga att hon är
            beredd att komma till Kungälv och ge nya besked. Jag har ju inte
            efterlyst något slags orakelsvar på hur framtiden ser ut. Jag
            undrar hur vi löser denna fråga som har varit en lång lidandets
            historia under flera decennier.
          </note>
          <note>
            Kulturministern säger också i svaret att man följer frågorna
            och konstaterar att det inte finns någon omedelbar anledning att
            oroa sig för sändningar i gränsområden.
          </note>
          <note>
            Det stämmer inte så bra. Jag var i Vasa i österbottniska Finland
            för någon månad sedan. Där var man mycket oroad över den olösta
            frågan om de nordiska radio- och TV-sändningarna. Det gäller framför
            allt övergången från analoga till digitala sändningar. Då väger
            försäkringar från många högtidsmöten ganska lätt.
          </note>
          <note>
            Jag tycker, fru talman, att det nordiska ministerrådet inte har
            uppfyllt de senast uttalade löftena vid
          </note>
          <note>
            Nordiska rådets möte i november både i fjol och
          </note>
          <note>
            1999. Där sade man att man snabbt skulle vidta åtgärder som säkerställer
            fortsatta sändningar för grannlands-TV i det digitala marknätet
            och för en ökad produktion av TV-program i hela Norden. Frågan
            är inte bara en angelägenhet för de gränsboende utan har stort
            allmännordiskt intresse.
          </note>
          <note>
            Därför är det så viktigt att det här inte begränsas till individuell
            köpkraft utan att det blir ett koncept som är tillgängligt för
            alla Nordens medborgare.
          </note>
          <note>
            Jag tror, fru talman, att inriktningen måste vara att en ny teknik
            ska öppna upp och ge nya möjligheter, inte sluta till - vilket
            också kan bli fallet om det blir oskickligt hanterat.
          </note>
          <note>
            Därför tycker jag att det är otillräckligt att ledningsgruppen
            för den s.k. KM-gruppen säger att man ska inhämta relevant information
            om den tekniska utvecklingens konsekvenser beträffande grannlands-
          </note>
          <note>
            TV i framtiden. Att nu i stället säga att man ska tillkalla en
            särskild utredare som ska sammanställa alla de frågeställningarna
            låter, fru talman, passivt och rent av yrvaket.
          </note>
          <note>
            Jag förväntar mig ett kompletterande svar som gör att vi åtminstone
            i den här debatten något förlöser frågan om att ingjuta större
            optimism hos dem som efterlyser svar för det som för nordborna
            är väldigt viktigt.
          </note>
          <note>
            Anf. 12 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag kan bara konstatera att Elver
          </note>
          <note>
            Jonsson å ena sidan förklarar att han förstår att man inte kan
            uppträda som ett orakel, å andra sidan är väldigt missnöjd med
            de högtidliga försäkringar som uttalas om att den här frågan kommer
            att lösas. Han anser att det bara är fråga om lättviktiga försäkringar.
          </note>
          <note>
            Jag vill ändå avsluta debatten med att säga att jag är övertygad
            om att vi kommer att finna lösningar på de upphovsrättsliga och
            därmed ekonomiska och andra problem som är förknippade med grannlands-
          </note>
          <note>
            TV. Det är en lång process, men det är min övertygelse - det
            säger jag även om jag nu gör mig skyldig till ett lättviktigt
            uttalande - att frågan kommer att lösas.
          </note>
          <note type="speaker">
            Anf. 13 ELVER JONSSON (fp):
          </note>
          <note>
            Fru talman! Jag får då avsluta med att säga att vi är överens
            på en punkt, nämligen att det är och framför allt har varit en
            lång process. Den har varit olyckligt lång. Jag inkasserar kulturministerns
            uttalande att hon är övertygad om att frågan kommer att lösas,
            till glädje och båtnad för Nordens medborgare. Jag tror att kulturministern
            kommer att lägga in lite extra glöd och tyngd i sitt engagemang
            för detta.
          </note>
          <note>
            Jag skulle ändå vilja skicka med henne att det är väldigt bråttom.
            Tekniken väntar inte alltid in politiska beslut, utan den rullar
            på väldigt snabbt. Jag har därför faktiskt när kulturministern
            i sitt sista inlägg så klart antyder att det kommer att utföras
            ett mera konkret arbete förhoppningar om att vi kanske i Kungälv
            kunde få en sådan mycket konstruktiv debatt som inte kom till
            stånd i Oslo, något som Nordiska rådets presidium så skarpt har
            kritiserat.
          </note>
          <note>
            Med den förhoppningen får jag för min del avsluta den delen av
            debatten. Tiden medger inte kommentarer till den andra delen av
            min interpellation. Det fanns dock två ledord i Pagrotskys svar
            som
          </note>
          <note>
            Marita Ulvskog hänvisar till. Han sade där bl.a. att informationsfunktionerna
            var viktiga. I ett sammanhang som hade att göra med information
            sade han att det gäller att undanröja andra trögheter. Detta skulle
            kunna vara ledord när vi nu, som jag hoppas, tillsammans tar oss
            an frågan om public service-utbud för Nordens medborgare.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:356 om
          </note>
          <note>
            Iran
          </note>
          <note type="speaker">
            Anf. 14 Utrikesminister ANNA LINDH (s):
          </note>
          <note>
            Fru talman! Siw Wittgren-Ahl har frågat mig hur jag avser verka
            för att Sverige ytterligare ska uppmärksamma den katastrofala
            situationen för mänskliga rättigheter i Iran och vad jag avser
            göra inom EU
          </note>
          <note>
            för att medverka till en demokratisk utveckling i Iran.
          </note>
          <note>
            Jag delar Siw Wittgren-Ahls uppfattning om att situationen för
            de mänskliga rättigheterna i Iran är djupt otillfredsställande.
            Vågen av arresteringar av reformvänliga krafter under mars månad
            och nu senast i början av april är oroväckande och förstärker
            bilden av att utvecklingen i Iran har tagit en olycklig vändning.
            Övergreppen som sker mot oppositionella grupper och stängningar
            av tidningar torde bl.a. kunna hänföras till en maktkamp mellan
            konservativa och reformistiska anhängare i Iran.
          </note>
          <note>
            I Sveriges kontakter med företrädare för den iranska regeringen
            har vi understrukit den stora vikt vi fäster vid respekten för
            mänskliga rättigheter. Vi har också betonat hur viktigt vi anser
            det vara att
          </note>
          <note>
            Irans regering åtgärdar de allvarliga MR-problem som finns i
            landet. Vi kommer att fortsätta att ta upp dessa frågor med Iran
            i både bilaterala och multilaterala sammanhang.
          </note>
          <note>
            Under årets arbete i FN:s kommission för de mänskliga rättigheterna
            drev och samordnade Sverige framgångsrikt EU:s initiativ till
            den resolution som antogs för att uppmärksamma situationen för
            de mänskliga rättigheterna i Iran och förlänga den särskilde representantens
            mandat. Utfallet i kommissionen för de mänskliga rättigheterna
            visar att dessa frågor är prioriterade även för länder utanför
            EU och att EU kan spela en konstruktiv roll i dessa sammanhang.
          </note>
          <note>
            Sedan 1997 för EU en s.k. allomfattande dialog med företrädare
            för den iranska regeringen. Detta görs bl.a. för att påverka Iran
            i frågor som rör demokrati och mänskliga rättigheter. Vi avser
            att fortsätta denna dialog, dels för att den skapar många kontaktytor
            och därigenom större möjligheter för EU att stödja de krafter
            i Iran som verkar för en demokratisk utveckling, dels för att
            den ger kunskap om utvecklingen i landet. Förhoppningsvis leder
            den också till ökade kontakter, inte bara mellan regeringarna
            utan även mellan ländernas befolkningar.
          </note>
          <note>
            Samtidigt anser både Sverige och EU att breddade kontakter med
            Iran bör baseras på att det finns förutsättningar för en positiv
            utveckling. En klar försämring för de mänskliga rättigheterna
            i Iran och en ovilja från Irans sida att ta itu med dessa problem
            undergräver förutsättningarna för ett utvidgat samarbete. I EU-kretsen
            betonar Sverige hur viktig denna ståndpunkt är för vår gemensamma
            strävan att medverka till en mer demokratisk utveckling i Iran.
          </note>
          <note>
            Anf. 15 SIW WITTGREN-AHL (s):
          </note>
          <note>
            Fru talman! Jag får tacka utrikesministern för svaret på min
            interpellation. Anledningen till att jag frågar om situationen
            i Iran är främst att jag har blivit uppvaktad av iranska kvinnor
            i Göteborg som driver dessa frågor. Jag tycker att man måste ta
            deras oro och kamp på största allvar.
          </note>
          <note>
            När jag som inte arbetat så mycket med utrikespolitik och med
            andra länder börjar sätta mig in i vad som händer i Iran och ser
            hur de här kvinnorna försöker skapa opinion tycker jag att de
            är värda all respekt. Ju mer jag har försökt läsa på om Iran inför
            denna debatt och studerat utrikesministerns svar desto mer har
            jag känt en uppgivenhet.
          </note>
          <note>
            Utrikesministern säger att det har gjorts mycket i
          </note>
          <note>
            FN. Dessa kvinnor har frågat mig om vi skulle kunna ansluta oss
            till fördömandet i en FN-resolution. FN
          </note>
          <note>
            har 48 gånger fördömt Irans sätt att agera. Vi skulle genom att
            ställa oss bakom resolution nr 598 kunna gå ett steg längre. Jag
            undrar om utrikesministern ser det som en möjlighet att förstärka
            avståndstagandet från det som sker i Iran.
          </note>
          <note type="speaker">
            Anf. 16 MARIANNE ANDERSSON (c):
          </note>
          <note>
            Fru talman! Jag är väldigt glad över att den här debatten kommit
            till stånd, och jag känner att jag vill delta i den. Jag hade
            förmånen att i Genève träffa de svenska diplomater som arbetade
            med den här resolutionen om Iran. Jag förstår att det var en ganska
            tuff uppgift, och de gjorde ett bra jobb. Även om resolutionen
            kanske inte säger så mycket vid en genomläsning vet jag att det
            ligger mycket bakom den.
          </note>
          <note>
            Anna Lindh säger att vi vill stödja de krafter i Iran som verkar
            för en demokratisk utveckling. Jag vill fråga hur vi kan göra
            detta. Det är oerhört svårt, och det är detta som man vill omöjliggöra.
            Demokratiska krafter har ju egentligen inte några möjligheter
            att arbeta i Iran.
          </note>
          <note>
            Jag har ett par ytterligare frågor. Vi talar fullständigt olika
            språk, något som Anna Lindh säkert mycket väl vet om. Vi träffade
            båda Irans utrikesminister när han var här. Han besökte oss i
            utrikesutskottet, och vi fick då från honom höra att det inte
            är sant att det stängs så många tidningar. Visserligen stängs
            det många tidningar, men det öppnas desto fler, sade han.
          </note>
          <note>
            Vi förstår vad det är för typ av tidningar som då startas, men
            man vill få det att framstå som att yttrandefriheten inte alls
            är kränkt.
          </note>
          <note>
            Jag vill också ta upp frågan om stening av kvinnor. Att bli stenad
            är ju ett av de mest fruktansvärda straff som finns, och det praktiseras
            i Iran. Utrikesministern kände förstås inte till det. Han hade
            inte hört detta. Ändå kommer det en mängd rapporter om att detta
            straff praktiseras mycket flitigt i Iran.
          </note>
          <note>
            De kvinnor i Göteborg som Siw Wittgren-Ahl talar om försöker
            nu genomföra en kampanj mot detta straff. Jag tycker att det är
            väldigt viktigt att man för en sådan kampanj och att vi i Sverige
            tydligt talar om att vi absolut inte accepterar detta straff.
            Det är något som måste fördömas, och Iran måste helt enkelt sluta
            med att praktisera det.
          </note>
          <note>
            Jag ställde också en annan fråga till utrikesministern, nämligen
            om en flicka är giftasvuxen vid nio års ålder. För oss är detta
            fullständigt horribelt. Jag frågade honom hur man kan ha en sådan
            regel, och han sade då att man nu ändrar lagstiftningen lite grann.
          </note>
          <note>
            För det första ska flickorna genomgå läkarundersökning, vilket
            är ännu mer förfärligt. För det andra ändrar man lagstiftningen.
            Om föräldrarna, t.ex. pappan, inte vill att den unga flickan ska
            gifta sig kan hon gå till domstol för att få gifta sig. Det är
            lika horribelt.
          </note>
          <note>
            Man vänder på verkligheten. Han sade också att ingen naturligtvis
            ska behöva gifta sig mot sin vilja. Men vi vet att det är precis
            vad som sker. Vad kan en nioåring göra?
          </note>
          <note>
            Pojkar är inte giftasvuxna förrän de är 13 år. Det är alltså
            skillnad. Det är också något som vi borde agera mot. Det är viktigt
            att ta tag i konkreta frågor, där det är uppenbart att det som
            sker är emot alla mänskliga rättigheter vi kan tänka oss.
          </note>
          <note>
            Vad kan vi i Sverige göra? Vad kan utrikesministern göra som
            ordförande i EU? Det är inte lång tid kvar. Vad kan vi göra i
            vårt agerande i EU och som nation, för att uppmärksamma kvinnors
            situation och situationen för unga kvinnor och barn? Det är viktigt.
          </note>
          <note>
            Dessutom vill jag fråga hur vi ska kunna stödja demokratiska
            krafter i Iran.
          </note>
          <note type="speaker">
            Anf. 17 Utrikesminister ANNA LINDH (s):
          </note>
          <note>
            Fru talman! Jag kan instämma i allt som tas upp i debatten, både
            problemen och vikten av att vi försöker göra någonting åt dem.
          </note>
          <note>
            Det var ett viktigt steg att vi fick igenom resolutionen som
            fördömer Iran i kommittén i Genève. Vi fick igenom den med bara
            några få rösters övervikt.
          </note>
          <note>
            Det var ett hårt arbete, precis som Marianne Andersson säger.
            Det var bra att vi fick det, för det blev en tydlig markering
            mot regimen i Iran att omkringliggande länder och andra länder
            reagerar mot förtrycket av mänskliga rättigheter. Det går inte
            att påstå att man kan fortsätta med det utan att omvärlden reagerar.
          </note>
          <note>
            Vi har valt att försöka ha en dialog med Iran. Hur går då en
            sådan dialog till? Vi har politiska delegationer. De tar upp ett
            antal olika frågor, allt från kvinnors situation till möjligheten
            för gemensam handel och investeringar.
          </note>
          <note>
            Det är känsliga frågor som Marianne Andersson tar upp, kvinnors
            situation, unga flickors situation och
          </note>
          <note>
            - skulle jag vilja tillägga - unga pojkars situation. Jag tycker
            inte att en 13-åring är giftasvuxen heller. I de frågorna är vår
            enda möjlighet att påverka att ha en dialog och kunna framföra
            våra synpunkter. Det är viktigt att aldrig falla till föga för
            påståendet att det skulle vara religiösa skillnader. Detta har
            inte med religion att göra. Religionen används ofta som en förevändning
            för system som enligt en normal tolkning av mänskliga rättigheter
            är fullständigt förkastliga.
          </note>
          <note>
            Vi har tagit upp steningen av kvinnor. Vi har tagit upp behandlingen
            av kvinnor vid ett antal tillfällen.
          </note>
          <note>
            Vi kommer självklart att fortsätta att göra allt vad vi kan för
            att driva på, både när det gäller kvinnors rättigheter, rätten
            för oppositionen och rätten till fria medier. Som jag sade i mitt
            svar har vi kunnat se en kamp mellan de konservativa och de reformvänliga.
          </note>
          <note>
            Under de senaste månaderna har det tyvärr verkat som om de konservativa
            krafterna i Iran har tagit överhanden. Vi hoppas att vi snart
            kommer att kunna se en utveckling tillbaka till de mer reformvänliga
            krafterna.
          </note>
          <note>
            Från svensk sida har vi försökt uppmuntra det genom olika typer
            av delegationer som för diskussioner med Iran. Vi har haft kulturutbyte.
            Miljöministern har varit där. Det har vi gjort för att visa att
            det finns ett antal områden som vi kan diskutera och samarbeta
            kring. Men det förutsätter att Iran respekterar mänskliga rättigheter.
          </note>
          <note>
            Anf. 18 SIW WITTGREN-AHL (s):
          </note>
          <note>
            Fru talman! Det är viktigt att man träffas och verkar på det
            sätt man kan. Det är också viktigt att parlament i alla länder
            diskuterar det som sker i Iran.
          </note>
          <note>
            Marianne Andersson tog upp steningen, som man inte tror äger
            rum i världen i dag. Då får man perspektiv och ser att skillnaderna
            är mycket stora. Det förs in i vår vardag. Man kan tycka att det
            är långt från vår vardag när det diskuteras i Europaparlamentet
            och mellan ministrar. Men man kan fokusera på en enskild fråga
            som stening av kvinnor, som de iranska kvinnorna i Sverige i dag.
            Det är viktigt att det inte får bli en religionsfråga, som Anna
            Lindh också tog upp.
          </note>
          <note>
            Vi har själva en mörk historia när det gäller kvinnorna. På 1850-talet
            fanns något liknande. Man fick inte stena, men man fick nästan
            slå ihjäl kvinnor i
          </note>
          <note>
            Sverige utan att det hände någonting. Det kan man fokusera på
            och väcka opinion. Den folkliga förankringen är viktig, även om
            ministrar och FN antar resolutioner. Det är viktigt att man skapar
            opinion i riksdagen, i alla parlament, och driver på frågan.
          </note>
          <note type="speaker">
            Anf. 19 MARIANNE ANDERSSON (c):
          </note>
          <note>
            Fru talman! Jag tycker också att det är bra med dialog. Jag föredrar
            att man för dialog. Det finns bara en hake, och det är att regimen
            kan utnyttja det i sin propaganda. Det är jag alldeles säker på
            att den gör.
          </note>
          <note>
            Det finns alltid en baksida. Jag tror ändå att det är bättre
            att ha dialog. Men man måste hela tiden vara mycket tydlig. Det
            som är viktigt är att man inte alltid tror på vad regimen säger.
            Det kan man inte göra, det vet vi. Man får tro på andra rapporter
            och försöka få fram sådana. Man måste också arbeta för att den
            särskilda representanten ska kunna komma in i landet och se vad
            som verkligen pågår. I dag arbetar han utifrån. Då får man vissa
            uppgifter men inte någon riktig helhetsbild. Det är bara att beklaga
            att de konservativa krafterna tar överhanden i dag.
          </note>
          <note>
            Jag vet inte om Khatami har bestämt sig för att ställa upp i
            en ny valomgång. Han har uttryckt stor tveksamhet, för han kände
            att han var besegrad av de konservativa krafterna. Det är synnerligen
            illa om det är så. Samtidigt måste vi fortsätta diskutera de här
            frågorna. Det finns många iranier här i Sverige som känner för
            dem. Det är viktigt att vi driver dem här hemma, så att vi får
            en dialog. Det blir ändå ett informationsutbyte mellan iranier
            i Iran och i Sverige, även om informationsvägarna inte är helt
            öppna. Det kommer in information.
          </note>
          <note type="speaker">
            Anf. 20 Utrikesminister ANNA LINDH (s):
          </note>
          <note>
            Fru talman! Det är viktigt att man tar upp de här frågorna på
            alla nivåer, precis som Siw Wittgren-Ahl och Marianne Andersson
            har varit inne på. En sak är att vi har möten mellan EU och Iran
            där vi tar upp mänskliga rättigheter, kvinnors situation och en
            hel räcka andra frågor. Vi tar upp frågorna på nationell nivå,
            mellan den svenska regeringen och Irans regering. För att de ska
            få ett ordentligt genomslag är det väldigt viktigt att ta upp
            dem i riksdagen, som ni har gjort nu, och i direkt kontakt med
            olika organisationer. Inte minst är det viktigt att ge stöd till
            de iranier som framför protester mot t.ex. stening av kvinnor.
          </note>
          <note>
            Siw Wittgren-Ahl talade om kvinnor i Göteborg som gör det.
          </note>
          <note>
            Genom att ge frågorna stor uppmärksamhet samtidigt som vi för
            en diskussion med Iran om hur man ska kunna respektera mänskliga
            rättigheter, hoppas jag att vi ska kunna se ett resultat. Även
            om det ser lite mörkt ut just nu hoppas jag att vi kommer att
            kunna se ett bättre resultat när det gäller kampen mellan de konservativa
            och reformvännerna i Iran.
          </note>
          <note>
            Anf. 21 SIW WITTGREN-AHL (s):
          </note>
          <note>
            Fru talman! Jag vill tacka utrikesministern för att hon har kommit
            hit och för diskussionen. Det är viktigt för de iranier som är
            här att vi tar deras kamp på allvar. Det handlar inte bara om
            att de kommer som flyktingar till ett annat land. Det handlar
            också om att visa respekt för att de känner oro för sina nära
            och kära, om att vi kan hjälpas åt för att de ska må bättre i
          </note>
          <note>
            Sverige och för att människorna i Iran ska må bättre.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellationerna 2000/01:360 och
          </note>
          <note>
            373 om federalismen i irakiska Kurdistan samt säkerheten för
            befolkningen i norra Irak
          </note>
          <note type="speaker">
            Anf. 22 Utrikesminister ANNA LINDH (s):
          </note>
          <note>
            Fru talman! Morgan Johansson har i en interpellation frågat mig
            på vilket sätt Sverige tänker ta initiativ i EU och FN för att
            kurdernas säkerhet i norra
          </note>
          <note>
            Irak ska garanteras.
          </note>
          <note>
            Morgan Johansson frågar också på vilket sätt Sverige tänker ta
            initiativ för att det kurdiska självstyret i norra Irak ska respekteras
            fortsättningsvis. Även
          </note>
          <note>
            Yvonne Ruwaida har i en interpellation frågat på vilket sätt
            den svenska regeringen kommer att agera på den nationella och
            internationella arenan för att stödja kurderna i deras strävan
            att befästa federalismen i irakiska Kurdistan.
          </note>
          <note>
            Jag har stor förståelse för den kurdiska civilbefolkningens oro
            inför framtiden och risken för fortsatta övergrepp från Saddam
            Husseins regim. FN:s säkerhetsråd har i resolution 688 från 1991
            fördömt förtrycket mot kurderna och uttryckt sin avsikt att fortsätta
            följa frågan. Skydd för mänskliga rättigheter och värnande om
            den irakiska civilbefolkningen är centrala element i FN:s och
            EU:s agerande gentemot
          </note>
          <note>
            Irak.
          </note>
          <note>
            I dag utövar det internationella samfundet ett visst mått av
            kontroll över den irakiska regimen genom sanktionerna och övervakningen
            av landets oljeexport. Genom FN:s humanitära distributionsprogram
            tilldelas civilbefolkningen i norra Irak särskilda resurser, och
            området har under åren utvecklat en viss självständighet.
          </note>
          <note>
            Säkerhetsrådet har en central roll när det gäller att avgöra
            vilka eventuella insatser som kan komma att krävas för att skydda
            befolkningsgrupper i Irak när sanktionerna hävs. Självklart måste
            även skydd av kurderna ingå i ett sådant arrangemang.
          </note>
          <note>
            Det finns därför en stor beredskap för att överväga lämpliga
            åtgärder, om det behov av skydd skulle uppstå som Morgan Johansson
            hänvisar till. Men där är vi inte ännu. Irak har inte visat någon
            vilja att börja samarbeta med Unmovic - FN:s nya vapeninspektion
            för Irak - vilket är en förutsättning för att sanktionerna ska
            suspenderas.
          </note>
          <note>
            Sverige bidrar konkret till säkerheten i norra Irak genom sitt
            stöd till FN:s vaktstyrka där. Organisationen har till uppgift
            att skydda de FN-organ och andra organisationer som utför humanitär
            verksamhet i norra Irak. Sammanlagt har den svenska regeringen
            bidragit med 9,5 miljoner kronor till vaktstyrkans verksamhet
            under åren 1998-2001. Och vi har för avsikt att fortsätta stödja
            dess arbete.
          </note>
          <note>
            Beträffande norra Iraks begränsade självstyre vill jag inledningsvis
            säga att Sverige stöder detta. Vi välkomnar också den demokratiseringsprocess
            som påbörjats i norra Irak de senaste åren. Sverige verkar för
            att kurderna ska ha möjlighet att utöva sina grundläggande mänskliga
            rättigheter. Enligt FN:s allmänna förklaring om de mänskliga rättigheterna
            och FN:s konvention om de medborgerliga och politiska rättigheterna
            har kurderna liksom andra minoriteter rätt att i gemenskap med
            andra i sin grupp ha ett eget kulturliv, utöva sin religion och
            använda sitt eget språk.
          </note>
          <note>
            Inom FN har Sverige i olika sammanhang kritiserat Irak för brott
            mot de mänskliga rättigheterna. FN:s kommission för de mänskliga
            rättigheterna antog i år, den 18 april, en av EU årligen initierad
            resolution om situationen för de mänskliga rättigheterna i Irak.
            I
          </note>
          <note>
            resolutionen fördöms Irak för brott mot de mänskliga rättigheterna
            samtidigt som Irak uppmanas att respektera religiösa och etniska
            minoriteters rättigheter.
          </note>
          <note>
            I generalförsamlingen i fjol antogs en annan av EU
          </note>
          <note>
            initierad resolution om situationen för de mänskliga rättigheterna
            i Irak. I denna resolution uppmanades
          </note>
          <note>
            Irak bl.a. att omedelbart upphöra med förtrycket av sin kurdiska
            befolkning.
          </note>
          <note>
            Sverige har sedan ett flertal år gett humanitärt bistånd till
            norra Irak. Förra året uppgick detta bistånd till totalt 45 miljoner
            kronor och kanaliserades via ett antal enskilda humanitära organisationer.
            Organisationerna bedriver verksamhet inom områdena vatten och
            sanitet, minröjning, återuppbyggnad av bostäder, skolor och kliniker
            samt förstahjälpenprogram.
          </note>
          <note>
            För närvarande undersöker även Sverige möjligheterna till ett
            utbyte mellan svenska universitet och universitetet i norra Irak.
            Utbytet är tänkt att vara ett stöd för utbildningsinstitutionerna
            i området. Vår förhoppning är att detta även ska stärka den pågående
            demokratiseringsprocessen i norra Irak.
          </note>
          <note type="speaker">
            Anf. 23 YVONNE RUWAIDA (mp):
          </note>
          <note>
            Fru talman och utrikesministern! Den fråga som jag ställde handlade
            egentligen om hur Sverige ser på att stödja det som är kurdernas
            strävan, nämligen att befästa federalismen i irakiska Kurdistan.
            Jag tycker inte att jag har fått svar på just den frågan därför
            att federalism handlar inte om det begränsade självstyre som man
            har men som också är hotat i irakiska Kurdistan och som man egentligen
            har haft sedan 70-
          </note>
          <note>
            talet.
          </note>
          <note>
            När man retirerade från Iraks sida efter Kuwaitkriget - man var
            påtvingad att göra det - blev det ju ett politiskt vakuum i irakiska
            Kurdistan. Man drog tillbaka den civila administrationen från
            Iraks sida just för att man ville att det kurdiska samhället skulle
            falla ihop. Då valde kurderna att utlysa ett val. Man gick till
            val 1992. Efter det valet har de byggt upp polis, rättsväsende
            och andra samhällsinstitutioner som behövs, men ingen av de här
            institutionerna legitimeras eller accepteras av Irak, centralmakten
            och inte ens av omvärlden, Sverige och EU t.ex. Man lever i en
            politisk osäkerhet om framtiden, och det skapar en instabilitet
            i regionen. Samtidigt är det så att man från parlamentet, som
            är folkvalt, som första sak gick ut med en deklaration där man
            sade att man ville ha federalism. Det här är inte någonting som
            man från omvärlden har kommenterat, men jag tror att det är väldigt
            viktigt för regionen att man stöder kurdernas strävan efter att
            skapa federalism. Jag tror att det är en väg för att skapa fred,
            stabilitet och demokrati i regionen. Jag tror också att det är
            det enda sättet att på allvar genomföra det man säger sig vilja
            genomföra. Det handlar nämligen om att man respekterar de mänskliga
            rättigheterna. Jag tror att det här är det enda sättet. Jag skulle
            vilja att man från omvärldens sida äntligen kunde få en samlad
            politisk strategi gentemot kurdfrågan men också gentemot irakiska
            Kurdistan. En sådan finns inte i dag. Den finns när det gäller
            humanitär hjälp, men den finns inte politiskt, och det skapar
            en väldigt stor oro. Den oron har bl.a. lett till att vi i dag
            ser en väldigt stor flykt från irakiska Kurdistan. Jag tycker
            att situationen i irakiska Kurdistan är väldigt sorglig. Offer
            för
          </note>
          <note>
            Saddam Husseins regim behandlas i princip lika som
          </note>
          <note>
            Saddam Hussein. Nu pratar jag inte om delar av den humanitära
            hjälpen, men man hamnar i en väldigt svår situation, och den leder
            till en väldigt stor flykt från regionen. De här människorna vill
            egentligen inte fly. De vill vara kvar i regionen och verka där,
            men de ser instabiliteten. Jag tror att vi från svensk sida och
            från EU:s sida skulle kunna bidra genom att stödja just kurdernas
            strävan genom att politiskt ta ställning. Och man skulle också
            i den politik som man för gentemot Irak visa att man stöder den
            strävan som det kurdiska parlamentet i irakiska Kurdistan har.
          </note>
          <note type="speaker">
            Anf. 24 MORGAN JOHANSSON (s):
          </note>
          <note>
            Fru talman! Låt mig bara börja med att tacka utrikesministern
            för svaret på interpellationen. Orsaken till att den ställs är
            ju att oron bland de omkring fyra miljoner människor som bor i
            den här delen av irakiska Kurdistan har ökat efterhand som det
            alltmer har talats om att häva sanktionerna mot Irak och flygförbudszonerna.
            Många börjar redan nu att planera för att fly i en sådan situation
            eftersom man är övertygad om att Saddam Hussein i ett sådant läge
            naturligtvis skulle göra allt för att ta tillbaka området, och
            få tror annat än att ett sådant krig skulle kunna bli mycket blodigt
            och drabba befolkningen hårt.
          </note>
          <note>
            Oron förstärks ju också av att det internationella samfundets
            hållning till irakiska Kurdistan och till det självstyre som har
            etablerats sedan Gulfkriget inte upplevs som klar. Det finns en
            betydande osäkerhet kring hur omvärlden egentligen ser på situationen,
            vilken långsiktig lösning man ser för regionen. Kurderna gjorde
            ju en gång uppror mot Saddam Hussein på de allierades uppmaning.
            Upproret besvarades då mycket brutalt av Saddam Hussein och ledde
            till en massflyktssituation. För att skydda befolkningen proklamerade
            USA, Storbritannien och Frankrike en flygförbudszon för irakiskt
            flyg norr om den 36:e breddgraden. Den flygförbudszonen gäller
            fortfarande, men dess folkrättsliga legitimitet är oklar, eftersom
            den saknar uttryckligt stöd i något av FN:s säkerhetsråds beslut.
            Också det är förstås ett förhållande som är en källa till oro
            för kurderna.
          </note>
          <note>
            När jag ser på utrikesministerns svar tycker jag att det i stora
            delar är bra. Hon säger sig ha stor förståelse för civilbefolkningens
            oro och menar att det är självklart att kurderna måste skyddas
            om och när sanktionerna hävs. Hon säger också att det finns stor
            beredskap för att vidta lämpliga åtgärder i ett sådant fall. Det
            är gott så. Men jag tror att det kurderna framför allt efterlyser
            är en idé från det internationella samfundet om hur en långsiktig
            lösning rent konkret ska se ut. De vågar inte längre lita på allmänna
            deklarationer. De vill veta vilka konkreta åtgärder som planeras
            för att garantera deras säkerhet, om det alls planeras några sådana.
            Jag skulle därför vilja be utrikesministern att ytterligare något
            utveckla vilken typ av säkerhetsåtgärder som hon bedömer måste
            till för att garantera säkerheten för kurderna på lång sikt.
          </note>
          <note>
            Jag menar också att Sverige här kan spela en viktig roll, både
            i EU och i FN. När det gäller EU är detta förstås en europeisk
            fråga, delvis av allmänhumanitära skäl men också av flyktingskäl.
            Vi vet att om det går snett i irakiska Kurdistan kommer merparten
            av de kurdiska flyktingarna att söka sig just till
          </note>
          <note>
            Europa. När det gäller FN är det ju FN som sitter på de konkreta
            verktygen för säkerhet, dvs. den vaktstyrka man har i dag. Den
            räcker dock inte på långa vägar till för att skydda landet från
            ett angrepp söderifrån. En fråga man kan lägga till är därför
            om Sverige skulle vara berett att verka för en förstärkning av
            den styrkan. Över huvud taget tror jag att just tydligare handling
            och aktivitet från Sveriges sida i den här frågan är vad många
            kurder i Sverige efterlyser.
          </note>
          <note>
            Detta var frågan om säkerheten. När det gäller den andra frågan
            som Yvonne Ruwaida har tagit upp, stödet till det kurdiska självstyret,
            är jag glad att kunna konstatera att utrikesministern så tydligt
            säger att
          </note>
          <note>
            Sverige stöder detta. Jag är också glad över det bistånd som
            ges, 45 miljoner kronor hittills, och att man nu också planerar
            ett utbyte på utbildningssidan.
          </note>
          <note>
            Samtidigt måste man dock säga att också den här frågan är oklar,
            dvs. hur såväl vi som omvärlden ser på självstyret. Är man beredd
            att verka för den lösning som det kurdiska parlamentet förespråkar,
            dvs.
          </note>
          <note>
            en federal stat inom Iraks gränser? Har Sverige någon uppfattning
            om den saken?
          </note>
          <note>
            Jag stannar där så länge.
          </note>
          <note type="speaker">
            Anf. 25 MARIANNE ANDERSSON (c):
          </note>
          <note>
            Fru talman! Jag vill också tacka för svaret på de här interpellationerna,
            som jag tycker är intressanta.
          </note>
          <note>
            Jag har själv ställt frågor till utrikesministern tidigare om
            just norra Irak.
          </note>
          <note>
            Människor i norra Irak ser med stor skräck på när diskussionerna
            om sanktionerna blir intensiva. De är nämligen rädda för att sanktionerna
            ska hävas, i motsats till andra irakier, och det med all rätt.
            Det är bra att utrikesministern i svaret är tydlig om att Sverige
            stöder de demokratiseringsprocesser som pågår och att Sverige
            är berett att arbeta för att säkerheten ska garanteras.
          </note>
          <note>
            Jag tror dock inte att det räcker. Det räcker inte för att stoppa
            de människor som nu i rädsla försöker lämna norra Irak och blir
            flyktingar, som sagts här tidigare i debatten. Jag tror att de
            behöver ha en internationell garanti av något slag och att FN
            behöver säga någonting nu i stället för att avvakta tills vi har
            det läge som utrikesministern talar om i sitt svar.
          </note>
          <note>
            Dessa människor behöver faktiskt ett klart och tydligt uttalande
            från FN nu för att kunna känna sig lugnade och stanna kvar. Det
            är naturligtvis svårt, men å andra sidan är det precis den situationen
            vi har. Folket i norra Irak kommer inte att lita på allmänna utfästelser
            om det inte blir en särskilt tydlig FN-resolution och man inte
            säger någonting nu om situationen i norra
          </note>
          <note>
            Irak.
          </note>
          <note>
            Det är viktigt att vi stöder den demokratiseringsprocess som
            pågår. Den är bräcklig men den pågår, och den är fullständigt
            unik i detta område. Med tanke på grannarna runtomkring är det
            faktiskt någonting fantastiskt som ändå pågår i norra Irak, med
            den demokrati som ändå finns. Det har varit bakslag, men man jobbar
            på med detta. Just nu ser det i alla fall ut att vara mer positivt.
            Det är väldigt viktigt att man får ett stöd i den processen. Det
            är bra att Sverige ger bistånd och att en svensk frivilligorganisation
            är en av de allra största aktörerna i norra Irak. Det är väldigt
            positivt och bra att vi agerar där, att Sverige finns med på många
            sätt.
          </note>
          <note>
            Men just därför blir det också så att man sätter en tilltro till
            Sverige. Det blir ett ansvar, när vi har jobbat mycket där och
            fått förtroende från många människor, att vi också agerar starkt
            för att garantera säkerheten så att flyktingströmmarna stoppas
            och människor känner att de kan fortsätta att leva där oavsett
            vad som händer den dag som sanktionerna hävs.
          </note>
          <note>
            Jag undrar hur utrikesministern ser på frågan hur omvärlden ska
            kunna garantera denna säkerhet nu så att flyktingströmmarna stoppas.
          </note>
          <note type="speaker">
            Anf. 26 Utrikesminister ANNA LINDH (s):
          </note>
          <note>
            Fru talman! Det första stora problemet och skälet till debatten
            är egentligen att Irak inte är någon demokratisk stat. Irak förtrycker
            sina egna medborgare.
          </note>
          <note>
            Det vi från svensk sida har sagt när det gäller kurderna och
            det kurdiska självstyret är att vi stöder självstyret. Det delar
            vi också med andra EU-länder.
          </note>
          <note>
            Sedan får vi förutsätta att vi i ett framtida demokratiskt Irak
            också ser att detta självstyre får fortsätta.
          </note>
          <note>
            Men vi kan inte tala om exakt hur det ska se ut. Det måste man
            avgöra i ett framtida demokratiskt Irak.
          </note>
          <note>
            De generella principerna är att vi inte vill ändra gränserna.
            Ett självstyre måste ske inom ramen för ett lands gränser. Exakt
            hur det ska se ut, hur det ska utvecklas, om man ska kalla det
            federalism eller vilka vägar man ska hitta måste man kunna avgöra
            själv inom ett land. Det vi måste göra är att garantera kurdernas
            rättigheter och kurdernas säkerhet, och vi har stött det självstyre
            vi hittills har sett.
          </note>
          <note>
            Den andra frågan gäller hur man ska klara säkerheten för kurderna.
            Detta är naturligtvis en väldigt svår fråga. Om vi i dag skulle
            gå ut och detaljerat tala om hur sanktionernas upphävande ska
            hanteras ger vi ju en signal till regimen om att vi nu tänker
            upphäva sanktionerna mot Irak, och det kan vi inte göra eftersom
            Irak fortfarande inte har tillgodosett några av de krav som ställts
            för att sanktionerna ska kunna hävas.
          </note>
          <note>
            Dessutom är det inte alls säkert att det blir ett helt hävande
            av sanktionerna. Den diskussion som pågått internationellt handlar
            bl.a. om hur man ska kunna styra sanktionerna mer mot Iraks ledande
            skikt, mot
          </note>
          <note>
            Saddam Hussein och kretsen kring honom, så att de inte drabbar
            civilbefolkningen lika hårt. Det har däremot inte varit så mycket
            diskussion om att man helt skulle avskaffa sanktionerna.
          </note>
          <note>
            Den dag som man häver eller ändrar sanktionerna är det dock självklart
            att man också måste garantera kurdernas säkerhet. Man måste garantera
            mänskliga rättigheter. Jag förutsätter att vi den dagen också
            kommer att diskutera och fatta beslut om någon typ av internationell
            övervakning för att se till att detta respekteras. Men det här
            är säkerhetsrådets ansvar.
          </note>
          <note>
            Det är också viktigt att komma ihåg att det inte är dags än.
            Den dag vi på allvar börjar diskutera en förändring av sanktionerna
            i Irak måste vi självklart också ha ett system som träder i kraft
            för att garantera både mänskliga rättigheter och säkerhet för
            kurderna.
          </note>
          <note type="speaker">
            Anf. 27 YVONNE RUWAIDA (mp):
          </note>
          <note>
            Fru talman! Tack, Anna Lindh!
          </note>
          <note>
            Jag tycker ändå att det svar som utrikesministern här ger inte
            är tillräckligt. Jag ska försöka förklara bakgrunden till att
            jag anser det vara fel att enbart säga att man stöder självstyret
            i irakiska Kurdistan och inte vilja gå in och stödja den strävan
            som i dag finns i det kurdiska parlamentet. Att stödja en strävan
            innebär inte att säga: Så här måste det vara. Man kan säga: Det
            här är en bra idé, och vi stöder tanken. Det innebär inte att
            man blandar sig i ett lands inre angelägenheter. Jag tycker inte
            att man ska vänta med att visa vad man tycker vore bra tills man
            ser ett demokratiskt Irak i framtiden.
          </note>
          <note>
            I dag är situationen i irakiska Kurdistan väldigt osäker. Man
            lever egentligen i ett politiskt vakuum.
          </note>
          <note>
            Man har så att säga en administration som man själv har byggt
            upp. Den administrationen är inte accepterad av centralmakten.
            Den administrationen är inte heller accepterad av omvärlden.
          </note>
          <note>
            Naturligtvis har man en rädsla för vad som kommer att hända i
            framtiden. Kommer det att bli så att man påtvingas en ny administration,
            en irakisk administration? I och med att man faktiskt har gjort
            militärt motstånd mot centralmakten, känner man trygghet inför
            en sådan situation?
          </note>
          <note>
            Jag tycker ändå att kurderna i irakiska Kurdistan har visat enormt
            mycket av politisk mognad och vishet. De säger inte: Vi måste
            bli en självständig stat.
          </note>
          <note>
            De accepterar federalism. Ett enigt parlament säger:
          </note>
          <note>
            Vi vill ha federalism. Detta trots att man har blivit militärt
            förtryckt av centralmakten. Jag tycker att omgivningen egentligen
            borde belöna den politiska mognad som kurderna i irakiska Kurdistan
            har visat.
          </note>
          <note>
            Vad gör man i stället? Jo, i stället vill man tydligen inte uttala
            sig.
          </note>
          <note>
            Vad är skillnaden mellan självstyre och federalism? Det är att
            man i regionen får mer befogenheter och att det i de befogenheter
            man får finns en tydlig maktfördelning mellan regioner och centralmakten
            liksom att man även kan leva i visshet om att den här maktfördelningen
            kommer att gälla. I dag har man en situation som är otroligt osäker
            och som förmodligen, om det här fortsätter en längre tid, kommer
            att förstöra den politiska mognad och det ansvarstagande som finns
            i irakiska Kurdistan och den väldigt demokratiska process som
            finns.
          </note>
          <note>
            Om man jämför med många konflikter i världen tycker jag att man
            just de senare åren kan se att kurderna i irakiska Kurdistan har
            visat prov på en politisk mognad som saknas i många konfliktområden.
          </note>
          <note>
            Om vi från omvärlden inte vågar ta ställning på ett tydligare
            sätt motverkar vi tyvärr det beteendet. Tyvärr kan det bidra till
            en instabilitet i regionen och till att det kommer att finnas
            krav på andra lösningar, lösningar som kommer att bidra till att
            skapa ännu mer osäkerhet och konflikter framöver.
          </note>
          <note>
            Att säga att man stöder självstyre utan att definiera vad självstyre
            är är också lite lustigt, för självstyre kan egentligen innebära
            väldigt många olika saker.
          </note>
          <note>
            Jag tror att omvärlden har väldigt olika syn på självstyre.
          </note>
          <note type="speaker">
            Anf. 28 MORGAN JOHANSSON (s):
          </note>
          <note>
            Fru talman! Utrikesministern klargör mycket tydligt det dilemma
            som finns mellan att säga att vi vill garantera säkerheten om
            sanktionerna upphävs och att vi, om vi skulle gå för långt i konkretiseringen
            av den delen, riskerar att sända en signal till Saddam Hussein
            om att vi är på väg att släppa sanktionerna. Det är så själva
            dilemmat ser ut, och de signalerna vill vi inte sända.
          </note>
          <note>
            Men jag tror att det beror lite grann på hur man formulerar det.
            Om man formulerar det rätt kan vi mycket väl knäcka det dilemmat.
            Även Saddam Hussein kan ju argumentera, resonera och räkna med
            hypotetiska förutsättningar. Alltså: Om man släpper sanktionerna,
            måste vi acceptera både det självstyre som vi har och även att
            omvärlden kommer att garantera säkerheten för kurderna i norra
            Irak.
          </note>
          <note>
            Om man i stället för att släppa sanktionerna formulerar det som
            ett villkor för att slopa flygförbudszonerna blir det snarare
            en väldigt tydlig signal om motsatsen, att vi inte kommer att
            flytta oss en millimeter när det gäller sanktionerna om vi inte
            får rätt att garantera säkerheten i norra Irak och om man inte
            accepterar självstyret. I så fall har man ju löst det dilemma
            som utrikesministern pekade på.
          </note>
          <note>
            Rent principiellt måste man ändå ha klart för sig att detta är
            en mycket problematisk situation för dem som bor i norra Irak.
            Det är mycket lätt att förstå att det är oerhört svårt att bygga
            upp institutioner, göra investeringar och att över huvud taget
            våga börja bygga upp ett eget land så länge förhållandena är så
            oklara som de är och framtiden så osäker.
          </note>
          <note>
            Det man begär av det internationella samfundet är egentligen
            ingenting annat än en långsiktig reglering av förhållandena så
            att kurderna och de övriga folkgrupperna som lever i norra Irak
            kan gå vidare i fred och frihet och bygga ett demokratiskt styre.
            Det är egentligen en mycket rimlig begäran. Jag tror och hoppas
            att Sverige med sitt goda rykte när det gäller mänskliga rättigheter
            och folkens rätt till självstyre och demokrati kan spela en roll
            när det gäller det irakiska Kurdistan.
          </note>
          <note type="speaker">
            Anf. 29 MARIANNE ANDERSSON (c):
          </note>
          <note>
            Fru talman! Jag ska fatta mig mycket kort, för jag har precis
            samma fråga som Morgan Johansson har ställt. Det handlar just
            om det dilemma som utrikesministern har pekat på. Jag kan förstå
            att det är ett problem.
          </note>
          <note>
            Samtidigt innebär detta dilemma att människor i norra Irak i
            dag flyr därför att de inte tror på att någon garanterar deras
            säkerhet. Då är frågan vad det internationella samfundet ska kunna
            göra för att hindra detta och för att ge de trovärdiga signalerna.
          </note>
          <note>
            Jag tror också att det går att göra någonting genom att kanske
            sätta villkor, som Morgan Johansson sade. Man kan säga att det
            här är villkoren för att sanktionerna över huvud taget ska släppas,
            så att det mycket tydligt är med i hela processen för att sanktionerna
            en gång kommer att hävas helt eller delvis.
          </note>
          <note>
            Villkoren skulle så att säga vara med i paketet och kunna vara
            en möjlighet för att skapa den trovärdighet som vi allihop eftersträvar.
          </note>
          <note>
            Jag tror säkert att Sverige kommer att agera. Jag tror också
            att det internationella samfundet kommer att agera för att garantera
            säkerheten för kurderna så gott man någonsin kan. Men problemet
            är att kurderna i norra Irak inte riktigt tror det. De har ju
            drabbats tidigare. Det är där knuten sitter.
          </note>
          <note type="speaker">
            Anf. 30 Utrikesminister ANNA LINDH (s):
          </note>
          <note>
            Fru talman! Till Morgan Johansson och Marianne
          </note>
          <note>
            Andersson som tar upp frågan om säkerheten vill jag säga att
            vi får fortsätta att undersöka vad vi kan göra för att ge tillräckligt
            tydliga signaler om att man ska garantera säkerheten för kurderna
            och att de inte ska behöva uppleva den här oron. Jag tror att
            vi är överens om vad vi vill uppnå, så det handlar om hur man
            kan ge de signalerna tillräckligt tydligt. Det tar jag med mig
            tillbaka.
          </note>
          <note>
            När det sedan gäller Yvonne Ruwaidas diskussion om federalismen
            vill jag uttrycka det så här. Vi stöder mänskliga rättigheter
            och kurdernas rättigheter. Vi stöder kurdernas säkerhet. Vi stöder
            självstyret i norra
          </note>
          <note>
            Irak. Vi belönar den politiska mognaden genom att ge ett så pass
            stort humanitärt bistånd som vi gör, genom att stödja universitet
            och allt annat som vi försöker göra just för att belöna den politiska
            mognaden.
          </note>
          <note>
            När det gäller hur den långsiktiga lösningen ska se ut kan det
            i och för sig vara frestande att gå in i ett läge där det är Saddam
            Hussein som sitter vid makten och skriva Irak på näsan hur vi
            tycker att Iraks långsiktiga konstitution ska se ut, med fördelning
            av makten mellan regering och regioner. Men, jag tror att det
            är farligt för ett land om omvärlden går in och talar om exakt
            hur ett land ska hantera den typen av långsiktiga principiella
            lösningar.
          </note>
          <note>
            Säg att vi faktiskt får en utveckling i Irak där man kommer att
            ha en ny demokratisk regim inom ett par år. Säg att vi får det!
            Då är det självklart att en demokratisk regering behöver betros
            med att också kunna föra en dialog med alla sina medborgare, skriva
            en konstitution, göra maktfördelningen, se till att man garanterar
            självstyret för kurderna utan att omvärlden har skrivit ned på
            papperet exakt hur den maktfördelningen och konstitutionen ska
            se ut. Jag tror att det är viktigt för att få en långsiktigt positiv
            utveckling att man också låter den typen av frågor avgöras inom
            ett land.
          </note>
          <note>
            Men som läget ser ut i dag i Irak är det självklart att vi stöder
            kurdernas självstyre. Men vi talar inte om exakt hur vi anser
            att den långsiktiga konstitutionella lösningen ska se ut i Irak.
          </note>
          <note type="speaker">
            Anf. 31 YVONNE RUWAIDA (mp):
          </note>
          <note>
            Fru talman! Utrikesministern! När man pratar om att garantera
            kurdernas säkerhet och att garantera kurderna mänskliga rättigheter,
            som vi alla är överens om, är ändå den avgörande frågan hur man
            gör detta.
          </note>
          <note>
            När man säger att man vill jobba för och stöder självstyre för
            kurderna i regionen är det bra, men vad innehåller det här självstyret
            och hur ska man garantera det?
          </note>
          <note>
            Ett enigt folkvalt parlament i irakiska Kurdistan har lagt fram
            en skiss. Skissen innehåller ett förslag om en federation. I praktiken
            lever irakiska Kurdistan i nuläget i ett politiskt vakuum. De
            institutioner som har byggts upp är över huvud taget inte accepterade.
          </note>
          <note>
            Parlamentet, regeringen och de olika institutionerna är i nuläget
            inte accepterade av Irak. Det skapar en osäkerhet inför framtiden.
            Omvärlden säger välment att man tycker att självstyre är bra och
            att man ska respektera kurdernas säkerhet.
          </note>
          <note>
            Med den historia som irakiska Kurdistan har haft kan man vara
            tveksam över att man kommer att få det skydd man behöver. Man
            tror att man kommer att kunna leva i fred i Irak med hjälp av
            just federalism.
          </note>
          <note>
            Det vore bra om Sverige, EU, FN, kunde stödja den strävan man
            har uttalat. Om framtiden förändras kan kurderna i irakiska Kurdistan
            ändra uppfattning senare. Men i dag tycker jag att den strävan
            som finns ska stödjas.
          </note>
          <note type="speaker">
            Anf. 32 MORGAN JOHANSSON (s):
          </note>
          <note>
            Fru talman! Jag vill avslutningsvis än en gång tacka för svaret.
            Vi är i botten överens. Det handlar kanske om några formuleringar,
            men jag tror att vi har kommit en bit på väg.
          </note>
          <note>
            Många skulle vilja se att Sverige tar initiativ för att lyfta
            upp frågan om säkerhet för kurderna internationellt sett. Resonemanget
            om villkor för sanktionerna är ett sådant spår som kan vidareutvecklas.
            Det skulle också vara bra om Sverige under sitt halvår som EU-ordförande
            kunde lyfta fram frågan ytterligare.
          </note>
          <note>
            Jag kommer att resa med en delegation från Socialistinternationalen
            till irakiska Kurdistan om drygt en månad för att bl.a. se hur
            långt man hittills har kommit i samhällsbygget och för att understödja
            samarbetsprocessen mellan de två stora parterna KDP
          </note>
          <note>
            och PUK. Jag återkommer gärna till utrikesministern med en rapport
            från den resan.
          </note>
          <note type="speaker">
            Anf. 33 Utrikesminister ANNA LINDH (s):
          </note>
          <note>
            Fru talman! Först och främst förstår jag självklart att kurderna
            i norra Irak är misstänksamma och rädda med tanke på den historia
            de har och de övergrepp de har blivit utsatta för. Samtidigt är
            min hälsning till dem att i dag kan de känna förtröstan i att
            internationella samfundet både kommer att garantera deras säkerhet
            och garantera ett självstyre även i framtiden.
          </note>
          <note>
            Ingen kommer i fortsättningen att acceptera vare sig att säkerheten
            hotas eller att självstyret hotas.
          </note>
          <note>
            Det är just därför att vi tycker att detta är så viktigt som
            vi också måste börja föra dialogen om hur det är möjligt att fortsätta
            att förstärka demokratin i norra Irak. Vad kan vi göra när det
            gäller kvinnors rättigheter och situation? Det finns många frågor
            kvar som vi måste fortsätta att föra en dialog om. Till syvende
            och sist handlar utvecklingen också om att vi måste få en demokratisk
            regim i Irak, så att medborgare i Irak kan skapa sin egen framtid.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellationerna 2000/01:334, 355
          </note>
          <note>
            och 402 om situationen i Mellanöstern
          </note>
          <note type="speaker">
            Anf. 34 Utrikesminister ANNA LINDH (s):
          </note>
          <note>
            Fru talman! Marianne Andersson, Murad Artin och Kia Andreasson
            har ställt frågor som alla berör utvecklingen i Mellanöstern.
            Jag har valt att besvara frågorna i ett sammanhang.
          </note>
          <note>
            Marianne Andersson har frågat mig vilka initiativ jag är beredd
            att ta för att öka EU:s ansvarstagande för att stoppa bosättningarna
            och få i gång fredsprocessen i Mellanöstern.
          </note>
          <note>
            Vår principiella inställning till bosättningspolitiken är välkänd:
            Den strider mot folkrätten och utgör ett allvarligt hinder för
            fred.
          </note>
          <note>
            Den nuvarande israeliska regeringen fortsätter ändå en expansiv
            bosättningspolitik och har planer på att utvidga bosättningen
            Har Homa och Abu Ghneim med 2 800 bostäder. Ordförandeskapet gjorde
            den 4
          </note>
          <note>
            april å EU:s vägnar ett uttalande med stark kritik mot den fortsatta
            bosättningspolitiken, mot planerna på att upprätta nya såväl som
            att utvidga redan befintliga bosättningar.
          </note>
          <note>
            Vårt mål är att få i gång fredsprocessen igen. Det råder dock
            stor brist på förtroende mellan parterna.
          </note>
          <note>
            Det är tydligt att parterna behöver omvärldens stöd för att bryta
            dödläget. Europeiska rådet i Stockholm i mars gav höge representanten
            Javier Solana i uppgift att komma med förslag om hur EU ska kunna
            främja fredsansträngningarna. Detta arbete pågår och en s.k.
          </note>
          <note>
            roadmap kommer att presenteras inför toppmötet i
          </note>
          <note>
            Göteborg.
          </note>
          <note>
            Murad Artin har frågat mig vilka åtgärder som vidtas för att
            förmå EU att inkräva den skuld som den israeliska staten har till
            EU till följd av att de israeliska myndigheterna inte utbetalat
            skattemedel till den palestinska myndigheten. Han frågar också
            vilka åtgärder som vidtas för att följa upp de israeliska brotten
            mot Genèvekonventionen när det gäller export av varor som varumärkts
            som israeliska, men som producerats på ockuperat område.
          </note>
          <note>
            EU har sedan oroligheterna bröt ut i september förra året överfört
            57,5 miljoner euro till den palestinska myndigheten som en s.k.
            cash facility. Detta är ett lån som förväntas återbetalas när
            Israel gör sina återbetalningar till den palestinska myndigheten.
          </note>
          <note>
            Detta har dock Israel hittills vägrat göra. Även om
          </note>
          <note>
            EU således förskotterat medel till palestinska myndigheten har
            någon skuldförbindelse inte ingåtts mellan EU och Israel. Den
            formellt riktiga gången är därför att palestinska myndigheten,
            med stöd av EU, kräver Israel på beloppet och sedan återbetalar
            det till
          </note>
          <note>
            EU. EU har också fattat beslut om att ge den palestinska myndigheten
            ytterligare 60 miljoner euro, förutsatt att man bl.a. presenterar
            en transparent budget. Detta belopp kommer att utbetalas som gåva.
          </note>
          <note>
            Det är riktigt att det förekommer att israeliska exportörer exporterar
            varor från israeliska bosättningar med israeliska ursprungsbevis.
            Associationsavtalet
          </note>
          <note>
            EU-Israel gäller inte för de områden som ockuperades 1967, och
            detta innebär att varor som tillverkats på bosättningarna inte
            får exporteras med samma tullpreferenser som varor från "egentliga"
            Israel. EU-
          </note>
          <note>
            ländernas tullmyndigheter har till uppgift att påtala fall där
            ursprungsintyg inte tycks stämma. I Sverige görs denna bedömning
            av Tullverket, som tillsatt en arbetsgrupp för att övervaka frågan.
            När ursprungsintyg inte stämmer uppmanas den israeliska tullmyndigheten
            av relevant nationell tullmyndighet att göra en efterkontroll
            av ursprungshandlingarna.
          </note>
          <note>
            Under våren och försommaren inväntar europeiska tullmyndigheter
            svar från den israeliska tullmyndigheten på just denna fråga.
            EU:s fortsatta behandling av ärendet bör ske strikt i enlighet
            med associationsavtalet.
          </note>
          <note>
            Kia Andreasson har slutligen frågat mig om jag i egenskap av
            EU:s ordförande kommer att arbeta för att sanktioner införs mot
            Israel, för att en internationell övervakningsstyrka sänds till
            området samt vilka eventuella andra förslag som kommer att läggas
            fram.
          </note>
          <note>
            Möjligheten att införa sanktioner mot Israel har inte varit föremål
            för en diskussion inom EU. Sanktioner torde inte vara rätt väg
            att få i gång fredsförhandlingar.
          </note>
          <note>
            FN har en lång tradition av närvaro i olika delar av Mellanöstern.
            Ett resolutionsförslag om att sända en FN-observatörsstyrka för
            att skydda civila palestinier togs senast upp till behandling
            i FN:s säkerhetsråd den 27 mars i år. USA inlade då sitt veto.
            Den politiska förutsättningen för att en styrka ska kunna fungera
            är att den är godkänd av båda sidor. Israel motsätter sig observatörsstyrkan,
            och frågan är därmed inte aktuell för tillfället, men kan naturligtvis
            återkomma. När förutsättningarna därför finns skulle
          </note>
          <note>
            EU välkomna ett beslut i säkerhetsrådet.
          </note>
          <note type="speaker">
            Anf. 35 MURAD ARTIN (v):
          </note>
          <note>
            Fru talman! Jag får be att tacka för svaret från utrikesministern.
            Jag vill berätta om den allmänna situationen i Palestina och Israel.
          </note>
          <note>
            Först och främst: Hur ser situationen Palestina-Israel ut i dag?
            Vi kan höra på radio och se på TV varje dag. För mig är det uppenbart
            att den svenska regeringen har förskjutit sina positioner i frågan.
            Det hjälper inte att regeringen försöker bedyra att det inte har
            skett. Man säger att man är för en politik för att komma på talefot
            med Israel. Världen över har det dock uppfattats som att Sveriges
            politik är förändrad.
          </note>
          <note>
            Regeringens politik befrämjar uppfattningen att det rör sig om
            två likvärdiga parter, men hur ser verkligheten ut? Vem är ockupant,
            och vem är det som ockuperas? Vem är det som på ockuperat område
            begår det ena folkbrottet efter det andra? Vem är det som bryter
            mot FN-resolutioner? Vem är det som har den militära övermakten?
            Svaret är uppenbart.
          </note>
          <note>
            Israel måste upphöra med sina ockupationer, upphöra med diskriminering
            av den arabiska befolkning som lever i Israel, lämna bosättningarna
            och följa just
          </note>
          <note>
            FN-resolutionerna. Vill man stärka och stödja FN-
          </note>
          <note>
            nationerna kan man inte annat än ställa de kraven och låta palestinierna
            få bilda en egen stat.
          </note>
          <note>
            Av utrikesministerns svar framgår att man fortfarande betraktar
            Palestina och Israel som jämbördiga parter. Men i det ena fallet
            handlar det om en stat med tunga vapen och i det andra fallet
            om ett folk med stenar till sitt försvar. Det måste således till
            kraftfulla åtgärder för att förmå den tungt beväpnade staten att
            ta reson.
          </note>
          <note>
            Det jag har talat om i form av åtgärder är något som är mycket
            blygsamt, men skulle förhoppningsvis utgöra klara markeringar.
            Men av utrikesministerns svar framgår att Sverige inte kan göra
            någonting, vare sig som enskild stat eller som medlem i EU. Det
            hänvisas endast till en byråkratisk och formell gång när det gäller
            just handelsfrågor med Israel. Men när det gäller en så allvarlig
            situation och brott mot FN-
          </note>
          <note>
            resolutioner och mänskliga rättigheter som pågått så länge handlar
            det om nog inte så mycket om byråkratisk och formell etikett,
            utan om politisk handling.
          </note>
          <note type="speaker">
            Anf. 36 MARIANNE ANDERSSON (c):
          </note>
          <note>
            Fru talman! Jag vill också tacka för svaret. Det är mycket som
            är bra, men ändå tycker jag naturligtvis att vi ska kunna göra
            mer.
          </note>
          <note>
            För mig som vän av det judiska folket och med en bakgrund i arbetet
            för refuseniks i f.d. Sovjetunionen
          </note>
          <note>
            - jag har också jobbat mycket med asylsökande judar i Sverige
            som har kommit från f.d. Sovjetunionen - är det ännu mer sorgligt
            att se det som händer i Israel.
          </note>
          <note>
            Många judar har frågat mig varför jag har engagerat mig för deras
            sak, och jag har sagt att jag reagerar starkt när mänskliga rättigheter
            förtrycks, oavsett var det är någonstans. Den måttstocken är min
            utgångspunkt.
          </note>
          <note>
            Detta innebär naturligtvis att ingen har rätt att kränka andras
            mänskliga rättigheter, oavsett vad som hänt i historien, inte
            heller judarna i staten Israel.
          </note>
          <note>
            Trots sin fruktansvärda historiska bakgrund, Förintelsen och
            det som har hänt måste de ha samma krav på sig som andra. Alltför
            länge har de i kraft av historien kunnat undvika kritik från omvärlden,
            särskilt i väst, trots att de bryter mot ett stort antal FN-resolutioner
            och mot den fjärde Genèvekonventionen, vilket de också själva
            erkänner.
          </note>
          <note>
            Vad som är ytterligare allvarligt är att Israel inte uppfyllt
            de överenskommelser som tidigare träffats.
          </note>
          <note>
            T.ex. sedan Osloavtalet har den olagliga bosättningspolitiken
            ökat mycket starkt, tvärtemot vad man sade där. Det är oerhört
            provocerande. Det är inte att undra på att de palestinska människorna
            inte litar på fredsförhandlingar och att de efter år av kränkningar
            utför desperata handlingar. När t.ex. ens bostad jämnats med marken
            och ens odlingar förstörts är det inte konstigt att man blir desperat.
          </note>
          <note>
            Allt det här är så olyckligt, därför att en hård politik hjälper
            ju ingendera sidan - den hjälper i varje fall inte Israel - utan
            den leder bara till att extremismen frodas på båda sidor, att
            Hamas och Hizbollah och deras tillskyndare i t.ex. Iran och Syrien
            får vatten på sin kvarn, och osäkerheten i hela regionen ökar.
          </note>
          <note>
            Om palestinierna ska kunna bilda en egen stat är det en förutsättning
            att flertalet bosättningar lämnar sina hus. Det finns ju ingenting
            som tyder på det, inte som vi kunde se i den delegation som var
            där för ett par månader sedan. Sedan har Sharon sagt att han inte
            tänker avveckla en enda av de 200 bosättningarna på
          </note>
          <note>
            Västbanken, i Gaza och i Jerusalem - tvärtom planeras fler, som
            Anna Lindh mycket riktigt påpekade.
          </note>
          <note>
            Vi vet alla att det begås felaktigheter och övergrepp från båda
            sidor. Skillnaden är bara den att den israeliska övermakten är
            så stark. De kan tillgripa alla slags medel, som ekonomisk blockad
            och inlåsning i de palestinska områdena, vilket hindrar folk från
            att arbeta och barn från att gå till skolan, för att inte tala
            om mycket starkare militära medel och mycket starkare våld.
          </note>
          <note>
            Vid vårt besök i Israel skulle vi besöka Betlehem.
          </note>
          <note>
            Först blev vi hindrade under förevändning att inga turister tilläts
            komma in. Vi skulle kunna spendera pengar som palestinierna kunde
            köpa vapen för, var argumentet. Vi såg då med vilken nonchalans
            och vilket godtycke som olika regler tillämpades - vi vet ju inte
            vilka regler som fanns, men det var väldigt olika - av de starkt
            beväpnade ungdomarna vid denna checkpoint. Vi såg naturligtvis
            bosättningarna överallt där vi reste.
          </note>
          <note>
            När vi besökte Gaza mötte vi inga sådana hinder, och vi blev
            tvärtom mycket väl behandlade. Genom blockaden var gränsen tom
            på människor, vilket var oroväckande i sig. Med tanke på att 1,2
            miljoner människor bor i Gaza var det ett allvarligt tecken på
            blockaden att det var tomt vid gränsen. I Gaza finns
          </note>
          <note>
            5 000 bosättare. Det är kanske den värsta och mest onödiga provokationen
            att det bland dessa 1,2 miljoner på denna lilla plätt finns 5
            000 bosättare, med allt vad det drar med sig av användning av
            våld, osäkerhet, poliser och allt det där.
          </note>
          <note>
            I dag talar vi i säkerhetspolitiken så oerhört mycket om konfliktförebyggande,
            att ingripa tidigt, innan någonting händer. Maktlösheten är ju
            ganska stor. Vi klarar inte av det. Det är naturligtvis viktigt
            med dialog, men på något sätt är det så att även de som är kritiska
            är ganska tysta om vad som händer och mot vad Israel gör. Israel
            har i kraft av sin historia kunnat undvika kritik, och jag tror
            att det är oerhört viktigt att vi talar mycket mer klarspråk,
            om nödvändigheten av att respektera internationella avtal, att
            respektera konventionen om mänskliga rättigheter och alla de konventioner
            som Israel står bakom, att uppfylla de åtaganden man har gjort
            och att vi riktar en konkret kritik mot Israel också så att de
            uppfyller det som de har åtagit sig.
          </note>
          <note type="speaker">
            Anf. 37 KIA ANDREASSON (mp):
          </note>
          <note>
            Fru talman! I svaret, vilket jag tackar för, säger utrikesministern:
          </note>
          <note>
            "Vår principiella inställning till bosättningspolitiken är välkänd:
            Den strider mot folkrätten och utgör ett allvarligt hinder för
            fred."
          </note>
          <note>
            Det är så vi alla känner som är med i interpellationsdebatten
            här i dag.
          </note>
          <note>
            Enligt min mening räcker det inte med att endast konstatera detta
            och samtidigt se hur tidigare och nuvarande israeliska regeringar
            fortsätter en expansiv bosättningspolitik. Trots att ordförandelandet
            på EU:s vägnar uttalar kritik mot Israels planer på att upprätta
            nya såväl som att utvidga redan befintliga bosättningar måste
            kraftfullare markeringar och åtgärder från
          </note>
          <note>
            EU:s sida göras.
          </note>
          <note>
            Det räcker inte längre att framföra kritik. Västvärlden kan inte
            se på hur Israel befäster sin övermakt gentemot palestinierna,
            genom att uppföra borgliknande fort på eller nära palestiniernas
            område. När ett stycke land en gång har konfiskerats för att användas
            till bosättning tillhör det Israels land och får officiellt endast
            användas av judar - lagar som var uttryck för sionismens rasistiska
            sida, liksom bestämmelser om att jord ej får arrenderas ut till
            eller på annat sätt användas av icke-judar.
          </note>
          <note>
            Om en jude i USA eller i ett land inom EU förbjöds att arrendera
            jord som tillhörde staten enbart på grund av att han var jude
            skulle detta med rätta orsaka rabalder och tolkas som antisemitism.
          </note>
          <note>
            När jag med detta perspektiv frågar om utrikesministern kommer
            att arbeta för att sanktioner införs mot Israel, därför att det
            har gått så många år när västvärlden åsett Israels bosättningspolitik
            och diskriminering av palestinier utan att på något sätt få inflytande
            för att stoppa den, svarar ministern att det
          </note>
          <note>
            "har inte varit föremål för en diskussion inom EU", därför att
            sanktioner inte är rätt väg för att få i gång fredsförhandlingar.
          </note>
          <note>
            Men, fru talman, hur ska verkliga fredsförhandlingar kunna bli
            varaktiga så länge bosättningarna finns och utökas? Det är ett
            dagligt hot mot en eventuell fred och ska behandlas separat, anser
            jag, då det strider mot internationella överenskommelser. Det
            är ett klart brott mot folkrätten och borde dras inför en internationell
            domstol. Den illegala bosättningspolitiken har pågått i decennier,
            och världen har tittat på utan att med kraft ingripa. Det är uppenbart
            att det inte räcker med att göra uttalanden, utan det är hög tid
            för handlingar och för att visa sitt avståndstagande.
          </note>
          <note>
            Därav kommer min uppmaning om sanktioner.
          </note>
          <note>
            USA stöder Israel och fördömer ej bosättningarna.
          </note>
          <note>
            Sharon är en av de främsta tillskyndarna av judisk bosättning
            på ockuperad mark. Därför måste Europa visa sitt missnöje genom
            att dra åt eller säga upp handelsavtal med Israel, anser jag.
            Europa är en värdefull handelspartner till Israel. En tredjedel
            av dess totala export går till Europa. Europa kunde använda sig
            av detta faktum om EU-staterna kom överens om en gemensam aktion.
          </note>
          <note>
            Jag anser att fred inte kan skapas i en stat som styrs av ideologiska
            lagar med en i grunden religiös form, där icke-judar i varje avseende
            är underlägsna judarna. Israels lagar diskriminerar icke-judar.
            Det gäller rätten att vistas i landet, rätten att arbeta och rätten
            till likhet inför lagen.
          </note>
          <note>
            Anf. 38 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Fru talman! Vi som deltar i denna interpellationsdebatt har gjort
            en resa och är fulla av intryck, och därför har det väckts flera
            interpellationer. Vi har också haft tillfälle att under resan
            diskutera situationen och försöka finna vägar till lösningar.
            Hur ska vi komma ur det låsta läget?
          </note>
          <note>
            Det har varit en mycket värdefull erfarenhet för mig att se problemen
            på plats - problem som jag har följt under årtionden. Då kommer
            bosättningsfrågan upp. Det gäller skatterna som israelerna inte
            betalar ut. Det är fråga om huruvida det ska vara sanktioner eller
            någon annan lösning.
          </note>
          <note>
            Själv har jag skrivit en interpellation om flyktingarna. Den
            kommer inte upp här nu. Det blir Maj-Inger
          </note>
          <note>
            Klingvall som tar den diskussionen. Det är ett annat jätteproblem
            som är en tickande bomb i området.
          </note>
          <note>
            Bara i Gaza finns det drygt en miljon invånare, varav mer än
            hälften är under 14 år. Bara det visar att problemet är enormt.
          </note>
          <note>
            Grunden, såsom jag ser det, är bristen på förtroende. Det gäller
            både, precis som utrikesministern säger i sitt svar, förtroendet
            mellan parterna och förtroendet i de egna leden. Jag har en känsla
            av att man inte har kontroll. Det låter lite konstigt, men jag
            tror inte att man har rätt dialog heller i de egna leden, vilket
            gör att extremister hela tiden sätter dagordningen. Det är också
            det vi ser i massmedierna. Man måste på något sätt försöka finna
            en dialog både i de egna leden och mellan parterna.
          </note>
          <note>
            Det är ingen idé, tycker jag, att gå in på historien.
          </note>
          <note>
            Det är klart att det finns en förklaring till att vi står där
            vi står i dag i denna stora fråga, men ska man försöka hitta skuldbördan
            hamnar man i en djungel.
          </note>
          <note>
            Var ska man starta? Var är nollpunkten?
          </note>
          <note>
            Jag tror att startpunkten för att försöka lösa frågan är här
            och nu och att man på något sätt försöker dra ett streck över
            historien. Detta låter sig sägas, men det är svårt att göra. Men
            jag tror ändå att det är den vägen man måste försöka söka sig
            framåt.
          </note>
          <note>
            Då har jag en fråga till utrikesministern. Mänskliga rättigheter
            fordrar dialog. Det fordrar dialog inte bara på toppnivå. Den
            är viktig. Den ska också till.
          </note>
          <note>
            Men det fordrar också en intensiv dialog på gräsrotsnivå både
            i de egna leden och mellan parterna. Där borde enskilda organisationer
            - det som brukar kallas för NGO:er - spela en mycket viktigare
            roll än de gör i dag.
          </note>
          <note>
            Min konkreta fråga till utrikesministern är om hon är beredd
            att satsa mer resurser - det saknas resurser
          </note>
          <note>
            - för att uppmuntra de kanaler som finns via enskilda organisationer
            för att få i gång denna dialog, förutan vilken ingen fred någonsin
            kommer att skapas.
          </note>
          <note type="speaker">
            Anf. 39 PÄR AXEL SAHLBERG (s):
          </note>
          <note>
            Fru talman! Utrikesministern! Vi anordnade denna studieresa som
            en del i ett lite längre projekt som ett antal föreningar, biståndsorganisationer
            och studieförbund i Sverige förra året tog initiativ till under
            temat "Rätten att återvända". Det var flyktingarnas frågor som
            då stod i fokus.
          </note>
          <note>
            Vi planerade ett antal seminarier och demonstrationer och genomförde
            dem också. Det var bl.a. ett seminarium här i riksdagen.
          </note>
          <note>
            Under denna tid kan man säga att frågan om flyktingar inte på
            något vis löstes, utan snarare kom fokus att åter flyttas till
            den mer akuta konflikten i samband med intifadan, som bröt loss
            i höstas.
          </note>
          <note>
            Det innebar å ena sidan naturligtvis att det kunde kännas som
            en överloppsgärning att ta itu med flyktingfrågan. Å andra sidan
            är de organisationer som tog detta initiativ i Sverige ganska
            övertygade om att det var flyktingfrågan som var den riktigt svåra
            nöten att knäcka. Jag ska inte gå in på den i detalj, även om
            jag tror att det finns en lösning.
          </note>
          <note>
            Jag inser definitivt - det tror jag att vi gör i detta projekt
            - sprängstoffet som ligger i alla dessa flyktingar. 1948 var det
            en knapp miljon, och i dag är de fem eller sex miljoner, varav
            över tre miljoner fortfarande bor i flyktingläger.
          </note>
          <note>
            Jag tror att det var vårt gemensamma intryck på resan att vi
            när vi mötte människorna som bodde i de enkla betongskjulen, som
            i flera fall restes för över 50
          </note>
          <note>
            år sedan och som fortfarande hyste dessa familjer, fick en illustration
            av det orättfärdiga inslaget i denna konflikt.
          </note>
          <note>
            Det finns självfallet i historien, som Biörsmark inte vill diskutera,
            en lång rad orsaker till att flyktingströmmarna uppkom. Men egentligen
            är det den mindre frågan för de barn som nu växer upp i dessa
            flyktingläger. Frågan är hur vägen till en framtid för dem ska
            se ut. Här tycker jag att Sverige, EU och världen i övrigt måste
            ta ett oerhört stort ansvar.
          </note>
          <note>
            Den förtvivlan och den frustration som vi mötte, oavsett om det
            var i trångbodda flyktingläger eller i delvis utbombade flyktinghus
            där sovrummet hade bränts upp, gjorde att vi insåg att den viktiga
            frågan för barnen i dessa miljöer såväl som på andra sidan gränsen
            i bosättningarna och inne i det egentliga
          </note>
          <note>
            Israel är denna: Hur ska framtidens bro byggas för dessa människor?
          </note>
          <note>
            Jag skulle vilja ställa en fråga till utrikesministern, trots
            att den delvis ligger i utkanten av den aktuella debatten. Det
            är den frustrerande frågan för mig och för flyktingarna, tror
            jag, i dessa palestinska läger:
          </note>
          <note>
            Varför betraktar inte världssamfundet dem som flyktingar i egentlig
            mening? UNHCR har ju inte ansvaret för dem, utan det finns en
            särskild lösning som säkert från början valdes för att det skulle
            vara en mer temporär lösning. Nu har FN:s organ UNWRA ansvaret
            för dessa flyktingläger med ett slags permanent status som är
            orimlig.
          </note>
          <note>
            Min fråga är om vi på något sätt kunde hitta former för att öka
            pressen i det avseendet.
          </note>
          <note type="speaker">
            Anf. 40 MARGARETA VIKLUND (kd):
          </note>
          <note>
            Herr talman! Jag var inte med på den resa som flera här har nämnt.
            Jag tycker att det är väldigt bra att frågan om Mellanöstern har
            lyfts upp till diskussion i dag. Det är väldigt bra att den kommer
            upp på dagordningen igen.
          </note>
          <note>
            Även om jag inte var med på den här Israelresan var jag förra
            året på IPU:s - International Parlamentarian Union - konferens
            i Amman i Jordanien, och där var några andra av er som sitter
            här också med. Vid den konferensen fanns det samlat parlamentariker
            från nästan alla länder över hela jordklotet.
          </note>
          <note>
            Det var en mycket bra konferens. Men det som jag alldeles särskilt
            minns från den var ett hat som jag upplevde, ett otroligt intensivt
            hat som jag aldrig någonsin tidigare har varit med om. Det var
            ett hat från nästan alla arabländer som var riktat mot Israel.
          </note>
          <note>
            Det var ett fruktansvärt hat som jag över huvud taget inte visste
            att det fanns. Det var jättejobbigt att vara med om det.
          </note>
          <note>
            Om man ska försöka att göra en resumé var det väl det hatet som
            israelerna har varit utsatta för under nästan alla tider. Vad
            man inte heller får glömma i diskussionen är ju att Israel är
            den enda demokratiska staten i området.
          </note>
          <note>
            Jag vill fråga utrikesministern vilket ansvar Europa tar för
            krisen i Mellanöstern. På den första sidan av utrikesministerns
            svar på interpellationerna säger hon att Europeiska rådet i Stockholm
            i mars gav den höge representanten Javier Solana i uppgift att
            komma med förslag om hur EU ska kunna främja fredsansträngningarna.
            Det pågår ett arbete, och man ska lägga fram en s.k. Road Map
            inför toppmötet i Göteborg.
          </note>
          <note>
            Min reaktion inför det svaret är att man inte tycks göra sig
            någon större brådska. Det är ju nu som utrikesministern är hela
            Europas utrikesminister och har en stor chans att påverka i den
            här frågan. Europa kan inte heller bara stå vid sidan om och luta
            sig mot
          </note>
          <note>
            USA och tala om vad USA ska göra. Vi måste snabbt in i processen
            och tala om vad vi vill och kan göra för att sätta i gång fredsprocessen
            igen.
          </note>
          <note>
            I dag är statsministern på besök i Nordkorea, och det är ju bra.
            Men jag undrar när han ska åka till
          </note>
          <note>
            Mellanöstern. Det hade också varit bra, om det hade varit inplanerat,
            som en gest och som en viktig del i att starta en fredsprocess
            igen.
          </note>
          <note>
            Från UD talar man mycket om övervåldet. Det är inte konstruktivt
            att bara peka på det. Ska förhandlingar kunna äga rum krävs det
            stopp för våldet på båda sidor. Det krävs också en kompromiss
            som inte innebär att en part får 100 % av sin vilja igenom.
          </note>
          <note type="speaker">
            Anf. 41 YVONNE RUWAIDA (mp):
          </note>
          <note>
            Herr talman! Utrikesministern! Jag var själv inte med när delegationen
            med parlamentariker från Sveriges riksdag besökte området, men
            jag råkade samtidigt befinna mig på Västbanken och i Gaza. Situationen
            är väldigt oroväckande i dag. Det som också gör mig orolig är
            att omvärlden pratar om likvärdiga parter. Jag vill dra en parallell.
          </note>
          <note>
            När Tyskland ockuperade Norge, betraktade vi då
          </note>
          <note>
            Tyskland och Norge som likvärdiga parter? Kritiserade man då
            den norska motståndsrörelsen för dess arbete mot ockupationen?
            Ibland känns det som att man glömmer bort att det handlar om ett
            ockuperat folk och en ockupationsmakt. Det rör sig inte om likvärdiga
            parter. Flera talare har tidigare tagit upp den frågan på ett
            väldigt belysande sätt.
          </note>
          <note>
            När den s.k. Osloprocessen påbörjades fanns det bland palestinierna
            i Gaza och på Västbanken - och det vet jag av egen personlig erfarenhet
            - ett enormt hopp inför framtiden. Man ville ha fred med Israel.
          </note>
          <note>
            Man accepterade FN-resolutionerna och lämnade ifrån sig anspråken
            på det territoriet som utgörs av staten Israel.
          </note>
          <note>
            Man ville tro på framtiden. Men vad finns i dag? I
          </note>
          <note>
            dag finns Gaza där den stora majoriteten av befolkningen är under
            20 år. Man lever som i ett koncetrationsläger. Ibland blir man
            beskjuten både från havet och från land. Det här området delas
            in i olika zoner.
          </note>
          <note>
            Barnen kan skadas när de rör sig från en zon till en annan. Gaza
            är i dag ett katastrofområde. Den största delen av befolkningen
            är barn och ungdomar. Det har skapats en enorm vanmakt. Den här
            situationen har varat alldeles för länge.
          </note>
          <note>
            På Västbanken är det inte lika illa ur det perspektivet. Man
            har begränsat rörligheten mellan städerna.
          </note>
          <note>
            Man stänger ibland av genom att gräva gropar mellan
          </note>
          <note>
            Ramallah och en annan universitetsstad för att studenterna inte
            ska kunna ta sig fram. Så säger man att de inte ska få plugga.
            Då sitter studenterna kvar i
          </note>
          <note>
            Ramallah och blir frustrerade. De kan inte fortsätta sin utbildning.
            De har fortfarande ingen framtidstro.
          </note>
          <note>
            Sedan pratar man om att skapa fred!
          </note>
          <note>
            I det här läget är nog det enda som kan vända situationen en
            observatörsstyrka från FN, och inte den israeliska militära övermakten,
            som får ta hand om
          </note>
          <note>
            Gaza, Västbanken och östra Jerusalem. Israel har visat att man
            inte klarar av att hantera situationen.
          </note>
          <note>
            Jag förstår att utrikesminister stöder idén om en observatörsstyrka
            från FN, men att man vill invänta
          </note>
          <note>
            Israels samtycke. Det gör mig lite orolig. Jag tycker att Israel
            tydligt har visat att man inte kommer att lämna något samtycke.
            FN borde gå in med en observatörsstyrka utan staten Israels samtycke.
            Jag vill ställa den frågan till utrikesministern igen.
          </note>
          <note>
            Sedan vill jag också göra en koppling till övriga
          </note>
          <note>
            Mellanöstern och islam. För demokratiseringen i
          </note>
          <note>
            Mellanöstern och för att förhindra den fundamentalistiska, politiska,
            muslimska rörelsens frammarsch måste Palestinafrågan lösas. Det
            är nyckeln till stabilitet i hela Mellanöstern, nyckeln till att
            motverka muslimska, fundamentalistiska, politiska rörelser och
            brist på demokrati och det är nyckeln till att öka jämställdheten.
            Löser vi inte Palestinafrågan, får inte palestinierna likvärdiga
            mänskliga rättigheter står vi inför ett stort problem i framtiden
            i Mellanöstern.
          </note>
          <note type="speaker">
            Anf. 42 Utrikesminister ANNA LINDH (s):
          </note>
          <note>
            Herr talman! Jag och alla frågeställare kan nog vara överens
            om att situationen är väldigt allvarlig.
          </note>
          <note>
            Låt mig börja med frågan vad EU kan göra. Margareta Viklund tog
            upp EU:s och Sveriges roll. Min företrädare som EU:s utrikesminister,
            Hubert Vedrine, konstaterade krasst under det franska ordförandeskapet
            att EU aldrig har lyckats spela en roll i Mellanöstern. Det är
            viktigt att vi försöker att göra det, men vi måste också vara
            ärliga, sade han, och komma ihåg att vi aldrig har gjort det förr.
          </note>
          <note>
            I dag finns det en uppriktig vilja hos alla EU-
          </note>
          <note>
            länder att göra allt som står i vår makt när det gäller konflikten
            i Mellanöstern. EU har i dag en starkare roll i Mellanöstern än
            vad vi tidigare har haft. Vi har regelbundna kontakter med alla
            för att få slut på våldet och för att få fart på fredsförhandlingarna.
            Inte minst har EU spelat en väldigt viktig roll för att hjälpa
            palestinierna i den ofattbart svåra situation som de befinner
            sig i på de ockuperade områdena, vilket en del av er också har
            varit vittnen till.
          </note>
          <note>
            Men man ska inte glömma bort att EU:s möjligheter att agera ändå
            är begränsade, särskilt när det är en israelisk regering som har
            vunnit valet på att föra en kampanj mot fredsprocessen. Så hur
            mycket vi än vill agera från EU:s sida är det klart att våra möjligheter
            är väldigt begränsade.
          </note>
          <note>
            Vi har, som jag sade, regelbundna kontakter. Javier Solana har
            precis innan åkte med på resan till Korea varit flera dagar i
            Mellanöstern. Jag har själv varit på en EU-trojka till Mellanöstern.
            Då satt vi och diskuterade med den nya israeliska regeringen vad
            som kunde göras. Vi tog upp vårt krav på att bosättningarna måste
            stoppas. Det handlade inte bara om vikten av att man stoppar nya
            bosättningar och utvidgningen av bosättningarna, utan också att
            man börjar avveckla bosättningarna för att kunna få en fred. Vi
            tog upp vikten av att absolut inte ha avrättningar utan rättegång.
            Vi tog upp vikten av att man upphör med avstängningarna av palestinska
            områden så att man faktiskt kan få i gång den ekonomiska aktiviteten
            i de palestinska områdena igen. Vi fick faktiskt positiva svar
            på alla våra krav. Problemet vara bara att när vi åkte hem såg
            vi att den praktiska politiken stod väldigt mycket i strid med
            det som vi hade fått höra -
          </note>
          <note>
            handlingen gick tvärtemot.
          </note>
          <note>
            Vi har också med båda sidor tagit upp vikten av att få slut på
            våldet, vikten av att komma tillbaka till förhandlingsbordet och
            att syftet självklart ska vara en livskraftig palestinsk stat.
          </note>
          <note>
            Murad Artin sade att vi från Sverige och EU har något slags kolsuparteori
            och jämställer parterna -
          </note>
          <note>
            uttrycket kolsupare användes inte men det gick ut på det, och
            Yvonne Ruwaida sade samma sak - men det gör vi inte. Vi har varit
            väldigt klara och tydliga i vårt budskap till den israeliska regeringen.
            Samtidigt måste vi naturligtvis också ställa krav på palestinierna,
            även ifall de är den svagare parten. Det är viktigt att komma
            ihåg att samtidigt som vi ställer hårda politiska krav på Israels
            regering måste vi ställa kraven på palestinierna att göra vad
            de kan för att upphöra med våldet och att t.ex. bekämpa korruptionen
            när det gäller vårt ekonomiska stöd till de palestinska myndigheterna.
          </note>
          <note>
            Murad Artin klagade också över att jag behandlade associationsavtalet
            tekniskt. Men då missade Murad Artin själva poängen. Vi har 4
            400 klagomål mot
          </note>
          <note>
            Israel. Den politiska poängen är ju just att vi utnyttjar avtalet
            tekniskt för att också markera att vi inte accepterar dagens bosättarpolitik
            och hur man därmed handlar med varor från bosättningarna. Därmed
            återkommer jag med resten i ett senare inlägg.
          </note>
          <note type="speaker">
            Anf. 43 MURAD ARTIN (v):
          </note>
          <note>
            Herr talman! Det är bra, som utrikesministern säger, att EU är
            starkare och har en starkare roll i dag än vad man har haft förut.
            Samtidigt säger utrikesministern att EU:s möjligheter är begränsade.
            Jag är faktiskt inte ensam om kritiken när det gäller Sveriges
            politik. F.d. utrikesministern Sten Andersson, som verkligen bidrog
            till att få i gång samtalen mellan palestinier och israeler, har
            även han uttryckt sig kritiskt, senast i går på första maj. Han
            sade så här:
          </note>
          <note>
            Det är märkligt att EU isolerade Jörg Haider och
          </note>
          <note>
            Österrike för att Haider i sin främlingsfientlighet bekämpar
            invandring men att samma EU talar så dämpat när Israels regering
            med våld och förtryck fördriver palestinier, stjäl deras mark
            och spränger deras hus. Är inte premiärminister Sharons brott
            värre än Haiders?
          </note>
          <note>
            Det var vad Sten Andersson sade.
          </note>
          <note>
            Min fråga är: Har Sverige som EU-ordförande varit förhindrat
            att driva en israelkritisk politik? Är det omöjligt för Sverige
            som självständig stat och som
          </note>
          <note>
            EU-ordförande att ha en egen profil i frågan? Och vad var det
            som motiverade att svenska regeringen övergav Sten Anderssons
            linje i Palestinafrågan?
          </note>
          <note>
            Utrikesministern sade också att vi talar om likvärdiga parter
            i det här sammanhanget och att vi använder en kolsuparteori. Det
            är faktiskt inte mina ord.
          </note>
          <note>
            Det var Sten Anderssons ord i förstamajtalet i går att man inte
            kan betrakta israeler och palestinier som likvärdiga parter, att
            det finns en ockupationsmakt och ett ockuperat folk.
          </note>
          <note type="speaker">
            Anf. 44 MARIANNE ANDERSSON (c):
          </note>
          <note>
            Herr talman! Det har sagts i en tidigare debatt och jag tror
            också mest på dialog och på att man förhandlar och diskuterar
            saker. Men den dialogen måste vara tydlig.
          </note>
          <note>
            Ett problem när det gäller obalansen mellan israeler och palestinier
            är att folket i Israel vet så oerhört lite om hur palestinierna
            har det. Någon här har nämnt barnen och att hälften av den palestinska
            befolkningen är barn. Det är också så att ungefär två tredjedelar
            av palestinierna lever under fattigdomsgränsen. Det är alltså
            en oerhörd obalans mellan israeler och palestinier i det landet.
            Oavsett hur det kommer att gå framgent vet vi en sak och det är
            att de här folken kommer att leva tillsammans, sida vid sida,
            i framtiden, och det ska de kunna göra på något sätt.
          </note>
          <note>
            När den ena gruppen är så oerhört mycket mer välbeställd än den
            andra blir det en sådan obalans som gör att detta blir svårt.
            Till detta kommer dessutom våldet, morden, beskjutningarna och
            allt det andra.
          </note>
          <note>
            Vi förstod när vi var i Israel att den israeliska befolkningen
            inte känner till hur palestinierna har det.
          </note>
          <note>
            Någon här har tidigare talat om dialog på gräsrotsnivå och att
            det är viktigt att det finns organisationer som arbetar inne i
            Israel med att föra samman de båda folken. Det finns ju MR-organisationer
            i Israel. Just nu ligger de ganska lågt. Nu är inte opinionen
            sådan att de jobbar så offensivt. Men vi träffade en del, och
            det finns ju krafter som vill arbeta för en fred och för en bättre
            tingens ordning än den som är i dag. Det är klart att den typen
            av aktiviteter behöver få ökat stöd, och det är någonting som
            EU skulle kunna göra. Där kan man göra någonting för att stötta
            dem och så att människor får information och kunskaper, möts och
            träffas. Det finns ju någon liten by inne i Israel där man verkligen
            lever tillsammans och där det också fungerar. Det är ett ljustecken
            som finns i mörkret.
          </note>
          <note>
            Jag hör också till dem som tycker att det är oerhört viktigt
            att en observatörsstyrka kommer till stånd. Nu blev den ju stoppad
            på grund av USA:s veto. Israel vill inte, men att det blev stopp
            för den var väl på grund av att USA lade in sitt veto. Jag tycker
            att det är viktigt att ta upp en dialog med USA
          </note>
          <note>
            om just detta, för det är USA som man behöver diskutera med för
            att kunna få en ändring till stånd. USA
          </note>
          <note>
            måste ju också förstå, när Bushadministrationen har fått lite
            mer erfarenhet, att de faktiskt måste göra någonting också och
            inte bara säga stopp till en observatörsstyrka. Det är oerhört
            provocerande. Det var väl första gången på flera år som det har
            lagts in ett veto i FN på det sättet.
          </note>
          <note>
            Därför vill jag fråga Anna Lindh: Är det möjligt och avser Anna
            Lindh att ta upp en dialog med USA
          </note>
          <note>
            just om denna observatörsstyrka?
          </note>
          <note>
            Sedan behöver det ju byggas upp en ny fredsprocess. Jag tror
            att det måste ske stegvis. På något sätt har man försökt att få
            en helhetslösning på hela problematiken på en gång, och den är
            oerhört komplex och svår. Jag tror att man kanske skulle försöka
            att säga: Nu tar vi det här steget. Vi kommer att ta fler steg
            sedan. Sedan gäller det att uppfylla de överenskommelser som träffas.
            Det som har skett efter tidigare överenskommelser som har träffats
            är att man från
          </note>
          <note>
            Israels sida inte har uppfyllt sina åtaganden, och då har allt
            förtroende fallit. Jag tror att det skulle kunna vara mer framkomligt
            med en etappvis fredsförhandling i stället.
          </note>
          <note type="speaker">
            Anf. 45 KIA ANDREASSON (mp):
          </note>
          <note>
            Herr talman! Visst önskar jag också att det skulle kunna bli
            en dialog och en fredsprocess. Men förutom att det kommer en fredsprocess
            till stånd måste omvärlden reagera mot de israeliska lagar och
            metoder som är diskriminerande, som jag var inne på tidigare.
          </note>
          <note>
            Det gjorde omvärlden till slut när det gällde apartheid i Sydafrika.
            Man kan faktiskt jämföra detta. Varför handlar inte Sverige i
            samma anda som vi gjorde då?
          </note>
          <note>
            Varför tillåts inga internationella observatörer i Israel? Marianne
            Andersson har svarat på det. Det är för att USA lägger in sitt
            veto. Det har USA under årens lopp, herr talman, gjort mot ett
            trettiotal resolutionsförslag i FN:s säkerhetsråd där Israel fördömts
            för sina illegala bosättningar, sina deportationer och sina överträdelser
            av fjärde Genèvekonventionen.
          </note>
          <note>
            USA, herr talman, garanterar Israel immunitet mot påtryckningar
            från världssamfundet. Det är det som också måste brytas på något
            sätt. Det är därför jag nästan blir militant i min argumentation
            här. Man har ju försökt med allt detta tidigare under så många
            år.
          </note>
          <note>
            En annan viktig fråga är flyktingarna, de palestinska flyktingarnas
            situation och deras rätt att återvända. Dessa flyktingar sitter
            fast i lägren i t.ex. Libanon. De är fattiga, statslösa och permanent
            fastlåsta i sin situation. De har inte bara yrkesförbud i fråga
            om en mängd arbeten utan saknar också alla de rättigheter som
            de libanesiska medborgarna har. Dessutom har de en mängd restriktioner
            att följa.
          </note>
          <note>
            Samtidigt tillämpar Israel rätten till återvändande för alla
            judar i hela världen. De kan komma till Israel, bli israeliska
            medborgare och bo i landet när de vill.
          </note>
          <note>
            Denna flagranta brist på likställdhet som alla palestinier tvingats
            uthärda i nästan ett halvt sekel måste avskaffas. Israel är en
            stat som har förklarat att den är till för det judiska folket
            var det än befinner sig i stället för att vara en stat för sina
            medborgare och invånare. Ca 60 000 judar invandrar varje år för
            att bosätta sig i Israel. Jag anser att omvärlden och Sveriges
            regering ska begära ett stopp för denna invandring så länge palestinier
            fortfarande är statslösa och att Sverige som ordförande ska föra
            upp denna punkt på dagordningen inför ministrarnas i EU sammanträffande
            nu i Nyköping och senare i Göteborg.
          </note>
          <note>
            I fråga om Bosnien och nu senast Makedonien är utrikesministern
            stolt över att EU:s ministrar kan inta en gemensam stark hållning
            för att ingripa mot övergrepp och göra fredsframkallande insatser.
            Men i
          </note>
          <note>
            Palestinafrågan finns inte detta resoluta engagemang.
          </note>
          <note>
            USA stöder som sagt Israel och omvärlden får finna sig i besluten.
            Det är ett gammalt mönster som måste brytas. När ska vi få höra
            att regeringen klart och tydligt tar avstånd från det uppenbara
            israeliska förtrycket av det palestinska folket lika tydligt som
            regeringen har gjort i fråga om förföljelsen av judar och Förintelsen?
            Detta stöder jag självklart. Det ska vi aldrig glömma. Men det
            får inte vara en anledning till att världen ser mellan fingrarna
            och låter Israel agera i strid med mänskliga rättigheter och tillåter
            det judiska folket att förtrycka andra folk i dag.
          </note>
          <note>
            Jag ser att västvärlden betraktar den israeliskarabiska konflikten
            med israeliska ögon på grund av det europeiska trauma som judeförföljelser
            och förintelse har medfört och på grund av Israels ständiga uttalanden
            om att de tvingas till dessa metoder för att skydda sig. Israels
            behov av säkerhet överskuggar de verkligt grundläggande frågorna
            om mänskliga rättigheter.
          </note>
          <note>
            Anf. 46 KARL-GÖRAN BI-
          </note>
          <note type="speaker">
            ÖRSMARK (fp):
          </note>
          <note>
            Herr talman! Ju mer jag lyssnar på den här diskussionen desto
            mer övertygad blir jag om att lösningen ligger i dialog, inte
            i demonstration med olika hårda metoder. Marianne Andersson sade
            ju också i sitt första inlägg att en hård politik inte leder någon
            vart.
          </note>
          <note>
            Därför tror jag inte heller att sanktioner är en framkomlig väg
            i det här fallet. Sydafrika har nämnts här.
          </note>
          <note>
            Det var ändå annorlunda. Det går inte att jämföra med den situation
            som vi har i Israel-Palestina-frågan.
          </note>
          <note>
            Samtidigt som man säger det är det riktigt, som också har påpekats
            här, att Israel är den enda demokratiska staten i området. Det
            gör i sin tur att ansvaret för Israel är större som jag ser det.
            Eftersom Israel är en demokratisk stat har denna stat ett större
            ansvar när det gäller att värna och försvara mänskliga rättigheter.
            En demokratisk stat där man frivilligt får välja sina ledare har
            trycket på sig att leva upp till de mänskliga rättigheterna. Det
            gör inte Israel i flera fall.
          </note>
          <note>
            Då kan man säga som andra gör när de argumenterar: Det beror
            på att Israel i det historiska perspektivet har varit hotat. Landet
            skulle förintas osv. Javisst, det är det som gör den här konflikten
            så spänningsfull, att vi har den historien. Då återkommer jag
            till det som jag var inne på i mitt första inlägg. Hur vi än letar
            historiskt i skuldfrågan så hamnar vi i ett slags moras. Vi måste
            på något sätt stämma av här och nu och se framåt. Då är det dialogen
            som gäller. Det är viktigt med det ansvar som Israel har som demokratisk
            stat. Det gäller också frågan om extremisterna på båda håll. Då
            återkommer jag till min konkreta fråga.
          </note>
          <note>
            Den gällde de enskilda organisationernas roll i den civila dialogen.
          </note>
          <note type="speaker">
            Anf. 47 PÄR AXEL SAHLBERG (s):
          </note>
          <note>
            Herr talman! Det var en värdefull resa. Vi var representanter
            från sex partier. Vi hade ganska olika bakgrund i och erfarenhet
            av det här området, men alla var vi väldigt frustrerade. Jag kan
            väl särskilt säga att det kändes väldigt tråkigt att kristdemokraterna
            inte var med. Margareta Viklund hade varit välkommen på vår resa.
            Då hade hon kanske inte riktigt haft den här svartvita, förenklade
            synen. Vad det är fråga om är ju, som Karl-Göran Biörsmark var
            inne på, att Israel som demokrati har sin rätt att vara där och
            har särskilda intressen att bevaka men också har ett speciellt
            ansvar att uppfylla.
          </note>
          <note>
            Vad man lätt glömmer bort är att också det palestinska folket
            med anledning av den process som startade i Oslo har en liknande
            demokratisk process, något som gör dem unika bland de arabiska
            länderna.
          </note>
          <note>
            Där finns det en folkvald president. Även om han valdes med siffror
            som kanske känns lite osvenska så är han dock folkvald. Carl Lidbom,
            jag och 800 andra var där och bevakade att det gick rätt till.
          </note>
          <note>
            Det var fantastiskt att möta människorna som då gick till valurnorna
            för första gången och fick chansen att säga sin mening. Det är
            klart att de fem år senare känner frustration. Var är landet?
            Var är leveransen? Ekonomin är i botten. Suveräniteten saknas.
          </note>
          <note>
            Vad man ska komma ihåg, Margareta Viklund, är att när man slöt
            det avtal som låg till grund för Osloöverenskommelsen innebar
            det att man var överens om att Israel existerar. Man accepterade
            t.o.m. att
          </note>
          <note>
            78 % av marken var israelisk och att resterande 22 %
          </note>
          <note>
            av marken skulle bli palestinsk. Men nu står striden fortfarande
            om dessa 22 %. Det är detta som är oacceptabelt, och det är därför
            som jag uppmuntrar utrikesministern att driva på.
          </note>
          <note>
            Det är skojigt att höra att Miljöpartiet också förväntar sig
            att EU ska göra en god insats. Jag önskar lycka till!
          </note>
          <note type="speaker">
            Anf. 48 MARGARETA VIKLUND (kd):
          </note>
          <note>
            Herr talman! Pär Axel Sahlberg, jag har ingen förenklad syn i
            något sammanhang, inte heller här.
          </note>
          <note>
            Allting hinner man inte säga på några få, korta minuter, men
            jag tar gärna en debatt med Pär Axel Sahlberg vid något annat
            tillfälle.
          </note>
          <note>
            Utrikesministern sade att EU aldrig har lyckats spela en roll
            i Mellanöstern. Man kan fråga sig vad det egentligen beror på.
            Har man verkligen velat eller är det detta historiska perspektiv
            som ligger bakom, detta med andra världskriget och annat? Jag
            vet inte.
          </note>
          <note>
            Det är bara en stilla undran, men den kan vi inte ta upp i debatten
            nu.
          </note>
          <note>
            Jag tycker att det är jättebra att utrikesministern har besökt
            och samtalat med de olika parterna nere i
          </note>
          <note>
            Israel-Palestina. Det är mycket bra, och det behövs mer av sådana
            samtal. Men man kan också fråga sig varför Europa var så tyst
            när t.ex. Arafat sköt Baraks fredsförslag ifrån sig. Hade inte
            Ministerrådet då någon idé om hur utvecklingen skulle komma att
            bli efter det israeliska valet?
          </note>
          <note>
            Det var väl egentligen få som trodde att Barak skulle bli återvald.
            Ehud Barak erbjöd ju palestinierna ett avtal som det är svårt
            att föreställa sig att Sharon skulle kopiera och lägga fram. Det
            förstår väl kanske många av oss.
          </note>
          <note>
            Ja, det är mycket förvånande att Yassir Arafat inte tog detta
            avtal till sig. Det tycker många av oss. Antingen är det väl så
            att Arafat har dåliga rådgivare, eller också har han tappat greppet
            och ängslas över reaktionerna från de fundamentalistiska grupperna
            som bara kan tolerera ett avtal som innebär att Israel ska upphöra
            att existera som stat. Och det är ju alldeles otänkbart att tro
            att Yassir Arafat vill ha krig, eftersom varenda en ju vet att
            Israel har en militär potential som vida överstiger palestiniernas.
            Så visst behövs det fredsförhandlingar inte bara för barnens och
            flyktingarnas skull utan också för världsfredens skull.
          </note>
          <note type="speaker">
            Anf. 49 YVONNE RUWAIDA (mp):
          </note>
          <note>
            Herr talman! Jag tror att det är många som inte inser allt som
            har hänt ända sedan 1948 då Israel bildades. Och som många har
            sagt är det egentligen inte intressant att gå omkring och diskutera
            det förflutna.
          </note>
          <note>
            Men om vi diskuterar nuet så är det fel att framställa det förslag
            som Barak lade fram som ett fredsförslag.
          </note>
          <note>
            Varför Arafat inte accepterade det är väldigt enkelt.
          </note>
          <note>
            Jag tror inte att Arafat skulle ha klarat sig politiskt om han
            hade accepterat detta förslag som var en kompromiss. Som Pär Axel
            Sahlberg var inne på så accepterar man att bara 22 % av det som
            ursprungligen var Palestina ska fortsätta att vara Palestina.
            Och alla frågorna var inte lösta.
          </note>
          <note>
            Jag tror inte heller på några etapplösningar därför att frustrationen
            och vanmakten bland palestinierna är för stor. Fattigdomen är
            för stor, och framtidstron är förstörd. Man behöver presentera
            ett färdigt paket.
          </note>
          <note>
            Det är jag helt övertygad om, om man ser på den psykologi som
            finns i dag i Gaza, på Västbanken och i östra Jerusalem och bland
            palestinier. Om man vill ha fred och kunna förhindra att religiösa
            fundamentalistiska politiska rörelser tar över så måste man presentera
            en lösning så att människor sedan kan få ro och starta sina liv.
            Man kommer att ha tillräckligt många problem att tampas med ändå,
            ekonomiska osv.
          </note>
          <note>
            Jag tycker att det vore väldigt bra om Sverige i
          </note>
          <note>
            Göteborg åter tog upp frågan om en observatörsstyrka. Om det
            är USA som bromsar, och USA bromsar därför att Israel bromsar,
            så tycker jag att man kanske borde använda det medel som EU kan
            använda, där
          </note>
          <note>
            USA inte har vetorätt, nämligen associationsavtalet, och faktiskt
            hota med att man kommer att förändra det avtal som man har, relationen
            mellan EU och
          </note>
          <note>
            Israel, och säga upp en del avtal och delvis ha en bojkott, om
            en observatörsstyrka inte accepteras. Man kanske måste ta till
            detta maktmedel i dag. Jag tror tyvärr att det är dags för det.
          </note>
          <note type="speaker">
            Anf. 50 Utrikesminister ANNA LINDH (s):
          </note>
          <note>
            Herr talman! Jag ska kortfattat börja med att säga något om Murad
            Artin och Sten Andersson. Jag tycker inte att någon ska behöva
            gömma sig bakom Sten
          </note>
          <note>
            Andersson utan svara på den kritik som jag hade mot
          </note>
          <note>
            Murad Artins inlägg. Om jag får göra en kommentar när det gäller
            jämförelsen mellan Österrike och Israel så finns det väl ett litet
            faktum som ni har missat, nämligen att Österrike är EU-medlem,
            och därmed är det möjligt för EU att påverka och ha ett direkt
            inflytande över Österrike. Det gäller inte Israel som bekant.
          </note>
          <note>
            Sedan har en stor del av debatten handlat just om behovet av
            kritiska uttalanden. Flera av talarna tar upp behovet av kritiska
            uttalanden mot Israel. Någon tar upp behovet av kritiska uttalanden
            mot Arafat.
          </note>
          <note>
            Och i och för sig gör vi både som svensk regering och som EU-ordförande
            kritiska uttalanden när Israel bryter mot folkrätten eller när
            vi ser något som sker på den palestinska sidan som vi protesterar
            mot. Men det är ändå viktigt att komma ihåg att vi kanske inte
            påverkar processen genom att göra den till en tävling om att göra
            kritiska uttalanden. Det är klart att vi ska markera både var
            Sverige och EU står. Men det här får inte urarta till att bli
            en tävling om vem som gör det mest kritiska uttalandet mot den
            ena eller andra sidan, utan vi måste framför allt fundera över
            hur vi kan åstadkomma några resultat. Resultat kan vi bl.a.
          </note>
          <note>
            åstadkomma genom att bygga upp ett förtroende igen.
          </note>
          <note>
            Och där måste vi faktiskt tala om båda sidor, därför att vi där
            ser att förtroendet är raserat på båda sidor.
          </note>
          <note>
            Det är en oerhörd hatpropaganda som gör att när man så småningom
            ändå kan komma fram till lösningar och ska ha dem förankrade bland
            de egna medborgarna så måste man också ha fått ett annat förtroende,
            så att den egna befolkningen accepterar en kompromiss som det
            måste bli för båda sidor.
          </note>
          <note>
            Jag tror också, precis som Karl-Göran Biörsmark, att det är viktigt
            med de fria organisationerna. Jag har sett väldigt bra exempel
            i min egen ungdomsorganisation SSU, där man arbetade med s.k.
            peace college mellan israeliska ungdomar och palestinska ungdomar.
            Jag tror att det finns mycket som vi kan göra för att använda
            organisationerna också till att hjälpa till att få en annan förståelse.
          </note>
          <note>
            En annan självklar del är den ekonomiska utvecklingen. Ju större
            fattigdom, ju högre arbetslöshet och ju mer ekonomisk misär man
            får på den palestinska sidan, desto mer grogrund finns det naturligtvis
            också för extrema grupper. Det är väldigt viktigt att vi får ett
            stopp för den politik från Israels sida som så kraftigt bromsar
            den ekonomiska utvecklingen på de palestinska områdena.
          </note>
          <note>
            Låt mig också kommentera de internationella observatörerna. Det
            skulle vara bra med internationella observatörer. Det är också
            skälet till att vi vid ett flertal tillfällen har tagit upp detta
            med Israel. Det är ju Israel och inte USA som ändå är kärnan i
            detta. Så länge Israel motsätter sig internationella observatörer
            så kommer vi inte folkrättsligt att kunna ha internationella observatörer
            i dessa områden. Därför måste vi försöka övertyga Israel om att
            gå med på att man har internationella observatörer. Det har vi
            tagit upp vid ett antal tillfällen.
          </note>
          <note>
            Ska man arbeta för etapplösningar? Nej, jag tror inte att man
            ska arbeta för etapplösningar när det gäller det långsiktiga avtalet.
            Då måste vi göra ett paket så att det blir tydligt vad som är
            det politiska målet. Första steget nu är att man kommer tillbaka
            till ruta ett och kan få ett förtroende mellan parterna och börja
            diskutera med varandra igen. Vi måste få ett paket där säkerheten,
            våldet, ekonomin och bosättningarna ingår. Vi måste få i gång
            de långsiktiga fredsförhandlingarna.
          </note>
          <note>
            Men låt mig också slutligen protestera mot en sak som sades i
            debatten. Kia Andreasson sade att vi skulle verka för stopp för
            israelisk invandring i Israel.
          </note>
          <note>
            Det löser ingenting. Det är dessutom så att många av dem som
            kommer till Israel faktiskt är utsatta för förföljelse i sina
            hemländer. De måste självklart ha rätt att komma till Israel.
            Däremot ska Israel upphöra med sin bosättningspolitik och inte
            utnyttja dem som kommer till Israel som en del i bosättarpolitiken.
          </note>
          <note type="speaker">
            Anf. 51 MURAD ARTIN (v):
          </note>
          <note>
            Herr talman! Först till Margareta Viklund: Jag tycker att det
            är viktigt att kristdemokraterna någon gång talar om den stora
            kristna befolkningen som är palestinier och finns i Palestina.
            Det är också dessa människor som har valt Yassir Arafat till president.
          </note>
          <note>
            Och han har faktiskt dem också som rådgivare. Det är inte bara,
            som Margareta Viklund och kristdemokraterna säger, muslimska fundamentalister
            som Arafat stöder sig på.
          </note>
          <note>
            Jag förstår att utrikesministern inte gillar när jag talar om
            Sten Andersson. Jag gillar de ord som Sten
          </note>
          <note>
            Andersson säger, och jag stöder dem självklart.
          </note>
          <note>
            I sitt förstamajtal i går erinrade utrikesministern om Olof Palme.
            Jag hoppas att utrikesministern gillar det som jag säger nu. Min
            förhoppning är att Sverige kan återgå till den palestinska politik
            som Sverige förde under Olof Palmes tid och under Sten Anderssons
            tid som utrikesminister, vilket också ledde till att fredsprocessen
            kom i gång. Jag stöder också det som många har varit inne på,
            nämligen att vi ska ha en internationell styrka. Det är oerhört
            viktigt och nödvändigt.
          </note>
          <note>
            Sedan är det självklart väldigt viktigt med en dialog för att
            kunna återuppta fredsprocessen. Jag stöder också alla de krav
            som jag tog upp i mitt anförande, att Israel måste upphöra med
            sina ockupationer, upphöra med diskriminering av den arabiska
            befolkningen som lever i Israel och följa FN-resolutioner och
            låta palestinierna få bilda en egen stat, precis samma ord som
            Sten Andersson använde i går i sitt tal.
          </note>
          <note type="speaker">
            Anf. 52 MARIANNE ANDERSSON (c):
          </note>
          <note>
            Herr talman! Ariel Sharon kom till makten därför att han talar
            om säkerheten för Israel - säkerheten med våld. Men vi har ju
            sett hur det ser ut nu efteråt.
          </note>
          <note>
            Säkerheten har inte blivit större. Hela området är betydligt
            mer osäkert än det var innan.
          </note>
          <note>
            En del här har sagt att Israel är den enda demokratin i området
            och det är sant - med det ansvar som det medför. Ariel Sharon
            blev ju vald i ett demokratiskt val. Grannarna runtomkring har
            egentligen inte heller varit intresserade av att lösa den palestinska
            frågan. I stället har de kanske sett palestinierna som en sorts
            gisslan för att motivera och för att kunna rättfärdiga och försvara
            sin kamp mot Israel - det ska vi komma ihåg; det är säkert så.
            Men bästa sättet att undergräva det från Israels synpunkt måste
            ju vara att kunna lösa Palestinafrågan så att det motivet försvinner
            för de länder som är Israels absoluta fiender. Det är lite synd
            att man inte ser detta på det sättet. Jag skulle vilja ha en kort
            kommentar från utrikesministern om det.
          </note>
          <note>
            Jag håller absolut med om att det är bättre att ha en konstruktiv
            dialog - det är mer verkningsfullt än kritiska uttalanden - men
            dialogen ska vara både kritisk och konstruktiv. Det tror jag är
            viktigt. Jag hoppas att Javier Solana när han kommer till Göteborg
            har med sig något som kan verkligen kan vara en Road Map när det
            gäller fredsförhandlingar för
          </note>
          <note>
            Israel och det är väl en förhoppning som vi alla delar.
          </note>
          <note>
            Jag förstår att min tanke om etapplösningar inte föll i god jord
            men min tanke var att det nog är viktigt att visa att man gör
            någonting som man också uppfyller; detta för att återskapa förtroendet
            eftersom det är viktigt att förtroendet mellan parterna kommer.
          </note>
          <note>
            Sedan är det möjligt att det till slut måste vara ett helt paket
            men man måste inleda med att säga: Nu säger vi så här och gör
            också så. Det är detta som inte har visats. Därför tror jag ändå
            att det finns något i detta som det kan vara värdefullt att ta
            med sig.
          </note>
          <note type="speaker">
            Anf. 53 KIA ANDREASSON (mp):
          </note>
          <note>
            Herr talman! Vi pratar här om att skapa förtroende mellan båda
            sidorna, mellan båda parterna. Men hur ska man kunna skapa förtroende
            när maktpositionerna är så olika, när övergreppen fortsätter?
            Detta har jag här hela tiden försökt att peka på. Hur ska man
            alltså då kunna skapa förtroende?
          </note>
          <note>
            I morse hörde jag på radion om en rapport om att israelisk militär
            återigen hade trängt in i Gazaområdet och jämnat flera hus med
            marken. Antalet döda palestinier uppskattades till åtta. Jag behöver
            inte upprepa alla oförrätter. Men återigen: Hur ska man kunna
            skapa förtroende? De lagar som förtrycker ett folk måste tas bort
            innan man kan börja med den förtroendeskapande processen. Det
            är därför som jag tog upp invandringen till Israel av judar, som
            inte alls behöver vara förföljda. Kanske finns det också sådana
            men det är inget krav för att få invandra till Israel.
          </note>
          <note>
            Vi har också det västeuropeiska sättet att se detta.
          </note>
          <note>
            Men samtidigt sitter palestinier i flyktingläger, som vi har
            besökt. De är helt nedtryckta. En del äldre har suttit där sedan
            år 1948. Vad ska bli av dem? Ska de bara sitta där? De har ju
            ingenstans att ta vägen. De har inget hopp och deras barn har
            heller inget hopp, så det är inte så konstigt att det blir frustration
            och terrorism. Hur ska alltså detta kunna skapa förtroende?
          </note>
          <note>
            Slutligen: Vad tänker Anna Lindh sätta upp på dagordningen för
            mötet i Nyköping den 5 och 6 maj?
          </note>
          <note>
            Vilka förslag ska diskuteras och vilka frågor kommer där upp,
            förutom de som Anna Lindh tidigare nämnt här?
          </note>
          <note type="speaker">
            Anf. 54 Utrikesminister ANNA LINDH (s):
          </note>
          <note>
            Herr talman! Kia Andreasson, det hjälper inte de palestinska
            flyktingarna att vi sätter stopp för judisk invandring till Israel.
            De två frågorna tycker jag inte ska sättas ihop. Det är oerhört
            viktigt att vi kan lösa problemen för de palestinska flyktingarna
            men det skulle vara helt fel signal att säga att vi inte kan acceptera
            judisk invandring till Israel. Däremot ska vi inte acceptera att
            man ofta utnyttjar de också ganska fattiga judiska invandrare
            som kommer till Israel genom att de också kommer till de bosättningar
            som vi faktiskt protesterar mot och som vi anser olagliga.
          </note>
          <note>
            Det är dock en annan debatt.
          </note>
          <note>
            Avslutningsvis, herr talman: Alla här har som mål att palestinierna
            ska få bilda en egen stat. Alla här har som mål att vi ska få
            en fredlig lösning och att vi ska kunna se en palestinsk stat
            så tidigt som möjligt. Jag tror att man i den meningen kan använda
            en etappvis övergång så att vi först kommer tillbaka till att
            få parterna att tala med varandra igen - nu har de börjat med
            s.k. säkerhetssamtal - och att vi sedan ser ett paket när det
            gäller ekonomi, bosättningar och säkerhet som kan bilda en grund
            för långsiktiga fredsavtal.
          </note>
          <note>
            Det är dags att också få ett långsiktigt fredsavtal som inte
            bara handlar om tillfälliga lösningar och etapper utan som faktiskt
            också visar hur palestinierna ska kunna bilda en egen stat.
          </note>
          <note>
            Tyvärr har vi aldrig tidigare lyckats. Våra föregångare har heller
            inte lyckats. Även om man haft förhandlingar tidigare misslyckades
            man - under 70-
          </note>
          <note>
            talet, under 80-talet och under 90-talet. Jag hoppas att vi,
            för att inte få ytterligare en generation palestinier som växer
            upp utan hopp, blir mer framgångsrika under de närmaste åren.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:344 om företagsansvar för
            mänskliga rättigheter
          </note>
          <note type="speaker">
            Anf. 55 Utrikesminister ANNA LINDH (s):
          </note>
          <note>
            Herr talman! Murad Artin har frågat mig huruvida regeringen har
            för avsikt att utarbeta någon form av etiska regler för svenska
            företags verksamhet i andra länder samt vad regeringen avser att
            göra för att söka förbättra situationen när det gäller mänskliga
            rättigheter i Sudan.
          </note>
          <note>
            Mänskliga rättigheter rör framför allt förhållandet mellan stat
            och individ. Samtidigt arbetar vi för att de värderingar som de
            mänskliga rättigheterna står för blir allmängods och gemensam
            värdegrund också för andra aktörer.
          </note>
          <note>
            Den makt som stora företag har över människors liv och hälsa
            måste följas av ökat ansvarstagande för mänskliga rättigheter,
            arbetsrätt och miljö. Men jag tror inte att vi i första hand behöver
            nya regler. Vad som behövs är att se till att de regler som redan
            finns faktiskt fungerar. För detta krävs också ett brett samarbete
            mellan politik och näringsliv. Jag är övertygad om att detta ligger
            i allas intresse. Därför stöder den svenska regeringen OECD:s
            riktlinjer för multinationella företag. Riktlinjerna bygger på
            samarbete mellan regeringar och organisationer som företräder
            t.ex.
          </note>
          <note>
            näringsliv, fack och utvecklings- och miljöfrågor.
          </note>
          <note>
            Dessa riktlinjer uttrycker regeringens förväntningar på svenska
            företags agerande över hela världen.
          </note>
          <note>
            FN:s generalsekreterare Kofi Annan tog ett viktigt initiativ
            i Davos 1999. Han lanserade The Global
          </note>
          <note>
            Compact, som tar upp tre av de frågor som är med i
          </note>
          <note>
            OECD:s riktlinjer: mänskliga rättigheter, arbetsrättsliga frågor
            och miljöskydd. Regeringen har nyligen beslutat stödja The Global
            Compact med ca 4 miljoner kronor.
          </note>
          <note>
            Vidare studerar den av regeringen tillsatta parlamentariska utredningen
            om svensk politik för global utveckling, GLOBKOM, frågan om företagsansvar
            och mänskliga rättigheter ur en rad olika perspektiv.
          </note>
          <note>
            Som jag sade här i kammaren för en månad sedan planerar jag att
            i höst gemensamt med handelsministern och biståndsministern bjuda
            in svenska företag och svenska näringslivsorganisationer till
            en gemensam diskussion om vilket ansvar de har när det gäller
            mänskliga rättigheter, moral och etik, framför allt i tredje världens
            länder. Efter min tid som miljöminister har jag god erfarenhet
            av många företags stora ansvar på miljöområdet. Jag hoppas att
            vi kan se en liknande utveckling på bredare front.
          </note>
          <note>
            Frågan om etiska regler för europeiska företags verksamhet i
            tredje världen har även ställts i Europaparlamentet. EU-kommissionen
            har upprättat ett samarbete med Europaparlamentet och EU:s medlemsländer
            för att göra OECD:s riktlinjer så verkningsfulla som möjligt.
            Den svenska regeringen deltar aktivt i detta arbete.
          </note>
          <note>
            Sveriges regering ser mycket allvarligt på brotten mot de mänskliga
            rättigheterna och den internationella humanitära rätten i södra
            Sudan. I avsikt att stödja fredsprocessen, öka respekten för mänskliga
            rättigheter och uppmuntra en demokratisering har EU
          </note>
          <note>
            sedan drygt ett år tillbaka återupptagit den politiska dialogen
            med Sudan, för att få möjlighet till ett ökat meningsutbyte, inte
            bara med regeringen utan också med andra grupper i det sudanesiska
            samhället. Under ordförandeskapet i EU betonar Sverige särskilt
            kraven på påtagliga framsteg i förhandlingarna i konflikten mellan
            norra och södra Sudan, demokratifrågor och respekt för de mänskliga
            rättigheterna.
          </note>
          <note>
            Tillsammans med övriga EU-länder tog Sverige upp situationen
            i Sudan vid FN:s nyligen avslutade kommission för mänskliga rättigheter,
            liksom vid förra årets generalförsamling i FN. I båda forum antogs
            resolutioner som uppmanar den sudanesiska regeringen att förbättra
            MR-situationen i hela landet och att till fullo samarbeta med
            FN. Även gerillarörelsen SPLM/A uppmanas respektera de mänskliga
            rättigheterna. En betydande del av resolutionerna behandlar övergrepp
            förövade av parterna i konflikten, bl.a. tvångsförflyttningar,
            bombningar av civila mål, summariska avrättningar, försvinnanden,
            tvångsarbete och tvångsrekrytering. Resolutionsarbetet är ett
            viktigt element i dialogen med Sudan.
          </note>
          <note>
            Beträffande frågan om oljans roll i konflikten i södra Sudan
            kan konstateras att FN:s preliminära rapport innehåller kritik
            mot oljeindustrin. Den särskilde FN-rapportören för mänskliga
            rättigheter i
          </note>
          <note>
            Sudan vädjar till oljeföretagen att ta sitt ansvar och minimera
            riskerna att deras verksamhet förvärrar konflikten eller bidrar
            till övergrepp mot befolkningen. Regeringen stödjer FN:s fortsatta
            undersökningsarbete. Den särskilde FN-rapportören, som nyligen
            fick sitt mandat förlängt med ett år, kommer nu att besöka oljeområdena
            för att skapa sig en egen bild av situationen. Det är min förhoppning
            att rapportörens planerade besök kommer att äga rum inom kort
            och att han kan rapportera från sina besök inför FN:s generalförsamling
            tidigt i höst.
          </note>
          <note type="speaker">
            Anf. 56 MURAD ARTIN (v):
          </note>
          <note>
            Herr talman! Jag får tacka utrikesministern för svaret. Jag finner
            dock utrikesministerns svar på mina frågor något vaga och oklara.
            Utrikesministern förklarar att mänskliga rättigheter rör framför
            allt förhållandet mellan stat och individ. Samtidigt arbetar vi
            för att de värderingar som de mänskliga rättigheterna står för
            blir allmängods och en gemensam värdegrund också för andra aktörer.
          </note>
          <note>
            Med en så vag tolkning bli konventionen om mänskliga rättigheter
            ett tämligen grovmaskigt nät, tycker jag. Kan vi med den tolkningen
            ställa någon till svars exempelvis för de s.k. hedersmord som
            begås i Pakistan, norra Irak och flera länder? Dessa hedersmord
            handlar ju inte om ett förhållande mellan stat och individ.
          </note>
          <note>
            I Sudanfallet handlar det om ett företags betalning för just
            oljekoncessioner som går till inköp av vapen som sedan används
            för krigföring mot den egna befolkningen. Vad som pågår i landet
            kan inte ha varit okänt för företaget. Att pengarna man betalade
            gick till inköp av vapen kan inte heller ha varit okänt för företaget
            i fråga. Hade det varit fråga om ett vanligt rättsfall, om det
            hade handlat om icke juridiska personer, hade säkert en vanlig
            åklagare inte dragit sig för en ordentlig brottsutredning och
            sannolikt övervägt ett rejält åtal. Men nu handlade det om ett
            företag. Plötsligt är alla moraliska, etiska och kanske t.o.m.
            rättsliga regler och värderingar satta ur spel.
          </note>
          <note>
            De mänskliga rättigheterna kan inte hanteras på det sättet att
            man bara talar om att man arbetar för en gemensam värdegrund,
            som utrikesministern gör i sitt svar. I så fall skulle man, när
            det gällde företag, endast behöva anordna ett litet seminarium
            med respektive företag som bröt mot de mänskliga rättigheterna
            och hålla vackra tal, varefter man hade fullgjort sina skyldigheter
            som stat. Inte heller tror jag på det som utrikesministern säger,
            att de mänskliga rättigheterna ligger i allas intressen. Det är
            självklart. Men vore det så enkelt skulle det vara betydligt lättare
            att förverkliga FN:s konvention om mänskliga rättigheter.
          </note>
          <note>
            Det stora problemet är att för kapitalistiska företag gäller
            en regel framför alla andra: att göra så stora vinster som möjligt,
            att tjäna pengar. Det går före det mesta.
          </note>
          <note>
            Jag saknar också ett svar på en av mina frågor till utrikesministern.
            Jag frågade hur utrikesministern ser på tanken att tillsätta en
            utredning om Lundin Oils affärer i Sudan. Utrikesministern säger
            att hon väntar på FN:s utredning. FN har redan levererat kritik
            mot oljeindustrin. Då undrar jag: Räcker inte det för att sätta
            i gång? Lundin Oil ligger faktiskt inte i Sudan.
          </note>
          <note>
            Deras huvudkontor ligger i Sverige.
          </note>
          <note type="speaker">
            Anf. 57 Utrikesminister ANNA LINDH (s):
          </note>
          <note>
            Herr talman! Murad Artin säger att man när det gäller företag
            förmodligen kan sätta både moraliska, etiska och rättsliga principer
            ur spel. Nej, självklart inte. Problemet är bara att företagen
            rättsligt följer reglerna i det land de är. På samma sätt som
            vi ställer hårdare krav enligt vår egen lagstiftning på de företag
            som finns här kan man bara rättsligt komma åt företag ifall deras
            verksamhet bryter mot reglerna i det land de är. Det är därför
            som vi då söker andra vägar att påverka företagen och hoppas att
            det ligger i bådas vårt intresse att få företagen att också följa
            kraven på mänskliga rättigheter, ta ett moraliskt och etiskt ansvar.
            Det är därför som vi kommer att försöka att få den här dialogen
            som förutses i OECD:s riktlinjer och som Kofi Annan har argumenterat
            för.
          </note>
          <note>
            Vi kan se alltför många exempel runt världen på att företag inte
            tar det här ansvaret. Jag hoppas att vi, precis som vi faktiskt
            har kunnat på miljöområdet, ska kunna se ett bredare ansvarstagande
            av svenska företag och också kunna ha större krav på svenska företag
            när det gäller att agera. Inte minst tror jag att det är viktigt
            för företagen med tanke på hur konsumenterna annars reagerar och
            hur hela det svenska samhället reagerar.
          </note>
          <note>
            Rättsligt kommer vi bara åt företag med de regler som gäller
            i respektive land, alltså får vi här försöka med andra metoder
            och ställa moraliska och etiska krav.
          </note>
          <note>
            När det sedan gäller det som sker i Sudan, oljan och den eventuella
            svenska utredningen är läget det att FN:s rapportör har gjort
            en väldigt kortfattad beskrivning av förhållandena i Sudan. Han
            kritiserar verksamheten, men han konstaterar samtidigt att han
            själv inte har varit där. Eftersom han själv inte har varit där
            vågar han heller inte ge några rekommendationer på de allra mest
            känsliga områdena, nämligen:
          </note>
          <note>
            Ska företagen stanna kvar, eller ska de lämna? Det är en av de
            allra viktigaste frågor som vi haft i den svenska debatten. Den
            särskilda rapportören är nu på väg till södra Sudan för att skaffa
            sig en bild av läget och kommer därefter tillbaka med en rapport
            med rekommendationer. Jag hade hoppats att den skulle ha varit
            klar redan i dag. Jag vill ändå se FN-rapporten, ta del av deras
            rekommendationer innan vi fattar beslut om en svensk utredning.
            Får vi tillräckligt tydliga rekommendationer av FN kanske det
            inte behövs någon svensk utredning.
          </note>
          <note type="speaker">
            Anf. 58 MURAD ARTIN (v):
          </note>
          <note>
            Herr talman! Nu är utrikesministern klarare och betydligt tydligare
            när det gäller företagens ansvar och agerande. Det här har hänt
            inom oljeindustrin i andra länder, t.ex. i Kamerun och Tchad,
            som inte har tagit något ansvar. Som utrikesministern säger har
            rapportören inte varit på plats, men det finns andra organisationer,
            NGO:er, som har varit i området. TV-
          </note>
          <note>
            team har varit i området och dokumenterat de övergrepp som har
            skett. Det är väldigt viktigt att vi utreder detta eftersom det
            handlar om ett svenskt företag.
          </note>
          <note>
            Svenska företag har vid flera tillfällen under historiens gång
            varit inblandade i utrikes affärer och därvid spelat en mycket
            tveksam roll. Jag har i min interpellation pekat på tidigare historiska
            fall och företaget Lamco i Liberia. Där spelade ett svenskt företag
            en ytterligt tveksam roll.
          </note>
          <note>
            Såväl i fallet Liberia som i fallet Sudan handlar det om varuexploatering
            som tyvärr inte kommer att medföra någon ytterligare ekonomisk
            utveckling. Så skedde inte i Liberia, och så kommer inte att ske
            i
          </note>
          <note>
            Sudan. Det gäller i all synnerhet om oljepengarna används för
            vapeninköp. Då kommer pengarna i Sudan endast att användas till
            förstörelse.
          </note>
          <note>
            Ibland har svenska staten varit inblandad i affärer av detta
            slag i form av exportkrediter och kreditgarantier. Vet utrikesministern
            hur det förhåller sig med dylikt i fallet Lundin Oil och Sudan?
            Jag är medveten om att det kan vara svårt att svara på. Men jag
            frågar ändå om några krediter har gått till just det företaget.
          </note>
          <note type="speaker">
            Anf. 59 Utrikesminister ANNA LINDH (s):
          </note>
          <note>
            Herr talman! Jag kan i och för sig ha svårt att lämna snabba
            svar kring faktafrågor. Men mina kunniga tjänstemän upplyser mig
            här snabbt om att det inte finns någon risk för att det har gått
            några exportkrediter till företaget i det här fallet.
          </note>
          <note>
            Det är viktigt att komma ihåg att svenska företag naturligtvis
            inte alltid är oskyldiga i olika affärer som vi har tyckt har
            varit omoraliska eller oetiska runtom i världen. Vi har fått svenska
            företag att känna ett samband mellan sitt miljöansvar i Sverige
            och sitt agerande i miljöfrågor runtom i utvecklingsländer och
            i andra länder. På samma sätt hoppas jag vi också kommer att få
            se svenska företag agera på ett sådant sätt att det är i enlighet
            med mänskliga rättigheter och demokrati.
          </note>
          <note>
            Förutom de internationella initiativ som tas i
          </note>
          <note>
            OECD och av FN:s generalsekreterare kommer vi också att ha en
            särskild träff med svenska företag i höst. När det gäller Sudan
            får vi återkomma så fort vi har sett den särskilde rapportörens
            uppgifter. Det är sant att det finns många organisationer och
            medier som har skildrat situationen. Men det är ändå FN som är
            den internationella rättens bevakare och bevarare.
          </note>
          <note>
            Därför vill vi vänta på FN-rapporten.
          </note>
          <note type="speaker">
            Anf. 60 MURAD ARTIN (v):
          </note>
          <note>
            Herr talman! Jag får tacka för det svaret. Jag menar inte heller
            att det gäller alla svenska företag. Det finns vissa företag som
            har gjort tveksamma affärer.
          </note>
          <note>
            Det finns också fall där man inte har tagit ansvar, t.ex. Ilisuprojektet
            i Turkiet. Där bygger man dammar som förstör assyrisk och kurdisk
            kultur. Också där tror jag att ett svenskt företag var inblandat.
          </note>
          <note>
            Detta gäller som sagt inte alla företag. Det finns flera företag
            som tar sitt ansvar i dessa frågor.
          </note>
          <note>
            Jag hoppas och tror, som utrikesministern säger, att Sverige
            inte är iblandat i exportkrediter till just
          </note>
          <note>
            Lundins företag.
          </note>
          <note>
            Jag hoppas också att vår f.d. statsminister Carl
          </note>
          <note>
            Bildt tar sitt ansvar när det gäller företaget och bidrar till
            att förbättra situationen för mänskliga rättigheter i
          </note>
          <note>
            Sudan. Jag blev förvånad när f.d. statsministern i
          </note>
          <note>
            Sverige inte tog sitt ansvar i det här fallet.
          </note>
          <note>
            Jag hoppas och tror att han kommer att arbeta för att situationen
            för mänskliga rättigheter i Sudan förbättras och att Lundin Oil
            tar sitt ansvar. Tack för svaret.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2000/01:353 om läkemedelskommitté
          </note>
          <note>
            Anf. 61 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Margareta Viklund har frågat mig om regeringen avser
            att höja läkarnas kunskapsnivå beträffande förskrivning av läkemedel,
            att verka för att samarbetet mellan läkare och farmaceuter utvidgas
            och att en läkemedelskommitté tillsätts för att stödja läkarna
            i medicinhanteringen.
          </note>
          <note>
            Det är ett angeläget område som Margareta
          </note>
          <note>
            Viklund tar upp till diskussion - att begränsa kostnadsutvecklingen
            för läkemedel. Ett sätt att göra detta är naturligtvis, som Margareta
            Viklund föreslår, att utbilda läkarna så att de förskriver läkemedel
            på ett optimalt sätt. Detta sker ju redan i dag genom de läkemedelskommittéer
            som landstingen har inrättat i alla landsting för att bl.a. ge
            rekommendationer till läkarna.
          </note>
          <note>
            Regeringen tillsatte år 1999 en särskild utredare med uppdrag
            att göra en översyn av den nuvarande läkemedelsförmånen. Det grundläggande
            syftet var att få förslag till hur det ska göras möjligt för patienterna
            att få tillgång till värdefulla läkemedel till rimliga kostnader.
            Ett betänkande med förslag kring denna och en rad andra frågor
            kring läkemedel och läkemedelsförskrivning överlämnades till regeringen
            under hösten förra året och bereds nu inom Regeringskansliet efter
            en omfattande remissrunda.
          </note>
          <note>
            I betänkandet diskuteras också farmaceuternas roll t.ex. när
            det gäller information och utbildning av sjukvårdspersonal och
            i samband med en utvecklad rådgivning på apoteken.
          </note>
          <note>
            Min avsikt är att föreslå regeringen att lägga fram en proposition
            till riksdagen med utgångspunkt i förslagen i betänkandet under
            hösten 2001. Men redan nu under våren har regeringen beslutat
            om vissa ändringar i förmånssystemet som går i den riktning som
            Margareta Viklund förespråkar när det gäller att minska läkemedelskostnader.
          </note>
          <note>
            Regeringen har beslutat om ett åtgärdsprogram som tillsammans
            med den nationella handlingsplanen utgör ett heltäckande program
            för hälso- och sjukvårdens långsiktiga utveckling. I detta sammanhang
            har bl.a. skapats möjligheter att lösa finansieringen av läkemedelsförmånen.
          </note>
          <note>
            Staten och landstingen delar även i fortsättningen ansvaret för
            läkemedelsförmånen. I ett treårigt avtal fr.o.m. år 2002 mellan
            staten och Landstingsförbundet garanteras att läkemedelskostnaderna
            inte tränger ut annan sjukvård. För att underlätta övergången
            har läkemedel mot impotens och fetma lyfts ut ur läkemedelsförmånen
            fr.o.m. den 9 april i år.
          </note>
          <note>
            Regeringen och Landstingsförbundets ledning är överens om att
            utveckla formerna för det gemensamma ansvaret för läkemedelsförmånen.
            Läkemedelskostnaderna kommer genom förändringen i framtiden att
            finnas med i landstingens samlade prioriteringar samtidigt som
            de grundläggande besluten om förmånen även fortsättningsvis fattas
            av staten.
          </note>
          <note>
            I överenskommelsen mellan staten och landstingen tas särskilt
            upp frågan om förskrivarnas kunskapsuppbyggnad. Jag citerar: "Arbetet
            i landstingens läkemedelskommittéer skall intensifieras. Landstingen
            kommer också i ökad utsträckning att decentralisera budgetansvaret
            för läkemedel. Läkemedelskommittéernas arbete har lett till en
            kunskapsuppbyggnad hos såväl förskrivare som allmänhet, vilket
            framöver ger ökat genomslag i förskrivnings- och användarmönster."
          </note>
          <note>
            För att finansiera förmånen kommer landstingen att få ett statsbidrag
            som utgör 17,8 miljarder för år
          </note>
          <note>
            2002, 18,7 miljarder för år 2003 samt 19,6 miljarder kronor för
            år 2004.
          </note>
          <note>
            Avtalet anger en viljeinriktning för den framtida utvecklingen
            av läkemedelsförmånen som bl.a. innebär ökade incitament och ökat
            ansvarstagande för landstingen. Jag utgår ifrån att landstingen
            därvid kommer att verka för att läkarnas kunskapsnivå fortsätter
            att öka och att samarbetet med apotekens personal utvecklas.
          </note>
          <note type="speaker">
            Anf. 62 MARGARETA VIKLUND (kd):
          </note>
          <note>
            Herr talman! Först ber jag att få tacka för svaret.
          </note>
          <note>
            Det visar på hur komplicerad och angelägen frågan om läkemedel
            är.
          </note>
          <note>
            Förutom mina frågor i interpellationen nämner jag också i brödtexten
            att man borde kunna lägga ett större ansvar på läkarna när det
            gäller förskrivning av läkemedel. Läkarna är suveräna och har
            ett oinskränkt ansvar för att kunna ställa diagnos och att ordinera
            kirurgiska såväl som medicinska behandlingar. Målsättningen för
            sjukvården måste vara att alla som behöver vård och behandling
            ska få det. Det är ett gemensamt ansvar som vi har tagit på oss,
            och så anser jag att det måste vara.
          </note>
          <note>
            Inom läkemedelsområdet går utvecklingen för närvarande mycket
            fort. Forskningen är på hög nivå, och mycket pengar står på spel
            både för producenter och konsumenter, för att nu inte tala om
            den etiska aspekten när det gäller själva forskningen och utprovningen
            av läkemedel samt vilka individer, folk, länder och världsdelar
            som ska få tillgång till verkningsfulla och eftertraktade läkemedel.
            I detta sammanhang tänker jag på de dyra bromsmedicinerna för
            hiv/aids och situationen i framför allt Afrika.
          </note>
          <note>
            Utvecklingen av läkemedel innebär stora och nya möjligheter till
            bot och lindring av tidigare obotbara sjukdomar. Men den innebär
            också nya kostnader, och vi vet inte riktigt var det kan sluta.
            Jag kan förstå att socialministern är oroad.
          </note>
          <note>
            Läkarna har ett stort ansvar i dag, men jag skulle vilja öka
            deras ansvarstagande och respekten för deras bedömningsförmåga
            ännu mer när det gäller förskrivning av läkemedel. Sedan decennier
            tillbaka har de bestämt och bedömt vilka som t.ex. ska tas in
            på sjukhus och vilka som kan få hjälp på annat sätt på samhällets
            bekostnad. De borde därför på ett förnuftigt sätt kunna hantera
            behandlingar med mediciner.
          </note>
          <note>
            Den expansiva utvecklingen på läkemedelsområdet innebär bl.a.
            att allmänheten, väljarna, har stora förväntningar på att läkarna
            och hälso- och sjukvården i stort ska kunna använda de nya landvinningarna
            på medicinens områden i patienternas och sjukvårdens tjänst.
          </note>
          <note>
            I all denna intensiva utveckling och med de krav som ställs av
            både arbetsliv och patienter att göra människor friska så fort
            som möjligt, behöver läkaren råd och stöd av specialister, kolleger
            och sådana som han eller hon har förtroende för. Detta behövs
            för att också vi som eventuella patienter och konsumenter ska
            ha fortsatt förtroende för läkarna.
          </note>
          <note>
            Det måste väl ändå vara en brist på både förtroende och information
            när det i dag finns uppgifter om att endast mellan 30 och 50 %
            av de förskrivna läkemedlen används som läkaren har förutsatt
            beroende på att patienterna inte vet varför de ska ta läkemedlet
            eller vad det ska hjälpa dem med. De är bl.a. rädda för biverkningar
            och för att bli beroende. De har med andra ord inte blivit tillräckligt
            informerade. Det här kan naturligtvis vara orsakat av stress på
            grund av att inte tillräckligt med tid är beräknad för varje patient.
          </note>
          <note>
            Men det kan också bero på osäkerhet hos läkemedelsförskrivaren,
            läkaren. När patienterna inte vet varför de ska ta ett läkemedel
            är det ganska lätt att inse varför förskrivna läkemedel för ca
            2 miljarder kronor inte kommer till användning. Ett sådant slöseri
            och en sådan okunskap är med mitt sätt att se det ett direkt stöd
            till läkemedelsindustrins aktieägare, och det kan man ju tycka
            är onödigt.
          </note>
          <note>
            De läkemedelskommittéer och de samverkansgrupper och avtal med
            Landstingsförbundet som socialministern hänvisar till i sitt svar
            verkar inte vara tillräckliga, eftersom läkarna i verkligheten
            tydligen inte får det stöd som de behöver.
          </note>
          <note>
            Anf. 63 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Vi är alldeles uppenbart överens om att detta är
            ett svårt område. Mot varandra står lite olika principer. En ganska
            viktig princip är ju att det är läkaren, numera rimligtvis i dialog
            med en alltmer upplyst patient, som avgör vilka terapier man ska
            välja. Vi är medvetna om att i framtiden kommer antalet terapier
            för varje diagnos att öka. Vi kommer att kunna välja mellan en
            rad olika behandlingsformer. Det måste vara läkaren som har det
            sista ordet.
          </note>
          <note>
            Därmed är det också läkaren som fattar beslut om vilka läkemedel
            som patienten ska använda.
          </note>
          <note>
            Vi har haft en princip som har sagt att så gott som alla av läkare
            förskrivna receptbelagda läkemedel ska vara subventionerade. Men
            vi kan konstatera att den utveckling som läkemedelsindustrin talar
            om innebär att vi framöver kommer att få tillgång till väldigt
            många läkemedel också för sådana sjukdomar som tidigare kanske
            ens definierats som sjukdomar, men som faktiskt på olika sätt
            kan förbättra våra liv. Utvecklingen går snabbt, och det innebär
            att vi i framtiden kommer att stå inför uppgiften att skilja på
            vad som är receptbelagda läkemedel som kräver läkarförskrivning
            och som är subventionerade och å andra sidan receptbelagda läkemedel
            som läkaren förskriver men som inte nödvändigtvis är subventionerade.
            Vi har tidigare diskuterat detta här. Det kommer vi att få se
            i framtiden. Sedan kommer vi naturligtvis att ha en rad läkemedel
            som inte kräver recept utan som är fria.
          </note>
          <note>
            Den gränsdragningen kommer naturligtvis att bli väldigt svår,
            och det kommer vi att diskutera i många andra sammanhang. Men
            det är rätt viktigt att vi konstaterar att det kommer att se ut
            så i framtiden, och så ser det ut i många andra länder.
          </note>
          <note>
            I den här situationen är det viktigt att å ena sidan lita på
            läkarna och å andra sidan med optimism tro på läkemedelsindustrins
            framtid utan att nödvändigtvis acceptera läkemedelsindustrins
            alla krav på offentliga subventionssystem eller läkemedelsindustrins
            krav på hur sjukvården ska fungera.
          </note>
          <note>
            Det finns bara ett sätt att möta de här olika idéerna. Det är,
            precis som Margareta Viklund påpekar, att öka dialogen mellan
            dem som finns i sjukvården, att ge bättre råd och stöd, att se
            till att läkarna gör det här valet eller rekommenderar patienterna
            att göra valet mot bakgrund av beprövad erfarenhet och att man
            lyssnar på kolleger som har kunskaper. Det är för detta som läkemedelskommittéerna
            har upprättats, och det är för detta som de arbetar.
          </note>
          <note>
            I den proposition som vi kommer att lägga fram till hösten, grundad
            på Olof Edhags utredning, kommer vi att diskutera frågan om att
            ge också ett nationellt stöd till läkemedelskommittéernas arbete.
            Där kommer också utredarens förslag om en nationell kommitté för
            att hantera frågorna om vilka läkemedel som ska subventioneras
            och hur man ska förhålla sig till detta att behandlas. Där kommer
            regeringen att redovisa sitt ställningstagande.
          </note>
          <note>
            Jag är ganska optimistisk om att vi kommer att hitta ett system
            där vi också kan hantera nya utmaningar utan att för den skull
            frångå principen om att alla som behöver vård och behandling verkligen
            ska få det, och det är vi ju uppenbart överens om.
          </note>
          <note type="speaker">
            Anf. 64 MARGARETA VIKLUND (kd):
          </note>
          <note>
            Herr talman! Det här med läkemedel är ju ganska intressant, och
            det är ju framför allt ett oerhört stort och omfattande område.
            Personligen har jag en oerhört stor respekt för allt vad läkemedel
            heter efter ett ganska långvarigt arbete inom sjukvården.
          </note>
          <note>
            När en patient ska få en sjukvårdande behandling utgår man så
            gott som alltid från sjukdomens svårighetsgrad, dvs. hur svårt
            sjuk den här patienten är, och egentligen inte från vilken sjukdom
            patienten lider av, utom när det gäller vissa smittsamma sjukdomar
            som det finns särskilda regler för. Så här borde det också vara
            när det gäller utskrivning av läkemedel, för att ge några tips.
            Man borde utgå från de svårast sjuka och dem som är i mest behov
            av hjälp, och kanske inte alltid från vilken sjukdom patienten
            lider av. Det var väl lite grann av det som socialministern tangerade
            i sitt svar.
          </note>
          <note>
            Men i dag är det ofta så att en del mediciner, utan att nämna
            några namn, är mycket populära av olika orsaker. Läkaren kan då
            bli ställd inför en mycket påtvingad situation i den här dialogen.
            Därför borde det finnas ett väl utvecklat och väl fungerande samarbete
            mellan läkare och farmaceuter. Det borde finnas centrala, regionala
            och lokala läkemedelskommittéer på varje sjukvårdsenhet som stöder
            läkarna i deras arbete med den medicinska behandlingen och medverkar
            till att upprätta och följa upp medicinska riktlinjer.
          </note>
          <note>
            Socialministern säger i sitt svar att regeringen och
          </note>
          <note>
            Landstingsförbundet har träffat ett avtal som i stor utsträckning
            gäller de ekonomiska relationerna när det gäller läkemedelshanteringen.
            Det innebär kort vissa garantier för landstingen att läkemedelsutgifterna
            inte ska tränga undan annan sjukvårdande behandling inom landstingens
            verksamhet. Men jag kan inte se att det avtalet i sig innebär
            en annan syn och kanske andra krav på läkarnas hantering av läkemedlen
            i behandlingen av patienterna eller i den behandlande situationen
            än den han eller hon redan har. Avtalet handlar inte om kärnan
            i arbetet utan om den yttre ramen, och det är ju själva kärnan
            som vi behöver komma åt, herr talman.
          </note>
          <note>
            Socialministern pekar i sitt svar på att i den utredning som
            pågår om en översyn av den nuvarande läkemedelsförmånen är det
            grundläggande syftet att få förslag till hur det ska göras möjligt
            för patienterna att få tillgång till värdefulla läkemedel till
            en rimlig kostnad. Men är socialministern säker på att en sådan
            utrednings konsekvenser skulle innebära minskade läkemedelskostnader
            totalt sett?
          </note>
          <note>
            Jag anser att man måste ha en något bredare och annorlunda syn
            på hela medicineringsprocessen, om man kan använda det ordet.
            Vi kristdemokrater anser att läkemedelsfrågan, både ur ett nationellt
            och ett internationellt perspektiv, är så sammansatt och inne
            i en sådan expansiv utveckling att det behöver tillsättas en parlamentarisk
            utredning för att ta ett samlat grepp om hela den komplicerade
            frågan utifrån såväl ekonomiska som behandlande synpunkter.
          </note>
          <note>
            Anf. 65 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Margareta Viklund säger att avtalet gäller de yttre
            ramarna men att det är själva kärnan som är viktig. Just det!
            Det är precis det som det handlar om. Avtalet gäller just de ekonomiska
            förutsättningarna för läkemedelsreformens framtid, dvs.
          </note>
          <note>
            hur vi ska ordna den långsiktiga finansieringen för att därmed
            skapa en stabilitet i sjukvårdsförmånen.
          </note>
          <note>
            Hittills har det nämligen funnits en allvarlig farhåga för att
            ökande läkemedelskostnader tränger ut annan vård. Med en utveckling
            med läkemedelskostnader som ökar med 10-12 % varje år har många
            varit oroliga för att vi inte kommer att klara övriga vårdinsatser.
            Genom att göra en överenskommelse där staten faktiskt garanterar
            finansieringen av läkemedelsförmånerna för de kommande tre åren
            så kan vi lägga det problemet åt sidan.
          </note>
          <note>
            I stället kan vi uppmärksamma det som är själva kärnan. Det är
            det som Olof Edhag har utrett, som nu har varit föremål för remissbehandling
            och som vi ska återkomma till i höst. I höst kommer regeringen
            att presentera en proposition om läkemedel och läkemedelsförmåner.
            Rimligtvis är det i anslutning till den vi ska diskutera vad för
            ytterligare utredningar som skulle behövas.
          </note>
          <note>
            Jag menar att Olof Edhags utredning om läkemedelshanteringen
            och om läkemedlens roll i svensk sjukvård är alldeles utmärkt,
            och att vi med den som grund kan lägga fram viktiga förslag för
            Sveriges riksdag.
          </note>
          <note type="speaker">
            Anf. 66 MARGARETA VIKLUND (kd):
          </note>
          <note>
            Herr talman! Jag blev lite rädd ett tag när jag lyssnade på socialministern.
            Alldeles nyss sade han att det var själva kärnan som man skulle
            ägna sig åt, och sedan började han prata om de ekonomiska ramarna.
            Men sedan kom det ändå fram att kärnan är innehållet i själva
            receptförskrivningen, mötet med patienterna, behandlingen av patienterna
            och det stöd som läkaren kan få i sin behandlande roll.
          </note>
          <note>
            I det stora utbudet av läkemedel, som socialministern också berör,
            har läkaren en oerhört svår och pressad situation. Det gäller
            både att titta på ekonomin - vad som är mest och bäst ur den synpunkten
            -
          </note>
          <note>
            och framför allt på vad som är bäst för patienten ur denna synpunkt.
            Sedan kommer naturligtvis också den pålästa patienten in i bilden
            och ställer sina krav.
          </note>
          <note>
            Detta är alltså en stor och omfattande process där läkaren, som
            jag uppfattar det, behöver allt det stöd som han eller hon kan
            få. Utifrån vad jag har sett och kan förstå så har läkarna i dag
            av många olika anledningar inte det stödet i sitt möte med patienterna.
          </note>
          <note>
            Jag kan vänta på utredningen, och kommer också att göra det med
            spänning. Jag kommer då att ytterligare ta ställning till att
            föra fram kravet på en parlamentarisk utredning.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2000/01:354 om vårdkostnader
          </note>
          <note>
            Anf. 67 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Margareta Viklund har även frågat mig hur regeringen
            tänker tillvarata den nya medicinska utvecklingen så att den kan
            komma alla behövande till del, hur regeringens planer ser ut för
            att behålla den solidariskt finansierade vården samt hur regeringen
            tänker tillvarata nya möjligheter att tillgodose efterfrågan och
            egenfinansiering i vården.
          </note>
          <note>
            Som Margareta Viklund konstaterar har hälsooch sjukvården varit
            mycket framgångsrik under
          </note>
          <note>
            1990-talet. Vården har kunnat höja de medicinska ambitionsnivåerna
            mycket påtagligt. Stora grupper av patienter har kunnat få allt
            bättre hjälp med synen, höfterna, hjärtat osv. Men med en svag
            samhällsekonomisk utveckling framför allt under 1990-talets första
            del har hälso- och sjukvårdens resurser inte ökat, vilket bl.a.
            bidragit till växande köer.
          </note>
          <note>
            Den samhällsekonomiska utvecklingen under de senaste åren, med
            stark tillväxt och ökad sysselsättning, har emellertid inneburit
            att de ekonomiska förutsättningarna för kommuner och landsting
            har förbättrats. Alltfler kommuner och landsting har nu en ekonomi
            i balans.
          </note>
          <note>
            Regeringen har också föreslagit extra statsbidrag till hälso-
            och sjukvården, dels för att komma till rätta med de problem som
            finns i dag, dels för att möta framtida behov som t.ex. en åldrande
            befolkning och den medicinsk-tekniska utvecklingen kommer att
            ställa på vården.
          </note>
          <note>
            I samband med regeringens handlingsplan för utveckling av hälso-
            och sjukvården (prop.
          </note>
          <note>
            1999/2000:149) tillförs hälso- och sjukvården 9 miljarder kronor
            under perioden 2001-2004. Pengarna ska användas för att bygga
            ut primärvården, öka de medicinska insatserna i äldreomsorgen
            och förstärka psykiatrin.
          </note>
          <note>
            Regeringen har också i 2001 års ekonomiska vårproposition, som
            nyligen överlämnades till riksdagen, föreslagit att ytterligare
            3,75 miljarder kronor tillförs hälso- och sjukvården under tre
            år för att minska väntetiderna och korta köerna inom sjukvården.
            Vårpropositionen innehåller också förslag för att lösa finansieringen
            av läkemedelsförmånen.
          </note>
          <note>
            Detta åtgärdsprogram blir tillsammans med den nationella handlingsplanen
            för hälso- och sjukvården ett heltäckande program för hälso- och
            sjukvårdens långsiktiga utveckling.
          </note>
          <note>
            Det är enligt min uppfattning viktigt att grunderna för dagens
            hälso- och sjukvårdspolitik ligger fast: att vården finansieras
            solidariskt och styrs demokratiskt för att kunna ges efter behov
            och på lika villkor.
          </note>
          <note>
            Det är inte minst viktigt att även under 2000-talet garantera
            att de förbättrade behandlingsmöjligheterna som ligger i den snabba
            medicinska och medicinsktekniska utvecklingen fördelas efter behov.
            Någon bättre garant för detta än en fortsatt solidarisk finansiering
            av hälso- och sjukvården med skatter finns inte.
          </note>
          <note type="speaker">
            Anf. 68 MARGARETA VIKLUND (kd):
          </note>
          <note>
            Herr talman! Jag ber att få tacka också för det här svaret. Det
            var ungefär som jag hade förväntat mig, och jag är således inte
            så där riktigt nöjd med det. Jag anser att socialministern har
            gått runt frågeställningen utan att riktigt gå in på djupet av
            konsekvenserna av frågor och svar. Det är min bedömning, men jag
            kan ha fel.
          </note>
          <note>
            Om det nu skulle vara så att den s.k. solidariska finansieringen
            av hälso- och sjukvården inte skulle räcka till för de krav som
            befolkningen ställer på vad sjukvården utifrån vetenskap och beprövad
            erfarenhet kan åstadkomma - hur blir då socialministerns ställningstagande?
            Tänker socialministern då lägga ett lock på utvecklingen så att
            inte väljarna har möjlighet att få reda på vad sjukvården skulle
            kunna göra för människors individuella och generella hälsa? Eller
            med andra ord: Tänker socialministern i så fall på något sätt
            försöka bromsa utvecklingen eller tysta ned den?
          </note>
          <note>
            Det skulle också vara intressant att veta hur socialministern
            planerar för den lågkonjunktur som tycks vara i antågande, och
            som vi ju av erfarenhet vet drabbar den offentliga sektorn mycket
            hårt.
          </note>
          <note>
            Socialdepartementet publicerade för några månader sedan en studie.
            Den visar att man tidigare har överskattat framför allt de äldres
            vårdbehov. Detta ledde fram till slutsatsen att de traditionella
            formerna för skattefinansiering kanske ändå skulle räcka för det
            framtida vårdbehovet av äldre. Utredningens slutsatser kan vara
            korrekta, dvs. att omsorgsbehoven flyttas högre upp i åldrarna
            men totalbehoven ändå inte har ökat lika starkt som man tidigare
            har antagit. Som exempel kan nämnas att 1998 bodde på Kungsholmen
            i Stockholm 506 personer över 90 år. 375 av dem klarade sig utan
            samhällshjälp. Det är ur både ekonomisk och social synpunkt en
            bra bild, som socialministern säkert känner till.
          </note>
          <note>
            Men när det gäller sjukvården är bilden en helt annan. Det är
            inte bara på läkemedelsområdet som utvecklingen går framåt, utan
            medicinens egen utveckling står för en mycket större del av förklaringen
            till efterfrågeökningen, dvs. vårdens ekonomiska problem, än en
            åldrande befolkning gör. Starroperationer har exempelvis ökat
            från 10 000 till 50 000 på
          </note>
          <note>
            20 år. Samtidigt har köerna ökat.
          </note>
          <note>
            Jag vill påstå att huvudskälet till besparingstrycket inom sjukvården
            inte är en, mer eller mindre tillfällig, dålig landstingsekonomi.
            Det grundläggande besparingstrycket uppstår för att vi ska ha
            råd med allt som sjukvården kan göra i dag men inte kunde så sent
            som på 1980-talet. Jag skulle kunna nämna många exempel på det,
            dvs. vad vi kan i dag men inte kunde då.
          </note>
          <note>
            Vårdkrisen beror enligt många forskare på att vi har en snabbt
            vidgande tillgång-efterfrågeklyfta samtidigt som medicinens egen
            utveckling gör att vården i snabb takt blir allt billigare. Om
            tiden räcker till kan jag exemplifiera mina påståenden.
          </note>
          <note>
            Allt detta innebär att kraven på hälso- och sjukvården har blivit
            mer resultatinriktade och patienterna mer medvetna om vilka möjligheter
            sjukvården har eller borde ha, vilket vi var inne på alldeles
            nyss.
          </note>
          <note>
            Sjukvården kan bokstavligen få bli hur stor som helst så länge
            tillväxten sker i en efterfrågebaserad situation där de svenska
            konsumtionsbesluten fattas av ungefär nio miljoner beslutsfattare.
          </note>
          <note>
            Det riktigt stora problem som Västeuropa har framför sig är hur
            vi kan förena de grundläggande värderingarna om solidariskt finansierad
            vård med en mångfald av nya möjligheter att tilläggsfinansiera
            den framtida sjukvården, herr talman.
          </note>
          <note>
            Jag anser att det är angeläget att regeringen tillsätter en parlamentariskt
            sammansatt utredning för att undersöka hur den nya medicinska
            utvecklingen kan tillvaratas, hur solidariskt finansierad vård
            kan behållas samt hur nya möjligheter att tillgodose efterfrågan
            och egenfinansiering kan tillvaratas.
          </note>
          <note>
            Är socialministern beredd att tillsätta den utredningen?
          </note>
          <note>
            Anf. 69 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Man ser att Margareta Viklund skrev sin interpellation
            innan regeringen presenterade vårpropositionen. Jag misstänker
            att Margareta Viklund blev lite överraskad över att vi i vårpropositionen
            avsatte så mycket resurser för att klara de grundläggande problemen
            när det gäller sjukvårdens långsiktiga finansiering.
          </note>
          <note>
            Icke desto mindre kan man diskutera frågeställningen med den
            nya kunskap som Margareta Viklund nu har. Med den handlingsplan
            som beslutades förra året och det som vi nu föreslår - med dessa
            3,75 miljarder under tre år samt garantin för läkemedelsfinansieringen,
            som ju omfattar 2,7 miljarder för den kommande treårsperioden
            i garantier från statens sida
          </note>
          <note>
            - avsätter regeringen i praktiken nästan 16 miljarder för det
            här året och de kommande tre åren för att garantera sjukvårdens
            utveckling. Det är den största satsning som staten någonsin har
            gjort på sjukvårdsområdet.
          </note>
          <note>
            Bakgrunden är precis den som Margareta Viklund pekar på. Det
            är inte bara så att vi under 90-talet gjorde nedskärningar av
            samhällsekonomiska skäl. Vi har också mött ökade anspråk på sjukvården,
            inom sjukvårdens alla delar. Också inom läkemedelsområdet ökar
            anspråken från medborgarna. Man vill komma åt den nya kunskapen,
            den nya tekniken. Man vill ta del av de medicinsk-tekniska eller
            medicinska landvinningarna. Det innebär att anspråken kommer att
            öka.
          </note>
          <note>
            Jag ser framför mig en utveckling där sjukvårdens andel av våra
            gemensamma resurser växer från nuvarande 8 ½ %, om vi räknar in
            även kommunerna, uppemot kanske 10 % av BNP under en tioårsperiod.
          </note>
          <note>
            Så kommer det att se ut i de flesta utvecklade länder beroende
            på en kombination av ökade anspråk på sjukvården och ökade möjligheter
            till nya behandlingar, läkemedel och terapier.
          </note>
          <note>
            Det här börjar vi nu att planera för. Med de här resursförstärkningarna
            klarar vi att förstärka sjukvården i första hand när det gäller
            primärvården, vilket var viktigt för att få en bättre balans i
            sjukvården. Vi klarar också att börja attackera de långa väntetiderna
            och köerna under de kommande tre åren. Vi har satt målet att ingen
            ska behöva vänta på en planerad behandling mer än tre månader,
            vilket är ett rimligt krav ur patientsynpunkt.
          </note>
          <note>
            Men vi klarar också en finansiering av läkemedelsreformen under
            de kommande tre åren. Därmed har vi lagt en grund för en lugn
            och sansad utveckling av svensk sjukvård. Jag är övertygad om
            att vi därmed har lagt en grund för att behålla en sjukvård efter
            principen att alla ska erbjudas vård på lika villkor och vård
            efter behov.
          </note>
          <note>
            Osäkerheten i svensk sjukvård har varit frågan om ifall vi klarar
            den långsiktiga finansieringen och framför allt om ifall vi klarar
            att finansiera läkemedelsreformen, som annars riskerar att äta
            ut sjukvården.
          </note>
          <note>
            Förslagen kommer nu att följas upp med redovisningar till riksdagen.
            Vi kommer att lägga fram en läkemedelsproposition. Vi kommer också
            att redovisa det avtal vi ska teckna med Landstingsförbundet om
            hur vi ska attackera väntetiderna. Det kommer att redovisas för
            riksdagen, och då kan vi ta ställning till frågan om ifall det
            behövs några nya utredningar. Jag ska inte avvisa det. Men vi
            har lagt en bra grund för en framtida bedömning av sjukvårdens
            utveckling. Vi kommer att diskutera detta när vi redovisar våra
            konkreta förslag till höstriksdagen.
          </note>
          <note type="speaker">
            Anf. 70 MARGARETA VIKLUND (kd):
          </note>
          <note>
            Herr talman! Jag får tacka för det inlägget. Jag måste säga att
            jag tycker att socialministern är skicklig på att kringgå mina
            frågor. Han gör det på ett mycket skickligt sätt.
          </note>
          <note>
            Jag ställde ju en fråga som jag egentligen inte fick något svar
            på. Vad kommer att hända i framtiden om resurserna inte räcker
            i den solidariska finansieringen med den modell som socialministern
            har? Vad händer om pengarna inte kommer att räcka på grund av
            de krav som människor har på behandling och hjälp -
          </note>
          <note>
            krav som de också har rätt att ställa? Den frågan fick jag inte
            något svar på, men det skulle jag gärna vilja ha.
          </note>
          <note>
            Köerna talade socialministern om. Det är oroande och har alltid
            varit oroande med köer. Men de beror inte på att man arbetar mindre
            inom sjukvården, utan på att ambitionen, förväntningarna på olika
            områden har ökat hos patienter och remitterande läkare. I dag
            är personalens utbrändhet ett stort problem inom sjukvården. Det
            är ett hårt tryck på personalen i dag.
          </note>
          <note>
            Det går inte att tänja på lojalitet och solidaritet hur långt
            som helst. Det finns faktiskt också en gräns för vad människor
            orkar och förmår.
          </note>
          <note>
            Jag behöver väl inte läsa upp alla de exempel på olika behandlingsmetoder
            som vi har i dag. Men jag skulle kanske kunna lämna över en lista
            över dem till socialministern efter det här.
          </note>
          <note>
            Anf. 71 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Margareta Viklunds fråga om vad som händer om resurserna
            inte räcker är egentligen omöjlig att svara på. Men finessen med
            ett sjukvårdssystem som bygger på en demokratisk förvaltning av
            huvudmannaskapet - att vi har ett landsting, en riksdag och att
            väljarna kan delta i en ständig dialog - är att vi avsätter resurser
            i förhållande till vad medborgarna kräver. Det är grundat på den
            kunskap vi har om sjukvårdens möjligheter och på medborgarnas
            förväntningar.
          </note>
          <note>
            När jag säger att sjukvården kommer att utvecklas till uppemot
            10 % av BNP grundar det sig helt enkelt på att detta är vad människor
            begär och kommer att begära. Man vill ha behandling. Man vill
            inte vänta på att få en behandling som en läkare har föreskrivit.
          </note>
          <note>
            Man vill ta del av den nya tekniken och de nya framstegen. Därför
            kan vi räkna med att medborgarna kommer att ställa de kraven.
            Jag är alldeles övertygad om att vi kommer att ställa resurser
            till förfogande för att tillgodose detta. Detta är nämligen vad
            medborgarna kräver.
          </note>
          <note>
            Jag är också alldeles övertygad om att de politiker som i nästa
            års valrörelse går ut och säger att det inte behövs mer resurser
            till sjukvården kommer att möta ett mycket stort motstånd hos
            väljarna. Väljarna begär att vi ska avsätta detta.
          </note>
          <note>
            Jag menar att under de kommande åren med start i de förslag som
            regeringen nu har presenterat kan vi diskutera hur vi banar väg
            för en ytterligare resursökning till sjukvården. Därför kommer
            vi enligt min bedömning aldrig att ställas inför frågan om vad
            som händer om resurserna inte räcker. De kommer att stå i proportion
            till vad medborgarna kommer att begära.
          </note>
          <note>
            Vi kommer under de kommande åren att få se växande resurser till
            sjukvården egentligen oavsett hur vi sedan organiserar själva
            driften av sjukvården. Det kan vi ha olika politiska uppfattningar
            om. Men anspråken på sjukvården i det moderna samhället kommer
            att öka. Det kommer medborgarna att begära.
          </note>
          <note>
            Vi vet också att de flesta medborgare i Sverige anser att vi
            gemensamt ska finansiera sjukvården och att vi ska driva sjukvården
            med demokratiskt huvudmannaskap, framför allt som en garanti för
            att man ska kunna delta i diskussionen om prioriteringar också
            i framtiden.
          </note>
          <note>
            Jag är ur den synpunkten ganska optimistisk när det gäller att
            garantera finansieringen av den långsiktiga sjukvården. I de förslag
            vi har lämnat pekar vi på en väg som innebär att vi nu tar rejäla
            kliv framåt för att se till att sjukvården kan anställa mer personal
            och öka sin kunskap, så att vi kan komma bort från en del av de
            stressproblem, utbrändhet och annat som präglar sjukvården.
          </note>
          <note type="speaker">
            Anf. 72 MARGARETA VIKLUND (kd):
          </note>
          <note>
            Herr talman! Tack för svaret. Vad jag kan förstå tror socialministern
            på en mycket expansiv utveckling av sjukvården och på hälso- och
            sjukvårdens och forskningens möjligheter att ge hjälp och stöd
            till människor som behöver ha den hjälpen. Det tycker jag är positivt.
          </note>
          <note>
            Men om vi i år skulle gå tillbaka till att ge samma bot och lindring
            som vården gav 1985 men med 2001
          </note>
          <note>
            års metoder skulle 30-40 % av vårdkostnaderna falla bort. Trots
            det råder det en mer eller mindre kronisk resursbrist inom sjukvården
            eftersom förväntningarna ökar hos medborgarna.
          </note>
          <note>
            Det här är det grundläggande skälet till att det är angeläget
            att nyttja alla möjliga landvinningar som reducerar kostnaderna
            per insats, och där tror jag att vi är överens.
          </note>
          <note>
            Det finns ingen anledning att anta att den medicinska utvecklingen
            kommer att bli långsammare.
          </note>
          <note>
            Nya läkemedel, transgena eller framodlade organ som eliminerar
            behovet av reservdelar som begränsning för transplantationer och
            andra landvinningar riskerar att ge ett efterfrågetryck som vida
            överstiger 2001 års situation.
          </note>
          <note>
            Frågan är hur stor sjukvården kan tillåtas bli. Begränsning finns
            bara när konsumtionen är tvångsfinansierad på sådant sätt att
            den automatiskt fördyrar alla andra produkter eller tjänster.
            Det är den grundläggande egenskap som gör att skattefinansiering
            rent principiellt har en begränsning. Herr talman! Det borde också
            socialministern kunna se.
          </note>
          <note>
            Anf. 73 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! På den sista punkten är vi uppenbart alldeles oense.
            Om man gör en studie av hur det ser ut runtom i världen kan man
            konstatera att de sjukvårdssystem som bygger på skattefinansiering
            har i alla avseenden högre kvalitet och även högre effektivitet
            än de system som i allt väsentligt bygger på privat finansiering,
            i huvudsak försäkringsfinansiering.
          </note>
          <note>
            Det intressanta är att det amerikanska systemets stora bekymmer
            är att sjukvårdens andel är någonstans mellan 13 och 14 % av BNP
            men att man ändå inte har kunnat erbjuda alla medborgare sjukvård.
            30
          </note>
          <note>
            eller 40 miljoner av dem står utanför. Det innebär att den enda
            garantin för att sjukvården dels ska kunna få de resurser som
            behövs, dels ska kunna omfatta alla är att den finansieras skattevägen.
            Jag tror inte att det finns något hinder för att klara detta så
            länge medborgarna har förtroende för sjukvården.
          </note>
          <note>
            Om medborgarna ser att sjukvården fungerar och om de kommer i
            kontakt med den, tror jag inte alls att skattefinansiering är
            någon restriktion på sjukvårdens utveckling.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2000/01:358 om tillgången till vård
            och personal inom hälso- och sjukvården
          </note>
          <note>
            Anf. 74 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Gunnel Wallin har frågat mig vilka åtgärder jag
            är beredd att vidta för att kunna använda den välutbildade yrkeskategori
            som komplementär-
          </note>
          <note>
            /alternativmedicinen utgör inom hälso- och sjukvården. Gunnel
            Wallin har vidare frågat om jag är beredd att ta initiativ till
            ett nationellt centrum för komplementär-/alternativmedicin i Sverige.
          </note>
          <note>
            Jag vill börja med att säga att det inte finns några förbud mot
            att bedriva yrkesverksamhet på hälso- och sjukvårdens område.
            Det finns dock en del begränsningar som följer av 4 kap. lagen
            (1998:531) om yrkesverksamhet på hälso- och sjukvårdens område.
          </note>
          <note>
            Häri förbjuds t.ex. den som inte är hälso- och sjukvårdspersonal
            men som yrkesmässigt undersöker annans hälsotillstånd eller behandlar
            annan för sjukdom att behandla sådana smittsamma sjukdomar som
            enligt smittskyddslagen är anmälningspliktiga, att behandla cancer,
            diabetes och epilepsi eller att utan personlig undersökning lämna
            skriftliga råd eller anvisningar för behandling. Det är dessutom
            förbjudet för denne att undersöka eller behandla barn under åtta
            år.
          </note>
          <note>
            Med hälso- och sjukvårdspersonal avses främst legitimerad personal
            men också annan personal som t.ex. är verksam vid sjukhus och
            medverkar i hälsooch sjukvård av patienter eller biträder legitimerad
            personal, personal vid larmcentral osv. Den som tillhör hälso-
            och sjukvårdspersonalen ska utföra sitt arbete i överensstämmelse
            med vetenskap och beprövad erfarenhet.
          </note>
          <note>
            Attityden till många alternativa behandlingsformer och metoder
            har förändrats under de senaste decennierna. Flera av de yrken
            som tidigare räknades som kvacksalveri är numera legitimationsgrundande,
            t.ex. kiropraktor och naprapat, och flera landsting har tecknat
            vårdavtal med legitimerade kiropraktorer och naprapater. Akupunktur
            är dessutom numera en accepterad behandlingsmetod. Vid bedömningen
            av om ett yrke ska omfattas av bestämmelserna om legitimation
            är patientsäkerheten av mycket stor betydelse.
          </note>
          <note>
            Det är viktigt från samhällets sida att visa respekt för människors
            önskan att själva välja vårdgivare och behandlingsmetod. Denna
            frihet måste dock vägas mot intresset av att upprätthålla ett
            gott skydd för medborgarnas säkerhet i vården. Regeringen har
            därför bedömt att det fortfarande krävs en lagstiftning som värnar
            patienternas säkerhet. Regeringen har inte för avsikt att föreslå
            förändringar i detta avseende.
          </note>
          <note>
            Jag vill dock åter framhålla att med de begränsningar som finns
            i lagstiftningen är det inget som hindrar en person att söka vård
            och behandling hos någon som bedriver alternativ medicin.
          </note>
          <note>
            Regeringen har vid flera tillfällen under de senaste åren gett
            finansiellt stöd för alternativ medicin. Regeringens bedömning
            är att det ligger ett värde i att det i landet finns tillgång
            till alternativa behandlingsformer av god kvalitet. Regeringen
            har därför i vårpropositionen år 2001 aviserat att man avser att
            stödja alternativ medicin med 3 miljoner kronor per år under perioden
            2002-2004. Regeringen har dock inte för avsikt att starta ett
            nationellt centrum för komplementär/alternativ medicin.
          </note>
          <note type="speaker">
            Anf. 75 GUNNEL WALLIN (c):
          </note>
          <note>
            Herr talman! Jag får tacka socialministern för svaret, även om
            det inte innehåller något exklusivt nytänkande.
          </note>
          <note>
            Utifrån den rådande situationen inom hälso- och sjukvården, med
            den stora bristen på personal, måste vi ta vara på alla möjligheter,
            och det var utgångsläget för min interpellation. Vi ser de långa
            köerna och den stora andel människor som inte får hjälp i den
            traditionella vården utan som får söka sig fram utan att ändå
            få någon hjälp.
          </note>
          <note>
            Man måste i morgondagens sjukvård se till möjligheterna och till
            helheten utifrån ett brett samarbete.
          </note>
          <note>
            Enligt en enkätundersökning som är gjord i Stockholms läns landsting
            vad gäller den komplementära/alternativa medicinen vill 75 % ha
            mer forskning och nya samverkansplaner. Jag tycker faktiskt att
            detta är ett sätt att lyssna till medborgarna. Socialministern
            sade här i diskussionen om en tidigare interpellation att man
            ska lyssna på vad medborgarna kräver och förväntar sig och att
            man ska ta del av ny teknik och nya framsteg. Jag tycker att man
            verkligen ska göra detta.
          </note>
          <note>
            Jag har också studerat en intervju med socialministern inför
            ordförandeperioden där socialministern säger att den viktigaste
            utmaningen inom hälso- och sjukvårdens politikområde är att övervinna
            ojämlikheter i hälsa både inom och mellan EU:s medlemsländer.
            Jag instämmer i det, men detta fordrar ett nytt tänkande. EU-parlamentet
            antog redan 1998 en resolution om att praktiserande alternativmedicinare
            ska inkluderas inom hälsoverksamhet. Det är dessutom så att både
            nationella och officiella erkännanden av komplementärmedicinen
            samt ökade insatser inom skolmedicinen är något som man kraftfullt
            argumenterar för i olika resolutioner både från WHO och från
          </note>
          <note>
            EU.
          </note>
          <note>
            Ett viktigt argument i detta sammanhang är vård på lika villkor.
            Det står i svaret att flera landsting har avtal med kiropraktorer
            och naprapater. Tyvärr är det bara fråga om några få landsting.
            Mitt hemlandsting,
          </note>
          <note>
            Region Skåne, har inte många sådana avtal. Vill medborgarna ha
            alternativen måste de själva stå för kostnaderna, och det blir
            ganska dyrbart. Om man inte har råd att utnyttja denna möjlighet
            ökar faktiskt hälsoklyftorna.
          </note>
          <note>
            Jag vill också peka på momssatserna. Ingen moms tas ut vid behandling
            av sjukdom, men när det gäller att förebygga och förhindra att
            sjukdom uppkommer uttas en moms om 25 %. Det betyder ganska mycket
            för den enskilde i ett pressat läge.
          </note>
          <note>
            Här diskuteras också frågan om kvalitet, och då kan frågan om
            akupunktörer lyftas fram. Akupunktörer med fyra till fem års utbildning
            kan jämföras med sjukvårdspersonal som har genomgått några veckors
            utbildning. Det är en stor kvalitetsskillnad. Den medborgare som
            väljer att gå till akupunktören med den långa utbildningen får
            själv betala, men i den gängse vården ingår akupunkturbehandling
            i högkostnadsskyddet.
          </note>
          <note>
            Anf. 76 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Det är säkert angeläget att vi med jämna mellanrum
            diskuterar alternativmedicinens ställning i det svenska sjukvårdssystemet
            och komplementärmedicinens relation till det som vi kallar skolmedicin.
            Nu var det väl så, om jag förstått rätt, att riksdagen alldeles
            nyligen fattat beslut med anledning av en motion som handlade
            just om det här. Frågan om momsbefrielse är ganska komplicerad,
            eftersom denna såvitt jag har förstått är kopplad till legitimationen.
            Den som inte är legitimerad kan inte få momsbefrielse. De som
            inte är legitimerade vårdgivare tvingas alltså betala moms, vilket
            ökar kostnaden.
          </note>
          <note>
            Denna fråga har diskuterats av riksdagen, och den avslog motionen,
            vilken hade väckts av Gunnel Wallin. Jag menar därför att denna
            fråga åtminstone tills vidare är avklarad av Sveriges riksdag.
          </note>
          <note type="speaker">
            Anf. 77 GUNNEL WALLIN (c):
          </note>
          <note>
            Herr talman! När det gäller momsbefrielse beror det på vad som
            godkänns som legitimation. Den frågan är angelägen att föra fram
            i debatten. Om vi ska lyssna på medborgarna är den synnerligen
            angelägen.
          </note>
          <note>
            Ministern hänvisar till forskning. Det gjorde man också i svaret
            på min motion. Men man är inte beredd att stötta forskningen.
            Det är därför som många med mig tycker att det är angeläget att
            vi får till stånd ett nationellt centrum. Sverige ligger verkligen
            i bakvattnet när det gäller alternativ/komplementär medicin. Vi
            behöver satsa på det.
          </note>
          <note>
            Vi är säkert båda två medvetna om att det behövs infrastruktur,
            kommunikation, forskningsmedvetenhet, medel och utbildning för
            att stötta forskningen inom komplementär/alternativ medicin. Ett
            nationellt centrum är på sin plats. Utvecklingen i våra grannländer
            Danmark och Norge har kommit väldigt långt, med det lilla de har
            satsat.
          </note>
          <note>
            Jag blev mycket glad när jag såg den lilla raden i vårbudgeten.
            Jag förstår att man inte har tänkt starta något nationellt centrum,
            utan man tänker satsa på
          </note>
          <note>
            Vidarkliniken. Det kan vara bra. Det är en liten del.
          </note>
          <note>
            Vidarkliniken gör ett mycket bra jobb. Men vilka resultat har
            kliniken kommit med? Har de publicerats?
          </note>
          <note>
            Det behövs ett samarbete mellan skolmedicinen och komplementärmedicinen.
            Patienterna väntar inte på att vi ska fatta beslut. De söker redan
            i dag. Då är det viktigt att båda parter har en helhetsbild och
            att patienterna vågar tala om vad de använder när de söker, så
            att det inte blir helt fel.
          </note>
          <note>
            Situationen ute i landet är den att man accepterar tyst. Det
            finns mottagningar i samma byggnad. Det är inte tillåtet att remittera,
            men det kringgås. Patienterna, medborgarna, kräver det. Det finns
            primärvårdsläkare som har alternativmottagningar samtidigt.
          </note>
          <note>
            Det har prövats. Det växer underifrån. Vi som politiker måste
            lyssna till det.
          </note>
          <note>
            Barn under åtta år får inte behandlas med alternativ medicin.
            Sverige är det enda land i världen som har den föreskriften. I
            dag öppnas gränserna. I Skåne åker man över till Danmark och får
            vård där. Det gäller habilitering av barn under åtta år, t.ex.
            kiropraktik. De barnen får inte behandlas i Sverige.
          </note>
          <note>
            I Norge har det gjorts studier av antibiotikabehandling. Den
            kan kompletterats eller ersättas av homeopatiska medel. Det innebär
            stora framsteg. På samma sätt är det med den danska undersökningen
            av astma- och allergipatienter. Man har kommit långt.
          </note>
          <note>
            Det är intressant att ta del av de undersökningarna.
          </note>
          <note>
            Jag hoppas verkligen att socialministern tänker om och tar till
            sig allt som finns, både i och utanför
          </note>
          <note>
            Sverige.
          </note>
          <note>
            Anf. 78 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Vårpropositionen anger bara hur mycket pengar som
            anvisas till olika ändamål. Vi får möjlighet att komma tillbaka
            till frågan om hur just de här pengarna ska användas. Det är 3
            miljoner kronor per år under en treårsperiod. Det är viktigt.
            Vi ska återkomma med förslag till hur de ska användas.
          </note>
          <note>
            Min bild av relationen mellan det vi kallar skolmedicin och alternativmedicin
            är att gamla, mycket hårda motsättningar har ersatts av en bättre
            dialog. I
          </note>
          <note>
            apotekets läkemedelsbok som kom för några veckor sedan finns
            en mycket spännande uppsats om just alternativmedicin och dess
            betydelse. Det tyder på att de som representerar skolmedicinen
            har intresse av att föra en dialog med dem som representerar alternativmedicinen,
            på ett helt annat sätt än tidigare. Ett sådant intresse får inte
            innebära att vi gör stora avsteg från den grundläggande principen,
            nämligen att den hälso- och sjukvårdspersonal som definieras i
            vårt regelverk ska arbeta med det som betraktas som vetenskap
            och beprövad erfarenhet.
          </note>
          <note>
            Vi slår vakt om kunskapsnivån och den vetenskapliga ställningen.
            Men det behövs en dialog. Vi vet att gränserna förskjuts hela
            tiden. Det som tidigare betraktades som självklara gränser mellan
            skolmedicin och alternativmedicin ser inte alls likadant ut i
            dag. Många behandlingsmetoder och sätt att hantera sjukdomar tar
            i dag hänsyn till alternativmedicinens erfarenheter och kunskaper.
            Det är glädjande.
          </note>
          <note>
            De förslag vi har lämnat, den dialog som pågår och den satsning
            som redovisas i vårpropositionen är det jag rekommenderar för
            de närmaste åren. Sedan får naturligtvis dialogen fortsätta om
            gränsdragningen mellan skolmedicin och alternativmedicin.
          </note>
          <note type="speaker">
            Anf. 79 GUNNEL WALLIN (c):
          </note>
          <note>
            Herr talman! Att intresset ökar kan vi se på den utbildning som
            bedrivs för läkare och läkarstuderande på Karolinska Institutet.
            Den har fått utökas vid ett flertal tillfällen. Intresset är enormt
            stort. Det är positivt.
          </note>
          <note>
            När det gäller kvalitet gav jag ett exempel som gällde akupunktur.
            Det är viktigt med kvalitet. Därför måste alternativ/komplementär
            medicin beläggas med forskningsresultat. Man måste stötta forskningen.
          </note>
          <note>
            Vad har det arbete som är gjort resulterat i? Jag har inte sett
            någonting. Det var inte redovisat när min motion behandlades.
            Det är viktigt att resultatet publiceras och förs fram. Det finns
            ett antal kliniska rapporter. Man måste använda det gängse forskarsättet.
          </note>
          <note>
            Då måste man ha stöd och hjälp. Därför är det viktigt med ett
            nationellt centrum.
          </note>
          <note>
            Jag talade tidigare om behandling av barn under åtta år. Vi måste
            ta till oss det material som finns ute i världen. Sverige kan
            inte, som enda nation, stå utanför. Vi ser ju t.ex. antibiotikaanvändningen,
            ökande allergier och astma som drabbar barn. Nu finns det skonsamma
            homeopatiska medel som går att använda. Det finns ett antal studier
            från andra länder som vi måste ta till oss. Vi är också väl medvetna
            om diskussionen om barn och öroninflammationer.
          </note>
          <note>
            Vi måste ta fram forskning och satsa på alternativ medicin. Det
            vill folket ha. Folket frågar efter det.
          </note>
          <note>
            Socialministern sade tidigare att de förväntar sig det.
          </note>
          <note>
            Vi på den politiska sidan måste ställa upp.
          </note>
          <note>
            Anf. 80 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Jag försökte avslutningsvis säga att om dialogen
            fortsätter och vi ser att gränserna mellan skolmedicinen och alternativmedicinen
            förskjuts, ska vi hälsa det med tillfredsställelse. Jag påpekade
            också att det inte får innebära att vi lämnar den grundläggande
            principen om vetenskap och beprövad erfarenhet. Det sade jag ganska
            försiktigt. Det finns också stora risker med det som betraktas
            som alternativmedicin. Vi får inte öppna för möjligheten för medicinskt
            skojeri, hokuspokus. Man kan se många sådana exempel där människor
            blir lurade till terapier som är verkningslösa eller rentav kan
            vara kontraproduktiva, som får motsatt verkan. Så det gäller att
            balansera detta.
          </note>
          <note>
            Jag har inte sett några motiv för att vi skulle ändra reglerna
            exempelvis om detta med åldersgränser för barn - detta just för
            att försäkra oss om att man inte blir utsatt för den typen av
            skojeri som dessvärre genom historien också har följt en del av
            skolmedicinen. Det var därför som jag var lite försiktig med formuleringarna.
            Att öppna för en dialog med alternativmedicinen är viktigt, och
            att verkligen pröva var gränserna ska gå är också viktigt, men
            det får inte innebära att vi säger att vi nu ska acceptera allt
            som förekommer under den benämningen. Det finns nog skäl att vara
            ganska strikt när det gäller kraven på kvalitet, vetenskaplighet
            och beprövad erfarenhet.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2000/01:359 om osteoporos
          </note>
          <note>
            Anf. 81 Socialminister LARS ENGQVIST
          </note>
          <note>
            (s):
          </note>
          <note>
            Fru talman! Elisabeth Fleetwood har frågat mig hur jag avser
            att medverka till att kunskap, diagnostik samt vård av de drabbade
            förbättras och att på så sätt medverka till den globala strategi
            mot osteoporos, benskörhet, som Världshälsoorganisationen (WHO)
          </note>
          <note>
            uppmanar till.
          </note>
          <note>
            Den 23 maj förra året besvarade jag en interpellation från Elisabeth
            Fleetwood om osteoporos med liknande frågeställningar. Jag redogjorde
            då för åtgärder som regeringen hade vidtagit och planerade att
            vidta för ett flertal konkreta satsningar inom området osteoporos.
            Det gällde satsningar på olika forskningsprojekt men också regeringens
            proposition om en nationell handlingsplan för äldrepolitiken (prop.
          </note>
          <note>
            1997/98:113), Folkhälsoinstitutets insatser och den
          </note>
          <note>
            Nationella folkhälsokommitténs arbete. I sammanhanget nämnde
            jag också att Statens beredning för utvärdering av medicinsk metodik,
            SBU, gått igenom befintlig dokumenterad kunskap om värdet av mätning
            av bentäthet, eftersom det finns ett samband mellan minskad bentäthet
            och risken att drabbas av benbrott. SBU konstaterade att det inte
            fanns några vetenskapliga underlag för att rekommendera mätning
            av bentätheten som ett led i hälsoundersökningar av symtomfria
            individer. SBU konstaterade vidare att tobaksrökning, ökad ålder,
            brist på östrogen, låg fysisk aktivitet och otillräckligt med
            kalcium i kosten minskar benets hållfasthet hos människan. Det
            var därför angeläget att det förebyggande arbetet inriktades på
            dessa faktorer.
          </note>
          <note>
            Jag kan, utöver vad jag anförde den 23 maj förra året, redovisa
            att frågan har förts ytterligare framåt.
          </note>
          <note>
            SBU har påbörjat ett projekt med syfte att utvärdera den vetenskapliga
            grunden för de tillgängliga metoderna för att förebygga, diagnostisera
            och behandla osteoporos. De övergripande frågeställningar som
            projektet ska besvara är: Hur stort är problemet?
          </note>
          <note>
            Vilka speciella riskgrupper finns? Vilka diagnostiska metoder
            bör användas? Vilka profylaktiska metoder finns, och när ska de
            användas? Hur ska benskörhet behandlas, samt vilka är de samhällsekonomiska
            konsekvenserna?
          </note>
          <note>
            Östrogenbehandling för att förebygga osteoporos har i kontrollerade
            undersökningar visat sig ha en positiv effekt. Enligt Läkemedelsverket
            är det befintliga kunskapsunderlaget för behandling med östrogen
            dock ofullständigt varför det krävs en mer noggrann kartläggning
            av sambanden mellan hormonbehandling och olika nytto- och riskeffekter.
            För att närmare utröna detta har regeringen den 15 februari i
            år uppdragit åt SBU att komplettera sin tidigare rapport från
            år 1996 med de vetenskapliga undersökningar som därefter publicerats.
            Uppdraget ska redovisas till regeringen senast den 1 november
            2001.
          </note>
          <note>
            Nationella folkhälsokommittén redovisade hösten
          </note>
          <note>
            2000 sitt slutbetänkande Hälsa på lika villkor - nationella mål
            för folkhälsan. I betänkandet lämnas förslag till nationella mål
            och delmål för folkhälsan som avser att vara ett stöd för ett
            effektivt folkhälsoarbete på alla nivåer i samhället och genom
            många aktörer. Dit hör att så långt som möjligt komma till rätta
            med de stora folksjukdomarna till vilka rörelseorganens sjukdomar
            räknas och där benskörhet är en bidragande orsak. Betänkandet
            är nu föremål för remissbehandling.
          </note>
          <note>
            Osteoporos är inte bara en aktuell fråga för Sverige. EU-kommissionen
            anser att osteoporos är en mycket viktig fråga och utgör ett växande
            folkhälsoproblem. Kommissionen har lovat att under år 2001
          </note>
          <note>
            lägga fram ett förslag till rådets rekommendation om osteoporos.
            Den väntas innehålla särskilda rekommendationer på områdena hälsoövervakning,
            hälsofrämjande och forskning. Detta kommer ytterligare att bidra
            till att öka kunskapen om osteoporos.
          </note>
          <note>
            Slutligen har Elisabeth Fleetwood uppmanat mig att medverka i
            den globala strategi mot osteoporos som WHO uppmanar till. Jag
            vill här bara nämna att
          </note>
          <note>
            WHO:s engagemang i frågan grundar sig på ett initiativ från svenska
            forskare.
          </note>
          <note type="speaker">
            Anf. 82 ELISABETH FLEETWOOD (m):
          </note>
          <note>
            Fru talman! Tack socialministern för svaret! Man brukar nästan
            som en konsekvens säga: Riktigt nöjd är jag inte. Men jag är relativt
            nöjd, men det finns naturligtvis mycket mer än det här att säga.
          </note>
          <note>
            Min förhoppning är att kunskapen om det här problemet och behandlingen
            av en hotande osteoporos åtminstone ska komma framåt genom den
            här debatten i dag - att frågan ska bringas ett steg närmare en
            lösning kan jag inte ha förhoppningen om.
          </note>
          <note>
            Jag kände att det var en viss kritik mot att jag hade ställt
            den här interpellationen förra året i maj månad och att jag kom
            tillbaka för snabbt. Jag uppfattar det inte så. Jag tycker att
            situationen är så allvarlig att vi kontinuerligt måste följa upp
            det här.
          </note>
          <note>
            Utvecklingen av osteoporos har ju som socialministern säger uppmärksammats
            av WHO, EU-
          </note>
          <note>
            kommissionen och faktiskt också av OECD. 2000-
          </note>
          <note>
            2010, det här decenniet, har utpekats som rörelseorganens årtionde.
            Det är med beklagande som man tvingas konstatera att framför allt
            norska och svenska kvinnor är värst drabbade i hela världen när
            det gäller höftfrakturer. Det finns naturligtvis mycket här som
            det måste forskas om innan vi kan få en kartläggning av varför
            det är så här. När det gäller kotfrakturer ligger norska och svenska
            kvinnor högst i hela Europa. Varje år inträffar i Sverige 70 000
            benskörhetsfrakturer. Då ska man också komma ihåg att mörkertalet
            naturligtvis är ganska stort. Varannan kvinna och var fjärde man
            över 50 år riskerar att få en fraktur, att bryta sig, på grund
            av benskörhet.
          </note>
          <note>
            Den skenande utvecklingen kan bromsas, och mycket lidande kan
            också besparas alla dem som drabbas och som ibland får mycket
            svåra funktionsnedsättningar. Det är faktiskt så att många av
            dessa patienter inte kommer upp till ett vanligt liv utan blir
            sittande i rullstol, kanske t.o.m. liggande i sina sängar. Och,
            socialministern, det är också ur sjukvårdsoch samhällssynpunkt
            mycket lönsamt att behandla de här patienterna med osteoporosfrakturer.
            Varje fraktur innebär ju i sig en risk för ännu en fraktur. Det
            är mycket vanligt att dessa patienter bryter sig många gånger.
          </note>
          <note>
            De flesta frakturer leder inte till någon osteoporosundersökning.
            Socialministern säger att man inte vill göra det när det gäller
            symtomfria patienter. Det är okej, men bentäthetsmätningar gäller
            alla de patienter som drabbas av den första frakturen. Om man
            då genomför en bentäthetsmätning skulle man till stor del kunna
            bespara dessa människor att bryta sig en andra, en tredje eller
            en fjärde gång. Nu finns det nämligen metoder för att förebygga
            om man vet om att osteoporos föreligger. Man kan inte göra en
            screening över hela befolkningen men väl över dem som en gång
            har drabbats.
          </note>
          <note>
            Till sist säger socialministern att svenska forskare ligger bakom
            WHO:s engagemang. Det tycker jag är utmärkt, men jag hade önskat
            mig ännu mer engagemang från regeringen.
          </note>
          <note>
            Anf. 83 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Elisabeth Fleetwood ska inte läsa detta konstaterande
            om att jag svarade på en interpellation förra året som någon kritik.
            Det är precis tvärtom. Det handlar nämligen om att peka på att
            det pågår en sorts dialog kring problemet.
          </note>
          <note>
            Jag kan konstatera att det sedan jag gav besked förra året har
            skett ytterligare saker. Det är ganska viktigt att kunna följa
            SBU:s projekt som då har kommit till.
          </note>
          <note>
            Jag ska dessutom berätta, vilket är viktigt, att Socialstyrelsens
            läkemedelsenhet nu arbetar med en undersökning om osteoporos som
            kommer att ge oss ytterligare kunskap. Där ska man redovisa vilka
            åtgärder som vidtas för att motverka sjukdomen. Man ska titta
            på sjukdomens följder i befolkningen samt på läkemedelsanvändningen
            och hur kostnadseffektiv denna är. Den här undersökningen kommer
            nu till sommaren 2001. Utöver SBU:s undersökning kommer vi alltså
            att få ytterligare en redovisning från
          </note>
          <note>
            Socialstyrelsen. Det innebär att vi steg för steg ökar kunskapen
            och lite tydligare kan svara på frågeställningar om vilka åtgärder
            vi ska vidta och vilka medicinska behandlingar som bör rekommenderas.
          </note>
          <note>
            Vi har tidigare diskuterat frågan om bentäthetsmätning. I den
            förra diskussionen vi hade talade vi om värdet av en större screening
            eller masscreening för att komma till rätta med problemet, något
            som
          </note>
          <note>
            SBU avrått ifrån. Vi konstaterade också att det är viktigt att
            varje sjukvårdshuvudman försöker göra en bedömning, och den bedömningen
            kan bara göras mot ökad kunskap. Jag hoppas att vi kommer att
            få en situation där vi gör fler bentäthetsmätningar, kanske just
            med utgångspunkt i principen att det är när man väl har fått ett
            benbrott som det är rimligt att göra en undersökning. Man ska
            då göra en bedömning med utgångspunkt inte bara från omedelbara
            akuta åtgärder utan också från vad man kan göra för att åtgärda
            benskörheten.
          </note>
          <note>
            Det jag velat peka på är alltså att det pågår en diskussion,
            också i den här kammaren, kring frågan om osteoporos. Under hand
            som vi diskuterar och jag försöker att flitigt svara på interpellationer
            sker en utveckling, förhoppningsvis i hög grad som en följd av
            den diskussion vi för.
          </note>
          <note type="speaker">
            Anf. 84 ELISABETH FLEETWOOD (m):
          </note>
          <note>
            Fru talman! Tack för det, socialministern! Det känns bra att
            jag fick återkomma i år.
          </note>
          <note>
            Låt mig tillägga lite som jag inte hann med förut.
          </note>
          <note>
            Det har gjorts en svensk studie som visar att låg bentäthet faktiskt
            också ligger bakom för tidig död, eftersom så mycket i kroppen
            påverkas vid kotfrakturer.
          </note>
          <note>
            Jag har inte tid att gå in på allt här, men lungor och mycket
            annat i kroppen påverkas av att kroppen böjs.
          </note>
          <note>
            Det finns stor anledning att titta på detta.
          </note>
          <note>
            När det gäller bentäthetsmätningarna har Riksföreningen mot osteoporos
            kontrollerat att endast 6 %
          </note>
          <note>
            av frakturpatienterna genomgår bentäthetsmätning, och det är
            alldeles för lite. Jag har läst en undersökning som säger att
            bara 14 % av vårdcentralerna erbjuder bentäthetsmätning till riskgrupperna.
            Och det är ju riskgrupperna vi är ute efter; de symtomfria kan
            vi än så länge låta vara, gudskelov. Nio av tio vårdcentraler
            saknar bentäthetsmätare, och 86 % av ortopedklinikerna erbjuder
            ingen bentäthetsmätning till patienter i riskgrupperna.
          </note>
          <note>
            Det här är siffror som fått mig att bli väldigt orolig. Framför
            allt av mänskliga skäl men även av ekonomiska och samhällsmässiga
            vore det ett oerhört framsteg om vi kunde rikta in oss på just
            riskgrupperna. Där skulle jag vilja ha ett uttalande av socialministern.
            Det skulle kännas väldigt bra om vi kunde vara överens om att
            det är riskgrupperna som måste stå i fokus här. Vi klarar inte,
            och det finns ingen anledning, att gå ut till alla. Men som situationen
            är, så stora som riskerna är för framför allt kvinnorna i vårt
            land men även för männen, är detta någonting som vi måste ta hand
            om och inte bara låta löpa vidare. Varje dag sker sådana här brott.
            Varje dag råkar både män och kvinnor ut för detta. Kanske förkortas
            deras liv. Definitivt minskar deras livskvalitet.
          </note>
          <note>
            Anf. 85 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag utgår från att det material som kommer att redovisas
            dels av SBU, dels av Socialstyrelsen kommer att vara viktigt när
            sjukvårdshuvudmännen ska bedöma behovet av mätare på vårdcentraler
            eller i andra delar av sjukvården. Det blir till sist en fråga
            om sjukvårdshuvudmännens ansvar på det här området.
          </note>
          <note>
            Jag vet inte vilken roll ett eventuellt uttalande från socialministern
            kan spela. Om det spelar en roll borde mycket ha hänt sedan sista
            gången vi diskuterade detta. Jag ska gärna upprepa hur diskussionen
            då avslutades. Jag sade då så här:
          </note>
          <note>
            "Ska jag nu tolka Elisabeth Fleetwood som att vi i praktiken
            är överens om att det handlar om att överlåta ansvaret till landstingen"
            - och det var vi ju -
          </note>
          <note>
            "och att uppmana landstingen att fundera över i vilken mån de
            ska satsa på det förebyggande i den meningen att de också ska
            använda bentäthetsmätning i en mer omfattande utsträckning? Det
            har jag ingenting emot."
          </note>
          <note>
            Så sade jag, och det var viktigt. Det uppmärksammades inte särskilt
            mycket. Jag ska gärna upprepa det: Jag har ingenting emot att
            den här diskussionen tolkas som en uppmaning till landstingen
            att i större utsträckning skaffa resurser för bentäthetsmätning
            och att förbereda sig för en situation där kraven kommer att stiga.
            Jag är nämligen ganska övertygad om att Socialstyrelsens material,
            likaväl som SBU:s material, kommer att peka på behovet av ökad
            mätning. Och det är klart att det handlar om riskgrupper.
          </note>
          <note>
            Sedan får man definiera hur riskgrupperna ser ut.
          </note>
          <note>
            Men kraven kommer att öka, och det är lika bra att sjukvårdshuvudmännen
            förbereder sig för detta.
          </note>
          <note type="speaker">
            Anf. 86 ELISABETH FLEETWOOD (m):
          </note>
          <note>
            Fru talman! Socialministern är lite tveksam om huruvida det han
            säger här ska ha betydelse. Då säger jag att jag instämmer i vad
            socialministern här säger.
          </note>
          <note>
            När det är så positivt i fråga om riskgrupperna och i fråga om
            att informera landstingen om hur mycket man kan vinna, såväl mänskligt
            som ekonomiskt och samhällsmässigt, tror jag att vi tillsammans
            ska kunna göra någonting. Det här är ju inte en politisk fråga
            där våra partier står emot varandra. Här är vi människor som är
            engagerade i vår omvärld och vill göra det bästa. Jag tycker att
            det är utmärkt om vi kan hålla kontakten för att tillsammans,
            bl.a. genom Riksföreningen mot osteoporos som gör ett jättefint
            arbete, gå ut och informera om hur positivt det här kan vara på
            olika områden - ur ekonomisk, medicinsk, samhällsmässig och inte
            minst mänsklig synpunkt. Jag skulle vilja stryka ett streck under
            detta med mänsklig hänsyn och livskvalitet som avslutning, från
            min sida, på den här debatten.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2000/01:363 om familjehemmen
          </note>
          <note>
            Anf. 87 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Ulla-Britt Hagström har frågat statsrådet Ingela
            Thalén vilka åtgärder hon avser vidta för att stärka familjehemmens
            ställning i trygghetssystemet. Arbetet i regeringen är så fördelat
            att det är jag som ska besvara frågan.
          </note>
          <note>
            Ulla-Britt Hagström ställde förra året frågan om familjehemmens
            ställning på arbetsmarknaden både till mig och till statsrådet
            Mona Sahlin. I våra svar underströk vi bl.a. följande:
          </note>
          <note>
            · Familjehemmen gör en värdefull insats inom socialtjänstens
            område när det gäller att ge vård och fostran till barn och ungdomar
            som inte kan bo i det egna hemmet.
          </note>
          <note>
            · Ett familjehem arbetar på uppdrag av kommunen, och uppdraget
            är knutet till den person som kommunen bedömt vara lämplig för
            uppdraget att ta hand om ett särskilt barn.
          </note>
          <note>
            · Familjehemsuppdraget är lika lite som ett vanligt föräldraskap
            ett förvärvsarbete. Det arbete som familjehemmet utför bygger
            på helt andra premisser än vad som normalt förknippas med lönearbete.
            Verksamheten som familjehemsförälder räknas inte som arbete i
            arbetslöshetsförsäkringens mening och ger inte inträde i en arbetslöshetskassa.
          </note>
          <note>
            · Arbetsdomstolen har funnit att fosterföräldrar inte ska ses
            som arbetstagare. Motiveringen till detta var att fosterföräldrar
            i de allra flesta avseenden så långt det är möjligt ska träda
            i de biologiska föräldrarnas ställe. Fosterföräldrar jämställs
            t.ex.
          </note>
          <note>
            med föräldrar i olika författningar, t.ex. barnbidrag, bostadsbidrag,
            föräldrapenning och förvärvsavdrag.
          </note>
          <note>
            Det är i dag fullt möjligt för familjehemsföräldrar som vill
            bedriva familjehemsverksamhet yrkesmässigt att söka tillstånd
            hos länsstyrelsen att bedriva hem för vård eller boende.
          </note>
          <note>
            Enligt uppgift genomför Svenska Kommunförbundet för närvarande
            en översyn av sina rekommendationer till kommunerna om ersättning
            till familjehem.
          </note>
          <note>
            Inom Näringsdepartementet pågår en studie om utvecklingen av
            företags- och anställningsformer i gränslandet mellan egenföretagare
            och anställning och om eventuella problem som uppkommer vid tillämpningen
            av reglerna i de sociala trygghetssystemen. I denna undersökning
            studeras också problematiken gällande ersättningsrätten för dem
            som får arvoden och som inte betraktas som anställda, som exempelvis
            familjehemsföräldrar. När studien slutförts får regeringen överväga
            om det finns anledning att göra någon ändring i familjehemmens
            ställning i trygghetssystemen.
          </note>
          <note type="speaker">
            Anf. 88 ULLA-BRITT HAGSTRÖM (kd):
          </note>
          <note>
            Fru talman! Jag vill tacka socialminister Lars
          </note>
          <note>
            Engqvist för svaret på min interpellation om familjehemmens arbetsrättsliga
            ställning. Jag är glad att Lars
          </note>
          <note>
            Engqvist fortsätter att arbeta med den här frågan.
          </note>
          <note>
            Orsaken till att jag återkommer i denna debatt är att fosterföräldrar
            i förhållandet till barnet har samma ansvar och ställning som
            de biologiska föräldrarna vad gäller barnets dagliga vård och
            fostran. Uppdraget att vara en brygga mellan barn och ungdomar
            och de biologiska föräldrarna för att skapa goda relationer och
            möjlighet till återförening kräver kunskap, tid och tålamod. Det
            är därför inte tillfredsställande att arbetet som fosterförälder
            inte betraktas som förvärvsarbete.
          </note>
          <note>
            Kommunerna upplever i dag stora svårigheter när det gäller att
            kunna värva familjehem. I stället växer små privata institutioner
            av skiftande kvalitet fram.
          </note>
          <note>
            Familjehemmen efterfrågas alltmer för familjevårdande uppgifter.
            De utgör den trygga tillvaron för ungdomar med psykiska problem,
            ungdomar som är kriminella osv. Det måste finnas bättre trygghetssystem
            som gör att flera kan tänka sig att ställa upp som fosterföräldrar,
            eller som det nu kallas, familjehemsföräldrar.
          </note>
          <note>
            Fru talman! Socialministern konstaterar familjehemmens värdefulla
            insats när det gäller vård och fostran av barn och ungdomar som
            inte kan bo kvar i det egna hemmet. Ministern kvarstår dock vid
            att verksamheten som familjehemsförälder inte räknas som arbete
            i arbetslöshetsförsäkringens mening och att det inte ger inträde
            i en arbetslöshetskassa. Vidare hänvisas till Arbetsdomstolens
            beslut från 1999 om den praxis som kommit till vid tillämpningen
            av arbetslöshetsförsäkringen och att arbete som fosterförälder
            inte betraktas som förvärvsarbete.
          </note>
          <note>
            Fru talman! Socialministern påtalar att det i dag är fullt möjligt
            för familjehemsförälder som vill bedriva familjehemsverksamhet
            yrkesmässigt att söka tillstånd hos länsstyrelsen för att bedriva
            hem för vård eller boende. Javisst, men det borde finnas en alternativ
            lösning för de fosterföräldrar som vill ha en arbetsrättslig trygghet
            ändå. Risken är att det värdefulla arbete som familjehemmen gör
            annars blir alltför institutionaliserat.
          </note>
          <note>
            Det är bra att Svenska Kommunförbundet gör en översyn av rekommendationerna
            till kommunerna om ersättning till familjehem. Men det är egentligen
            inte själva den ersättningen jag vill åt, utan just arbetstryggheten,
            för att fler ska våga lämna sina förvärvsarbeten helt eller delvis
            den tid som krävs för att ge mer tid för barnen i hemmet och sedan
            kunna ha en arbetstrygghet när man har gjort det.
          </note>
          <note>
            Säkerligen är Näringsdepartementets studie mycket intressant
            just för familjehemsföräldrarna. Jag tar ministerns slutkläm som
            ett löfte att regeringen ändå kan överväga att göra någon ändring
            i familjehemmens ställning i trygghetssystemen. Skulle det kunna
            innebära någon form av arbetslöshetsförsäkring? Vad FaCO, Familjevårdens
            Centralorganisation önskar är bl.a. förbättrade arbetsvillkor
            med rimlig ersättning, fullvärdiga pensionsförmåner, rätt till
            akassa och sjukförsäkringsregler som andra yrkesgrupper.
          </note>
          <note>
            Anf. 89 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Om jag har förstått situationen rätt hänger väldigt
            många av de problem som vi nu diskuterar samman med den känsla
            av otrygghet som man kan få om man inte vet om kommunerna kommer
            att fullgöra sina åtaganden. Det kan hända saker och ting som
            gör att vårduppdraget upphör. Har man då lämnat sitt arbete för
            lång tid eller kanske för evigt för att ägna sig åt uppdraget
            känner man sig osäker.
          </note>
          <note>
            Men om jag har förstått det rätt kan de här problemen lösas i
            direkt kontakt med kommunerna. Man kan komma överens med kommunerna
            om att man tar på sig uppdraget under förutsättning att kommunerna
            också garanterar en mer långsiktig ekonomi, i alla fall om det
            krävs att man lämnar sitt ordinarie arbete för att klara sitt
            uppdrag. Väldigt många av de här problemen, som handlar om den
            ekonomiska tryggheten för familjehemmen, bör kommunerna kunna
            klara.
          </note>
          <note>
            Det enda som jag har förstått är ett bekymmer är diskussionen
            om möjligheten att kvalificera sig för medlemskap i a-kassa. Det
            är den fråga som bl.a.
          </note>
          <note>
            diskuteras i den arbetsgrupp som har tillsatts på Näringsdepartementet.
            De arbetar just nu med frågan för att se hur stort problemet är.
            Innan de är färdiga och har en uppfattning om vad man eventuellt
            kan göra är jag inte beredd att ge något mer konkret svar. Men
            man arbetar med frågan och det betyder att det finns möjlighet
            att återkomma till den.
          </note>
          <note>
            De övriga frågor som finns runt familjehemmen och deras trygghet
            bör man kunna lösa i avtal med kommunerna när man tar på sig uppdraget.
            Men den kvarstående frågan är just a-kassan och den frågan bereds
            av arbetsgruppen i Näringsdepartementet.
          </note>
          <note type="speaker">
            Anf. 90 ULLA-BRITT HAGSTRÖM (kd):
          </note>
          <note>
            Fru talman! Tack, socialminister Lars Engqvist!
          </note>
          <note>
            Jag tycker att det är positivt, för detta har inte diskuterats
            på det sättet tidigare. Det kommer att bli ett framsteg om möjlighet
            att kvalificera sig till a-kassa ges.
          </note>
          <note>
            Inom fosterhemsvården ökar nu grupperna släktinghem, vårdnadsöverflyttningar
            och storfosterhem.
          </note>
          <note>
            Barnets bästa har börjat bli prioriterat i debatten. Det skapas
            nya bestämmelser och direktiv.
          </note>
          <note>
            Som vårdnadshavare vid vårdnadsöverflyttning hänger det på kommunernas
            goda vilja om det ges stöd och ersättning från placeringskommunen.
            För släktinghem beslutar vissa kommuner om uteblivet arvode. Det
            är väl därför vissa inte riktigt litar på kommunerna, när man
            t.o.m. kan råka ut för uteblivet arvode.
          </note>
          <note>
            Storfosterhemmen ska driva sina stora familjer med omkostnadsersättningar
            enligt Kommunförbundets rekommendationer och de är ganska snäva
            har jag fått mig berättat.
          </note>
          <note>
            Satsningar på stöd, utbildning och handledning prioriteras inte,
            och familjehemmen ställer upp med mycket ideellt arbete. Det ska
            de göra och det vill de göra, men det måste finnas en gräns mellan
            vad som är ideellt och vad som kan betraktas som samhällstjänst.
          </note>
          <note>
            Fru talman! Trots nödvändigheten att ha bra utredningar av familjehem,
            utbildningsstöd och handledning känner Familjevårdens Centralorganisation
            att deras villkor har försämrats. Deras bidrag har halverats genom
            att de av Socialstyrelsen betraktas som en yrkesorganisation.
            Detta känns inte logiskt om de inte arbetsrättsligt betraktas
            som en yrkesorganisation utan mer som en ideell organisation.
          </note>
          <note>
            I Sverige finns ca 9 000 barn som för längre eller kortare tid
            inte bor hos någon av sina föräldrar utan hos familjehemsföräldrar.
            Trots att forskning påvisar att barnens tillstånd förbättras visar
            den ändå att barnens hälsa, skolgång och vuxenliv inte är helt
            tillfredsställande. Vårdformen får inte den uppmärksamhet som
            den behöver. Fosterhemsvård är en vårdform som bygger på ett stort
            känslomässigt engagemang hos dem som åtar sig uppdraget. Forskningsresultaten
            visar att samhället inte ger tillräckliga förutsättningar för
            att driva fosterbarnsvård. Lagmässigt är vi alltså dåligt utrustade
            för att trygga förhållandena för de långtidsplacerade barnen.
            Barnen behöver känna sitt eget värde i samhället.
          </note>
          <note>
            Fru talman! Jag vill fråga socialministern om han skulle kunna
            tänka sig en liknande lösning som föräldrar till funktionshindrade
            barn har, där föräldern arbetar som personlig assistent till sitt
            eget barn. De är avlönade. Ett traditionellt arvode för den insats
            som är adekvat för ett barn i en viss ålder skulle kunna kompletteras
            med lön för det arbete som inte beräknas som normal föräldrainsats.
            Har den frågan också diskuterats tillsammans med akassediskussionen?
          </note>
          <note>
            Anf. 91 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag hänvisade till den diskussion som jag har startat
            i Näringsdepartementet och som handlar om fler grupper än just
            familjehemmen, nämligen alla som lever i gränslandet mellan att
            å ena sidan få arvoden och å andra sidan få lön. Här kommer familjehemmens
            ställning in som en naturlig del av detta, speciellt när det gäller
            a-kassan.
          </note>
          <note>
            Det är klart att det går att på många sätt diskutera principerna
            för ersättning till familjehemmen. De rekommendationer som Kommunförbundet
            ger verkar förnuftiga, dvs. man ersätts med ett arvode och dessutom
            med en omkostnadsersättning. Arvodet är beskattningsbart medan
            däremot omkostnadsersättningen naturligtvis inte är det.
          </note>
          <note>
            Grunden för ersättningen, såsom Kommunförbundet ser det, är vettig.
            Däremot kan delar i detta också behöva ses över. Fungerar detta
            bra? Är det rätt nivå på ersättningarna? Fungerar fördelningen
            mellan omkostnadsersättning och arvoden riktigt?
          </note>
          <note>
            Jag är informerad om att man på Kommunförbundet nu ser över sin
            egen rekommendation. Eftersom de flesta kommuner faktiskt följer
            Kommunförbundets rekommendation kan det spela en roll. Kommunförbundet
            ser över och prövar frågan om hur det fungerar i de delarna. Däremot
            är problemet med akassan inte Kommunförbundets uppgift. Det måste
            vi lösa på annat sätt. Det är därför det är viktigt att det diskuteras
            i Näringsdepartementet.
          </note>
          <note>
            Kommunförbundets rekommendationer till kommunerna när det gäller
            ersättningar kommer att ses över. Vi får vänta och se vad den
            översynen kommer att innebära.
          </note>
          <note type="speaker">
            Anf. 92 ULLA-BRITT HAGSTRÖM (kd):
          </note>
          <note>
            Fru talman! Socialministern har spaltat upp mina frågeställningar,
            och det verkar som om socialministern har läget under kontroll
            för vad som behöver göras. Frågan har diskuterats under ett års
            tid. Vi kan väl fortsätta ett år till och kanske återkomma under
            allmänna motionstiden. Så småningom kanske det blir bättre.
          </note>
          <note>
            Jag har inga ytterligare frågeställningar att ta upp med ministern
            än de socialministern har redovisat och sammanfattat i hans senaste
            inlägg. Det viktiga är nu att det blir kraft i det hela och att
            det blir snabbhet i
          </note>
          <note>
            Kommunförbundets rekommendationer. Jag litar givetvis på våra
            kommunpolitiker om de får frågan tydliggjord och aktualiserad.
            Det skulle vara bra om denna grupp som ligger i gränslandet dels
            vad gäller a-kassa, dels vad gäller diskussionen om arvode eller
            lön och dels vad som kan komma utanför en normal insats kan lyftas
            fram.
          </note>
          <note>
            Jag vädjar till socialministern; bidraget till Familjevårdens
            Centralorganisation, FaCO, har halverats. Det är en rikstäckande
            ideell organisation som arbetar mycket för dessa frågor. Detta
            var onödigt, för det kan inte handla om så stora summor.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 2000/01:365 om barn- och ungdomspsykiatrin
          </note>
          <note>
            Anf. 93 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Chatrine Pålsson har frågat mig vad jag på kort och
            lång sikt avser att göra för att komma till rätta med kötider
            för barn till barn- och ungdomspsykiatrimottagningar. Hon har
            också frågat mig om vad jag avser att göra för att förstärka barnhälsovården
            samt vad jag avser att göra för att skapa tid och möjligheter
            att tidigt se och komma till rätta med barn som gränsar till psykisk
            ohälsa.
          </note>
          <note>
            Trycket på de barn- och ungdomspsykiatriska klinikerna och öppenvårdsmottagningarna
            har ökat.
          </note>
          <note>
            Enligt uppgifter från Socialstyrelsen är fler ungdomar i dag
            beredda att söka hjälp vid exempelvis ungdomsmottagningar i samband
            med psykisk ohälsa. De tilltagande köerna kan även vara ett uttryck
            för effekter av nedskärningar i andra verksamheter som riktar
            sig till barn och ungdom. Barnhälsovården, barnomsorgen, skolhälsovården,
            skola, barnhabilitering och socialtjänsten kräver i ökad utsträckning
            medverkan från barn- och ungdomspsykiatrin. Barnoch ungdomspsykiatrins
            verksamhet ges hög prioritet i regeringens arbete, bl.a. i regeringens
            nationella handlingsplan för utveckling av hälso- och sjukvården
            (prop. 1999/2000:149).
          </note>
          <note>
            Regeringen, Landstingsförbundet och Svenska kommunförbundet har
            i avtalet om utvecklingsinsatser inom vården och omsorgen för
            åren 2002-2004
          </note>
          <note>
            kommit överens om att landstingen särskilt ska uppmärksamma barn-
            och ungdomspsykiatrin men även psykiskt funktionshindrade generellt.
            Barn och ungdomar som visar tecken på psykiska problem ska erbjudas
            tidigt och adekvat stöd, vilket är viktigt för att inte riskera
            att de psykiska problemen fördjupas.
          </note>
          <note>
            För att bättre tillgodose vårdbehoven hos ungdomar i åldersgruppen
            16-25 ska, enligt avtalet, insatserna mellan barn- och ungdomspsykiatrin
            och vuxenpsykiatrin också samordnas i större utsträckning. Flexibla
            gränser mellan de olika psykiatriska disciplinerna är ett viktigt
            mål. I avtalet har man även enats om att landstingen ska utveckla
            vårdinnehållet för barn och ungdomar med psykiska problem och
            samtidigt missbruk.
          </note>
          <note>
            En del av problemen i barn- och ungdomspsykiatrin bottnar i svårigheter
            för kommuner och landsting att samverka. Samverkansproblemen har
            uppmärksammats i flera olika sammanhang, bl.a. i den nationella
            handlingsplanen och Samverkansutredningens betänkande Samverkan
            - om gemensamma nämnder på vård och omsorgsområdet m.m. (SOU 2000:114),
            som för närvarande remissbehandlas.
          </note>
          <note>
            Ett problem som regeringen har uppmärksammat i den nationella
            handlingsplanen och i avtalet om utvecklingsinsatser är att primärvården
            har otillräcklig kapacitet. Detta leder till problem med tillgänglighet,
            kvalitet och samordning i stora delar av vården. En förstärkning
            av primärvården ger förutsättningar att utveckla den vård som
            är riktad till barn och ungdomar.
          </note>
          <note>
            Ett naturligt steg i regeringens satsning på vården är att nu
            ta ett samlat grepp för att öka tillgängligheten inom hela hälso-
            och sjukvården. I vårpropositionen föreslår regeringen därför
            att 3,75 miljarder kronor satsas under perioden 2002-2004 för
            att minska väntetiderna och ta bort köerna inom sjukvården.
          </note>
          <note>
            Målet är att alla patienter ska erbjudas behandling inom tre
            månader. Min bedömning är att regeringens satsning kommer att
            stärka barnhälsovården och barnoch ungdomspsykiatrin. Förkortade
            kötider skapar förutsättningar att snabbt kunna erbjuda professionell
            hjälp till barn och ungdomar som lider av psykisk ohälsa.
          </note>
          <note type="speaker">
            Anf. 94 CHATRINE PÅLSSON (kd):
          </note>
          <note>
            Fru talman! Först vill jag tacka för svaret jag har fått på en
            viktig fråga för vårt samhälle. Jag saknar dock mera långsiktiga
            åtgärder från regeringens sida, och jag återkommer till den frågan.
          </note>
          <note>
            Anledningen till interpellationen var en artikelserie i Dagens
            Nyheter i slutet av mars där man följde upp hur alltfler barn
            kände stress, var i disharmoni och kände hårda krav på sig. Sedermera
            har Aftonbladet tagit upp frågan, Barnombudsmannen har slagit
            larm och Skolverket har presenterat en attitydundersökning. Tyvärr,
            fru talman, kommer det samstämmigt fram att våra barn och ungdomar
            i dag inte mår bra. Det handlar i första hand inte om avsaknad
            av prylar, teknisk utrustning och att få vara ute och röra sig
            i samhället. Det handlar om det inre. Det handlar om det psykiska.
            Det handlar om ökad stress och ett ökat tryck på våra barn, som
            jag inte tror att vi har sett vid något annat tillfälle.
          </note>
          <note>
            Enligt en siffra som finns att hämta i Skolverkets attitydundersökning
            känner 35 % av alla elever stress.
          </note>
          <note>
            År 1997 var det 25 %. Det var för mycket då.
          </note>
          <note>
            Barnombudsmannen har föreslagit att vi ska tillsätta elevskyddsombud.
            Hon säger att inga av oss vuxna skulle någonsin acceptera en sådan
            arbetsmiljö som våra barn och ungdomar har i skolan. Många av
            dem hinner inte äta. De har för bråttom till gymnastiken. De känner
            inte att de är i harmoni och att de kan tillgodogöra sig kunskaperna.
          </note>
          <note>
            Fru talman! Det jag också saknar i svaret är familjernas roll.
            Hur ska vi kunna skapa förutsättningar för föräldrar att vara
            föräldrar, för hemmen att vara den oersättliga plats där barnet
            verkligen kan känna harmoni? Enligt Skolverkets rapport är 180
            000 barn mellan tio och tolv år i dag ensamma när de kommer från
            skolan. De är inte på fritis, och de har inga föräldrar som är
            hemma. De är alltså mellan tio och tolv år. Jag vill fråga socialministern
            om han anser att den här siffran är för hög och att vi borde göra
            någonting mer åt den.
          </note>
          <note>
            En rapport från Socialstyrelsen visar att unga dricker mer alkohol,
            känner mer oro, har mer huvudvärk och har mer ont i magen.
          </note>
          <note>
            Min nästa fråga är då: Kan regeringen säga att vi har en god
            välfärd därför att vi råkar få några fler kronor i våra plånböcker
            eller statsbudgeten ser något bättre ut än föregående år? Är inte
            verklig välfärd någonting som har med det inre att göra också?
          </note>
          <note>
            Jag tror att det är farligt när vi som politiker enbart inriktar
            oss på materiell välfärd. Var är den ickemateriella välfärden,
            socialministern?
          </note>
          <note>
            Anf. 95 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! I december fick jag en fråga av Chatrine Pålsson
            om Barnpsykiatriutredningen, och det var en fråga som jag således
            kunde besvara skriftligt.
          </note>
          <note>
            Där redovisade jag alla de åtgärder som regeringen har vidtagit
            med anledning av kommitténs betänkande. Punkt för punkt kan man
            nu beta av kommitténs betänkande och följa upp vilka åtgärder
            som har vidtagits. Det är ganska viktigt.
          </note>
          <note>
            Jag anser att på det här området, likaväl som på andra områden
            när det gäller hälso- och sjukvården, står vi inför ett resursproblem.
            Vi kan inte klara uppdraget inom barn- och ungdomspsykiatrin med
            mindre än att vi faktiskt ställer ökade resurser till förfogande.
          </note>
          <note>
            Därför är det viktigt att den handlingsplan som vi fattade beslut
            om i Sveriges riksdag i december nu har kompletterats med ytterligare
            förslag om att tillföra sjukvårdshuvudmännen resurser. Men den
            här gången handlar det inte om att landstingen med automatik ska
            få resurser, utan nu ska de få redovisa på vilka punkter de kan
            se tillgänglighetsproblem. Vi vet att det i flera landsting, inte
            minst i storstadsområdena, är just psykiatrin som har de stora
            tillgänglighetsproblemen. Jag förväntar mig att landstingen på
            dessa områden ska redovisa vad de tänker göra för att komma till
            rätta med tillgänglighetsproblemen, så att de barn och ungdomar
            som behöver komma i kontakt med den professionella vården kan
            få det.
          </note>
          <note>
            Sedan tar Chatrine Pålsson upp ett mer allmänfilosofiskt resonemang
            om välfärden och den ickemateriella välfärden. Jag ska ställa
            en motfråga: Vad vill Chatrine Pålsson göra för att lösa de problem
            som hon redovisade?
          </note>
          <note type="speaker">
            Anf. 96 CHATRINE PÅLSSON (kd):
          </note>
          <note>
            Fru talman! Jag är glad för den sista frågan.
          </note>
          <note>
            Ibland undrar man som parlamentariker hur det känns att stå där
            i statsrådspositionen och få många frågor.
          </note>
          <note>
            En av de grundläggande ambitionerna som jag har är att skapa
            utrymme för att föräldrarna ska få mer tid för sina barn. Det
            är inte jag som politiker som ska bestämma hur och på vilket sätt,
            men jag ska underlätta för föräldrarna att utifrån sina förutsättningar
            och barnens förutsättningar, var man bor och vilket jobb man har,
            ska få mer tid för sina barn.
          </note>
          <note>
            Jag vill också skapa förutsättningar för att det ska vara fler
            vuxna i skolan. Jag tror nämligen att skolan behöver fler vuxna
            som kan ge trygghet, som kan finnas med som stöd och hjälp, speciellt
            när det är många som känner sig stressade och som kanske haft
            svårt att sova osv.
          </note>
          <note>
            Jag tror också att det är viktigt att man på det nära området
            som politiker får satsa resurserna där man känner att de skulle
            kunna göra den mesta och bästa nyttan.
          </note>
          <note>
            Jag vill då ställa en fråga till socialministern: Anser socialministern
            att våra barn i Sverige i dag behöver mer tid av oss vuxna?
          </note>
          <note>
            Jag vill också säga att när det gäller de ökade siffrorna för
            barn som söker doktorn eller skolsköterskan eller söker till barnpsykiatrin
            finns det också positiva saker i det, dvs. att man mer känner
            att man behöver hjälp. Det är oerhört viktigt. Men samtidigt vet
            vi att även om barn själva söker kan de drabbas av att få stå
            och vänta länge innan de får den viktiga hjälpen.
          </note>
          <note>
            Det var tre professorer som skrev en debattartikel i Dagens Nyheter,
            och en av de kvinnliga professorerna sade där att ett barn som
            mår dåligt kanske bara behöver samtalsterapi fem-tio gånger för
            att situationen ska lösa sig. Frågan är då om de kan få det i
            rätt tid. Vårdköerna inom olika områden har ju varit ett gissel,
            och det har jag många gånger kritiserat.
          </note>
          <note>
            När jag ser våra barn - det är faktiskt våra barn -
          </note>
          <note>
            är det ännu allvarligare när de står och väntar och mår så dåligt
            att de är på väg att ta sitt liv. Socialministern vet säkert också
            att självmordsförsöken har ökat.
          </note>
          <note>
            Däremot har inte självmorden bland barn ökat - men de har inte
            heller minskat. Det handlar då om att det är signaler om det allra
            yttersta läget, där någon är beredd att förkorta sitt liv, och
            att vi måste förstå att det är någonting som är fel.
          </note>
          <note>
            Min talartid är ute nu, och jag ska respektera det.
          </note>
          <note>
            Men jag vill gärna ha svar på frågan om socialministern tycker
            att barnen behöver mer tid med oss vuxna.
          </note>
          <note>
            Anf. 97 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! När jag sade att Chatrine Pålsson var inne på en
            mer filosofisk fråga, nämligen om allting ska räknas i pengar,
            menade jag att den just var en smula filosofisk.
          </note>
          <note>
            Min kunskap på det här området visar att väldigt stora bekymmer
            har att göra med ekonomi, trots allt.
          </note>
          <note>
            Det handlar om ekonomisk otrygghet och osäkerhet hos föräldrarna,
            framför allt ensamstående föräldrar, om att klara ekonomin, som
            i sin tur smittar av sig på barnen, som får en känsla av otrygghet.
            Det handlar i hög grad om ekonomisk otrygghet kopplad till att
            man inte får ett jobb som man kan försörja sig på eller att man
            tvingas till ett deltidsarbete som gör att man inte kan klara
            ekonomin. Det handlar om dålig bostad, att man skulle behöva ha
            en större bostad för att kunna ge barnen en trygghet.
          </note>
          <note>
            Till sist blir det nog ändå en fråga om ekonomi också. Det handlar
            om både att ge en ekonomisk trygghet och att se till att barnfamiljerna
            eller ungdomsfamiljerna kan ge sina barn en ekonomisk trygghet,
            för att med det som grund också planera för en bättre tid tillsammans.
          </note>
          <note>
            Jag tror inte att det går att säga som Chatrine Pålsson, annat
            än mer filosofiskt, att allting inte är pengar.
          </note>
          <note>
            När vi kommer till lösningar handlar det ju om att öka barnfamiljernas
            ekonomiska trygghet. Jag tror att de ökade kraven på barnpsykiatrin,
            som skildras i Dagens Nyheters artikel, handlar om den ekonomiska
            otrygghet som barnfamiljer upplevde under 90-talet, som åtföljdes
            av ganska kraftiga besparingar när det gällde vuxna i skolan och
            andra sociala verksamheter.
          </note>
          <note>
            Detta tillsammans har ökat trycket på barn- och ungdomspsykiatrin.
          </note>
          <note>
            Mitt svar är att det är klart att jag tycker att det behövs mer
            tid för kontakter mellan barn och föräldrar. Men det behövs också,
            vilket är viktigt, en rejäl upprustning av barnfamiljernas ekonomiska
            trygghet.
          </note>
          <note type="speaker">
            Anf. 98 CHATRINE PÅLSSON (kd):
          </note>
          <note>
            Fru talman! Jag håller med socialministern om att ekonomin är
            viktig. Jag vet att det inom så många områden står och faller
            med ekonomiska resurser.
          </note>
          <note>
            Men jag vet också att det finns många som har god ekonomi men
            som av olika skäl inte mår bra ändå.
          </note>
          <note>
            Det finns ett antal register som visar att pengar inte är det
            som enbart skapar glädje och livskvalitet, utan det är så mycket
            mer. Jag vet också familjer som har känt stress, och i stället
            för att ge barnen tid har man inte orkat mer än att ge dem en
            slant så att de kan hyra en film eller något annat.
          </note>
          <note>
            Jag tror att det kanske först och främst handlar om att se till
            att det behövs en inre trygghet. Man har en god ekonomi, och vi
            ser till att myndighetsförklara föräldrarna. Jag tror inte att
            det finns något finare uppdrag vi människor kan ha än att vara
            föräldrar eller vuxna som leder barnen så gott det nu är möjligt
            till ett gott liv.
          </note>
          <note>
            Men jag tror också att vi, när vi kommer till pudelns kärna och
            ser hur det är i dag, behöver vidta ett antal åtgärder. Jag tyckte
            själv att Barnombudsmannens förslag om ett elevskyddsombud var
            bra. Jag vill gärna fråga socialministern om han delar uppfattningen
            att det är en god tanke att barnen redan när de börjar skolan
            ska veta att det finns någonting som heter elevskyddsombud som
            kan vara med och påverka och garantera att det blir en god miljö
            inte minst i matsalen, där många nu känner att de inte kan äta
            i lugn och ro. Många avstår från att äta.
          </note>
          <note>
            Anf. 99 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Så fort vi lämnar den frågeställning vi egentligen
            började med att diskutera, nämligen vart
          </note>
          <note>
            Barnpsykiatrikommitténs utredningsbetänkande har tagit vägen
            och vad vi gör för att följa upp det, och går över till mera allmänna
            diskussioner om barns uppväxtmiljö går vi också över på många
            andra ansvarsområden. Jag menar att frågan om elevskyddsombud
            i högsta grad handlar om hur vi organiserar skolan, och jag hoppas
            att skolministern har begåvade svar att ge till Chatrine Pålsson
            på den punkten.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 2000/01:366 om låsta arvspengar och
            socialbidrag
          </note>
          <note>
            Anf. 100 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Annelie Enochson har återigen frågat mig vad jag
            tänker göra för att låsta arvspengar till barn inte ska belasta
            den efterlevande föräldern. Hon har även ställt samma fråga till
            socialförsäkringsministern i en riksdagsdebatt i mars och anser
            att hon har fått olika svar.
          </note>
          <note>
            Inledningsvis vill jag klargöra att Ingela Thalén svarat på frågor
            om bostadsbidrag och inte socialbidrag. Det är två olika regelverk
            som styr hur nivån på socialbidrag och bostadsbidrag fastställs.
            Som frågeställaren säkert vet har vare sig Ingela Thalén eller
            jag själv några möjligheter att kommentera enskilda fall. Däremot
            redogör jag gärna återigen för de regler som gäller.
          </note>
          <note>
            När det gäller barns tillgångar måste först och främst slås fast
            att barn aldrig är försörjningsskyldiga gentemot föräldrar. Däremot
            kan förekomsten av tillgångar hos ett barn beaktas när det gäller
            barnets del av det försörjningsstöd som utbetalas enligt socialtjänstlagen
            eller vid en ansökan om ekonomiskt bistånd enligt samma lag, om
            ansökan avser barnet i fråga. Enbart det förhållande att barnets
            tillgångar är satta under s.k. överförmyndarspärr är inte i sig
            ett hinder för att ta i anspråk barnets tillgångar till barnets
            behov. Även här är det dock viktigt att poängtera att det måste
            göras en individuell bedömning i det enskilda fallet. Tillgångar
            som i realiteten inte kan disponeras bör dock inte tas med vid
            bedömningen.
          </note>
          <note>
            Det kan vara fråga om försäkringsersättningar som är avsedda
            att täcka framtida inkomstbortfall, bankmedel eller fast egendom
            som inte är möjlig att förfoga över på grund av en bestämmelse
            i gåvobrev eller testamente.
          </note>
          <note>
            Enligt lagen om bostadsbidrag utgår inkomstprövningen av bostadsbidrag
            från den taxerade inkomsten. Även hushållets samlade förmögenhet
            över ett visst belopp beaktas vid fastställande av den bidragsgrundande
            inkomsten (BGI). Förmögenhetsprövningen har ett fribelopp på 100
            000 kr per hushåll. Ett sådant fribelopp har fastställts med hänsyn
            till behovet av en viss ekonomisk buffert för oförutsedda utgifter
            i hushållet. Har hushållet förmögenhet som överstiger 100 000
            kr räknas 15 % av den del av hushållets sammanlagda förmögenhet
            - även barnens - som överstiger 100 000 kr till den bidragsgrundande
            inkomsten.
          </note>
          <note>
            Familjeutredningen har nyligen överlämnat sitt slutbetänkande
            till regeringen. Utredningen har haft till uppgift att analysera
            barnbidrag, underhållsstöd och bostadsbidrag till barnfamiljer.
            Avsikten har varit att förutsättningslöst pröva möjligheterna
            för att inom ramen för den generella välfärdspolitiken förändra
            och modernisera stödsystemen. Syftet är också att pröva om det
            är möjligt att förändra bidragsgivningen i en riktning som innebär
            att marginaleffekterna minskar samtidigt som den fördelningspolitiska
            träffsäkerheten ökar. Utredningen har ägnat särskild uppmärksamhet
            åt bostadsbidragen eftersom de står för en stor del av marginaleffekterna
            för barnfamiljer.
          </note>
          <note>
            Familjeutredningen har också i mer generell bemärkelse tagit
            upp frågan om hur tillfälliga försäkringsersättningar ska beaktas
            när BGI i bostadsbidraget räknas ut.
          </note>
          <note>
            Därutöver pågår också ett arbete inom Socialdepartementet med
            att ytterligare belysa frågorna kring barns förmögenhetstillgångar.
          </note>
          <note>
            Vad gäller socialtjänstlagens regler har jag som tidigare redovisat
            inte för avsikt att vidta några åtgärder.
          </note>
          <note type="speaker">
            Anf. 101 ANNELIE ENOCHSON (kd):
          </note>
          <note>
            Fru talman! Jag får börja med att tacka socialministern för svaret.
            Det hade känts betydligt roligare att också kunna säga att jag
            är nöjd med det svar jag fått, men som det nu är så är jag inte
            det.
          </note>
          <note>
            Upprinnelsen till denna interpellationsdebatt är ett mycket uppmärksammat
            fall i den göteborgska dagspressen. Självklart kan inte socialministern
            uttala sig om aktuella fall, men det är dock så att det genom
            aktuella fall uppdagas vad som är snett i samhället och vad som
            måste ändras i vår lagstiftning.
          </note>
          <note>
            Detta uppmärksammade fall, som jag fått tillåtelse från berörd
            person att kalla för Jessicafallet och också fått tillåtelse att
            redogöra för här i kammaren, visar hur komplexa våra regelsystem
            är. Detta specifika fall berör minst fyra olika lagstiftningar.
          </note>
          <note>
            Fallet berör en kvinna som miste sin man i en olycka för några
            år sedan, där familjens son fick ärva fadern genom försäkringspengar
            och där dessa pengar förvaltas av en förmyndare och inte är tillgängliga
            för modern men ändock belastar henne som inkomst av kapital.
          </note>
          <note>
            I Jessicafallet blir det ännu mer komplicerat, eftersom det i
            hennes speciella situation är flera olika regelverk som är inblandade.
            Det handlar om bostadsbidrag, sjukpeng, socialbidrag, studiestöd
            och föräldrabalken.
          </note>
          <note>
            Under en del av mitt yrkesverksamma liv har jag jobbat som projektledare
            för ett samverkansprojekt som gällde just ovannämnda lagstiftningar
            och då förundrat mig över den dåliga koordineringen mellan dessa
            olika system. I fallet Jessica sammanstrålar en stor del av problematiken
            i en enda person. Jag vet dock att det finns många "Jessicor"
            runtom i landet som kan berätta om likartade fall med bristande
            koordinering mellan regelsystemen.
          </note>
          <note>
            Jag har i två skriftliga frågor och en direkt fråga försökt att
            få regeringen uppmärksam på detta problem. I min ena skriftliga
            fråga till socialministern berör jag just problemet med låsta
            arvspengar vars hela ränta och 15 % av kapitalet belastar mamman
            som inkomst av kapital men som hon absolut inte kan röra själv.
            Det är alltså ingen inkomst utan bara en belastning för mamman
            i hennes roll som försörjare, eftersom denna inkomst av kapital
            försvårar hennes möjligheter att få uppbära socialbidrag.
          </note>
          <note>
            Min direkta fråga riktade jag faktiskt till socialministern.
            Jag berörde inte bostadsbidraget, utan det var ungefär samma frågeställning
            som i denna interpellation. Att socialförsäkringsministern svarade
            då visade med tydlighet att det är många som berörs av dessa frågor
            - både ministrar, departement och lagar. Det visar också att detta
            är komplexa frågor och att det behövs en genomlysning av nuvarande
            olika regelverk för att man ska kunna bearbeta och förenkla så
            att vanliga människor begriper och tillämpningen inte blir så
            fyrkantig.
          </note>
          <note>
            Att socialministern nu i två svar skriver att han inte har för
            avsikt att vidta några åtgärder i denna fråga gör mig både undrande
            och besviken. Det viktigaste för mig och Jessica är det finns
            en vilja hos ansvarig minister att titta över lagstiftningen som
            berör just låsta arvspengar och socialbidrag. För inte avser väl
            ministern att även i fortsättningen låta denna uppenbara brist
            på koordinering i regelverken fortsätta?
          </note>
          <note>
            Anf. 102 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror inte att Annelie Enochson har förstått vad
            socialbidrag är. Socialbidrag fattas det beslut om efter individuell
            prövning, där man faktiskt kan ta hänsyn till just sådana komplicerade
            faktorer som Annelie Enochson pekar på. Det är inte alls sagt
            att socialnämnden i berörd kommun i de fall där det finns en tillgång
            som är låst och där man räknar en del av tillgången som en kapitalinkomst
            ska hindras att fatta beslut om att ge socialbidrag. Det är en
            individuell prövning. Här har kommunen en frihet. Det är ju detta
            som är poängen med att vi har ett socialbidrag som är förhållandevis
            lite reglerat. Det finns,
          </note>
          <note>
            Annelie Enochson, inga skäl att ändra socialbidragsreglerna för
            att klara denna typ av problem. Det är upp till kommunen, och
            varje kommun fattar sina beslut när det gäller att hantera denna
            frågeställning.
          </note>
          <note>
            Det som står i socialtjänstlagen är - det är det viktigaste -
            att ett barn aldrig kan bli försörjningsskyldigt för sina föräldrar,
            och det är den principen man måste följa.
          </note>
          <note>
            Sedan kan socialnämnden fatta beslut efter en egen bedömning
            av vad som är rimligt. Det är just för att undvika - oavsett om
            kan kallar fallet för Jessica eller någonting annat - att vi i
            riksdagen ska avgöra i de enskilda fallen som jag vägrar att kommentera
            fallet. Jag vill bara peka på att kommunen har rätt att göra en
            bedömning, och det borde finnas förnuftiga kommunalpolitiker också
            i den borgerliga kommunen.
          </note>
          <note type="speaker">
            Anf. 103 ANNELIE ENOCHSON (kd):
          </note>
          <note>
            Fru talman! Jag tror också att det finns förnuftiga kommunalpolitiker.
            Det var i och för sig i en socialdemokratiskt styrd kommun som
            detta inträffade.
          </note>
          <note>
            I ministerns interpellationssvar hänvisar han bl.a.
          </note>
          <note>
            till Familjeutredningens betänkande Ur fattigdomsfällan och att
            man där i generell bemärkelse har tagit upp frågan om tillfälliga
            försäkringsersättningar. Jag har läst igenom betänkandet, men
            jag blev inte mycket klokare.
          </note>
          <note>
            Jag fick alltså inte svar på min fråga huruvida låsta arvspengar
            ska belasta mammans inkomst av kapital. Det var precis det som
            hände i det här fallet vid kontakter med socialtjänsten. Man lade
            dessa pengar på toppen av mammans inkomster, vilket gjorde att
            hon inte fick något socialbidrag. I hennes fall fanns det möjlighet
            att återuppväcka en vilande sjukpenning som gjorde att hon kunde
            försörja sig.
          </note>
          <note>
            Det är alltså komplicerat.
          </note>
          <note>
            Det finns fyra olika sätt för ett barn att skapa en förmögenhet
            på, genom försäkringar, skadestånd, arv och gåvor. De två förstnämnda
            är de som tillfaller barnet vid en olycka eller vid en skada av
            något slag.
          </note>
          <note>
            Alla dessa fyra olika former behandlas likadant i lagstiftningen,
            och det är en god man som bevakar barnets intressen.
          </note>
          <note>
            Jag tror att det hade varit en bra början om man från regeringen
            hade velat se över lagstiftningen när det gäller försäkringsbelopp
            och skadestånd och se till att dessa två fall inte ska medräknas
            vid en sammanräkning av hushållens samlade inkomster. Jag vet
            att det finns ett liknande önskemål från försäkringskassan när
            det gäller beräkningar av bidrag som den råder över.
          </note>
          <note>
            Vår skyldighet som föräldrar, socialministern, att försörja våra
            barn krockar med annan lagstiftning där man tar hänsyn till barnets
            förmögenhet. Det är just detta som är problemet.
          </note>
          <note>
            Jag undrar om det kan vara en möjlig början för
          </note>
          <note>
            Socialdepartementet att se över och genomlysa de olika lagstiftningarna
            när det gäller just försäkringar och skadestånd till barn och
            låta dessa två fall helt vara frikopplade från övriga delar av
            vår rättighetslagstiftning såsom t.ex. socialbidraget.
          </note>
          <note>
            Anf. 104 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! När vi väl hade klarat ut försörjningsstödet enligt
            socialtjänstlagen, där det finns möjligheter för kommunerna att
            fatta beslut, sade jag att jag trodde att det fanns förnuftiga
            kommunpolitiker i kommunerna. Det kan ju vara så att det här beslutet,
            om det granskas, är förnuftigt när det gäller socialbidragsdelen.
            Jag kan inte bedöma det, och jag tänker inte heller sätta mig
            in i det hela, eftersom de enskilda fallen inte ska avgöras av
            riksdagen. Men det finns möjlighet för kommunerna att göra förhoppningsvis
            kloka bedömningar när det gäller försörjningsstödet enligt socialtjänstlagen.
          </note>
          <note>
            De andra frågeställningarna som Annelie Enochson tar upp har
            jag svarat på. Det pågår ett arbete med anledning av Familjeutredningen.
            Jag skriver också i interpellationssvaret att det pågår ett arbete
            inom
          </note>
          <note>
            Socialdepartementet med att ytterligare belysa frågorna kring
            just det som Annelie Enochson tar upp, nämligen barns förmögenhetstillgångar.
            Det pågår ett sådant arbete och det finns anledning att återkomma
            till det.
          </note>
          <note>
            Det jag svarade på var frågan om socialtjänstlagen som jag är
            ansvarig för. Där finns det ingen anledning att ändra regelverket.
            Det är alldeles tillräckligt för att man ska kunna göra kloka
            bedömningar i kommunerna.
          </note>
          <note type="speaker">
            Anf. 105 ANNELIE ENOCHSON (kd):
          </note>
          <note>
            Fru talman! Jag vill tacka ministern för min första debatt med
            honom. Men samtidigt hoppas jag att det finns en möjlighet att
            genomlysa och ändra på nuvarande lagstiftning. Jag är glad över
            att ett sådant arbete är på gång. Det var också det som Ingela
            Thalén svarade mig.
          </note>
          <note>
            Socialbidragssystemet, bostadsbidragssystemet, föräldrabalken,
            sjukpenningen, god man hänger ihop, oftast hos en person. Därför
            kommer jag att fortsätta att bevaka denna fråga genom motioner.
            Vi kristdemokrater, som alltid vill sätta människan i centrum,
            har svårt att acceptera att lagstiftningen är så krånglig och
            så dåligt koordinerad som den är. Ofta hamnar den lilla människan
            mittemellan. Detta vittnar många människor om och vi kan säkert
            se exempel på det i vår närmiljö.
          </note>
          <note>
            Det är alldeles uppenbart att de olika lagstiftningarna som rör
            ämnet med låsta arvspengar, försäkringspengar och skadestånd måste
            revideras och bearbetas vidare.
          </note>
          <note>
            Det skulle glädja mig om ansvarig minister i sina slutord ville
            säga någonting mer om att han vill se över situationen när det
            gäller låsta arvspengar och socialbidrag.
          </note>
          <note>
            Anf. 106 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! När frågan om försörjningsstöd enligt socialtjänstlagen
            ska bedömas gör den som svarar för utredningen - förmodligen en
            socialsekreterare - en bedömning av familjens eller bidragstagarens
            hela ekonomi. Då ska hänsyn tas till alla de reella inkomster
            som man har och faktiskt förfogar över.
          </note>
          <note>
            Socialbidraget har kommit till just för att det ska kunna glida
            över de olika systemen. När socialnämnden fattar beslut ska den
            ta ställning till behovet av försörjningsstöd i förhållande till
            hur alla andra försörjningar fungerar, oavsett om det rör sig
            om försörjning genom arbete, genom pension eller något annat.
            Därför är inte socialbidraget reglerat på det sätt som andra system
            är.
          </note>
          <note>
            Om det visar sig att familjen inte kan klara sig beroende på
            en rad förbehåll eller egendomliga regler i andra system ska socialnämnden
            kunna bevilja ett stöd enligt socialtjänstlagen, ett försörjningsstöd.
          </note>
          <note>
            Man ska inte ändra socialbidragsreglerna i socialtjänstlagen
            för att klara detta, utan man ska behålla en generös bedömning
            när systemen i övrigt kolliderar med eller i övrigt överlappar
            varandra eller inte fungerar tillsammans för att det trots allt
            ska vara möjligt att ge ett vettigt stöd.
          </note>
          <note>
            En klok hantering av socialtjänstlagen och av försörjningsstödet
            enligt samma lag innebär att familjer kan få ett fungerande stöd
            för att därigenom få en dräglig levnadsstandard.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2000/01:382 om förändringar i läkemedelssubventionen
          </note>
          <note>
            Anf. 107 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Leif Carlson har frågat mig vad jag tänker göra för
            att de som är berättigade till de aktuella läkemedlen ska garanteras
            snabb tillgång till sina läkemedel. Han har också frågat mig varför
            jag inte avvaktat SBU:s utredning Behandling av fetma. Slutligen
            har Leif Carlsson frågat mig vad jag avser att göra för att patienter
            ska känna att deras integritet respekteras när beslut om deras
            läkemedel fattas av regeringen efter omfattande kringsändande
            och registrering av aktuella patienthandlingar utan säkerställd
            sekretess.
          </note>
          <note>
            Bakgrunden är det åtgärdsprogram för sjukvården som regeringen,
            samarbetspartierna och Landstingsförbundet gemensamt har presenterat
            i anslutning till den ekonomiska vårpropositionen. Tillsammans
            med den nationella handlingsplanen utgör detta åtgärdsprogram
            ett heltäckande program för hälso- och sjukvårdens långsiktiga
            utveckling.
          </note>
          <note>
            En del av åtgärdsprogrammet är ett avtal mellan staten och Landstingsförbundet
            om det framtida ansvaret för läkemedelsförmånen.
          </note>
          <note>
            Avtalet, som sträcker sig över perioden 2002-
          </note>
          <note>
            2004, lägger fast de ekonomiska ramarna för perioden och innebär
            att parterna även i fortsättningen delar ansvaret för läkemedelsförmånen.
            Avtalet anger vidare en viljeinriktning för den framtida utvecklingen
            av läkemedelsförmånen som bl.a. innebär ökade incitament och ökat
            ansvarstagande för landstingen.
          </note>
          <note>
            Ett av målen med avtalet är att säkerställa att läkemedelskostnaderna
            inte tränger ut annan angelägen hälso- och sjukvård. Som ett led
            i denna strävan och för att underlätta landstingens ökade ansvarstagande
            för läkemedelsförmånen har vissa grupper av läkemedel, genom en
            ändring av förordningen
          </note>
          <note>
            (1996:1294) om högkostnadsskydd vid köp av läkemedel m.m., lyfts
            ut ur förmånen fr.o.m. den 9 april
          </note>
          <note>
            2001.
          </note>
          <note>
            De grupper av läkemedel som berörs av denna förändring är receptbelagda
            läkemedel för behandling av fetma respektive impotens. På motsvarande
            sätt har redan tidigare vissa andra grupper av receptbelagda läkemedel
            lyfts ut ur förmånen. Det gäller medel mot håravfall, slemlösande
            och hostdämpande medel samt medel för rökavvänjning.
          </note>
          <note>
            Jag vill understryka att den nu aktuella förordningsändringen
            således innebär att receptbelagda medel för behandling av fetma
            och impotens inte ingår i läkemedelsförmånen fr.o.m. den 9 april.
            Regeringen har emellertid möjlighet att, med stöd av 11
          </note>
          <note>
            kap. 12 § regeringsformen, medge undantag från föreskrift i förordning.
            Denna möjlighet gäller även förordningen (1996:1294) om högkostnadsskydd
            vid köp av läkemedel m.m.
          </note>
          <note>
            Jag vill betona att ett beslut om ett undantag från en förordningsbestämmelse
            endast kan fattas av regeringen efter särskild prövning i det
            enskilda fallet.
          </note>
          <note>
            Inom Regeringskansliet är ambitionen att hantera ansökningar
            om undantag utan onödiga dröjsmål.
          </note>
          <note>
            Handlingar som kommer in till Regeringskansliet omfattas av offentlighetsprincipen
            och måste i de allra flesta fall lämnas ut om någon begär det.
            Det gäller även handlingar som lämnas in av enskilda och som i
            andra sammanhang är sekretessbelagda. Inskränkningar i offentlighetsprincipen
            kan endast ske genom lag. Offentlighetsprincipen inom Regeringskansliet
            kan i vissa fall vålla problem, särskilt när det gäller känsliga
            uppgifter om enskildas personliga förhållanden. En statlig utredning
            under Justitiedepartementet, Utredningen (dir. 1998:32) om offentlighetsprincipen
            och IT samt översyn av sekretesslagen m.m., har i uppdrag att
            göra en allmän översyn av sekretesslagen. Kommittén ska enligt
            sina direktiv bl.a. undersöka om en lösning är möjlig för situationer
            då det är uppenbart att sekretess bör råda, men en uttrycklig
            bestämmelse för det aktuella fallet saknas, och som innebär att
            det blir möjligt att sekretessbelägga mycket känsliga uppgifter.
            Utredningen ska redovisa sitt uppdrag till regeringen i maj i
            år, alltså denna månad. Regeringen kommer därefter att återkomma
            i frågan.
          </note>
          <note>
            Slutligen vill jag svara på Leif Carlsons fråga om
          </note>
          <note>
            SBU:s utredning om fetma. En projektgrupp vid SBU
          </note>
          <note>
            arbetar just nu med en av världens första systematiska översikter
            av forskningen om åtgärder mot fetma och om olika behandlingsmetoders
            nytta, risker och kostnader. Projektet förväntas resultera i en
            rapport under år 2002, alltså nästa år. Regeringens beslut att
            lyfta ut vissa grupper av läkemedel ur läkemedelsförmånen är som
            jag tidigare nämnt en del av åtgärdsprogrammet för sjukvården.
            Beslutet är viktigt för att läkemedelskostnaderna inte ska tränga
            ut annan angelägen hälso- och sjukvård. Regeringen har därför
            inte funnit skäl att invänta SBU:s rapport.
          </note>
          <note type="speaker">
            Anf. 108 LEIF CARLSON (m):
          </note>
          <note>
            Fru talman! Jag ber att få tacka statsrådet för svaret. Men även
            i detta lyser det igenom att det här beslutet är ett hastverk
            mer präglat av omsorgen vid förhandlingar med Landstingsförbundet
            än av patientomsorg. Det finns inget klart redovisat säkert sätt
            för patienter som behöver läkemedlen att få dem inom rimlig tid.
            Man har inte tagit fasta på kunskapsunderlag som kan göra bedömningar
            av alternativkostnader. Framför allt har man inte löst sekretessproblematiken.
          </note>
          <note>
            Visst finns det kostnadsproblem, det är vi ense om, och det är
            svårt att ta hem de vinster av läkemedel som tillförs i form av
            bättre hälsa och högre närvaro på arbete. Men man ska inte överdriva.
            Xenicalkostnaden sjunker därför att alla inte har nytta av medicinen
            och det då inte är ett medel som man gärna tar. Viagra har stått
            för måttliga 187 miljoner. Det är alltså inga stora summor.
          </note>
          <note>
            Däremot får man intrycket att två debattmässigt enkla preparat
            har valts. Det är lite lätt att förlöjliga feta människor - de
            har inte så stark röst - liksom de som har impotensproblem. Det
            blir inte så mycket bråk, för man vill inte bråka om dessa åkommor.
            Det ger intrycket att beslutet är till för att smörja inför förhandlingar.
            Det är lite hästhandlarknep när det gäller att komma fram till
            avtal om kostnadsfördelningen vad gäller läkemedel med Landstingsförbundet.
          </note>
          <note>
            Men det måste vara fel att bestämma centralt. Det kan inte vara
            rimligt att regeringen bedömer alla dem som av medicinska skäl
            kan behöva läkemedlen. Det är en byråkratisk krånglig väg. Det
            tar veckor innan
          </note>
          <note>
            Socialdepartementet får papperen som ska skickas till
          </note>
          <note>
            Läkemedelsverket som ska göra en bedömning liksom eventuellt
            Riksförsäkringsverket. Därefter ska papperen skickas tillbaks,
            och sedan ska man ta ställning. Det är alltså en mycket krånglig
            väg och, som socialministern själv säger, man måste pröva varje
            enskilt fall.
          </note>
          <note>
            Den statistik som finns talar för att det skulle kunna röra sig
            om tiotusentals fall varje år som det skulle fattas beslut om.
            Nu är det väl sannolikt så att just det förhållandet att sekretessen
            inte är säker gör att många inte törs ansöka, så det blir inte
            så många fall.
          </note>
          <note>
            Men det kan synas närmast egenartat att regeringen reglerar en
            sådan sak på individnivå som vilken medicin en människa behöver.
          </note>
          <note>
            Besluten måste ligga nära patienten. Alla ska inte ha all medicin
            subventionerad, men det är ofta så att det kan vara berättigat
            för någon att få medicin subventionerad medan det för andra inte
            är det. Därför tycker jag att besluten måste ligga nära människorna
            tillsammans med läkarna, som måste få en utbildning med en inriktning
            på detta. Det måste finnas bättre och tydligare indikationer,
            bättre förskrivarstöd och tydligare krav på förskrivarna hur de
            ska handskas med detta.
          </note>
          <note>
            SBU:s behandling av fetma visar också på ett hastverk. Utredningen
            blir klar år 2002. Den har alltså inte lång tid på sig. När man
            ska göra så pass omfattande ingrepp tycker jag att det är oerhört
            viktigt att man har en kunskapsbas. I Storbritannien har precis
          </note>
          <note>
            NICE, National Institute for Clinical Excellence, just godkänt
            att Xenical subventioneras därför att det minskar kostnaderna
            för vuxendiabetes och för högt blodtryck.
          </note>
          <note>
            Det finns mycket tyckande här. Därför tycker jag att det är viktigt
            att vänta in och se vilka alternativkostnaderna är. Är det fler
            som får vuxendiabetes på grund av fetma och då får subventionerad
            medicin?
          </note>
          <note>
            Är det fler som får högt blocktryck? Hur många får sömnapné?
            Hur påverkas dödligheten i det här sammanhanget? Det skulle behövas
            mycket mer kunskaper bakom för att fatta de rätta besluten.
          </note>
          <note>
            Jag kommer i nästa inlägg att återvända till det som jag har
            den tyngsta invändningen mot, nämligen sättet att handlägga sekretessfrågan.
          </note>
          <note>
            Anf. 109 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag undrar var Leif Carlson har varit de senaste
            åren. Vi har ju mötts här i riksdagen, men jag trodde att Leif
            Carlson dessutom hade varit ute i den sjukvårdspolitiska debatten.
          </note>
          <note>
            Det är ju faktiskt inte så att detta i något avseende är något
            hastverk. Hela frågan om subventioneringen av Xenical och också
            Viagra har varit föremål för en enorm allmän debatt.
          </note>
          <note>
            Det är inte heller så att det har varit bara de som står utanför
            sjukvården eller bara de som kan anses inte bekymra sig om sjukvårdens
            utveckling som har varit bekymrade. En lång rad sjukvårdspolitiker,
            administratörer men också läkare har ifrågasatt en fortsatt subventionering
            av Xenical och Viagra. Det handlar alltså om en frågeställning
            som har varit föremål för en allmän debatt. Och jag vet ju att
            Leif
          </note>
          <note>
            Carlson faktiskt har följt den debatten, så han spelar bara överraskad
            här i kammaren.
          </note>
          <note>
            Jag har här i riksdagen ett antal gånger sagt att vi kommer till
            en situation där vi tydligare måste bestämma vilka receptbelagda
            läkemedel som ska vara subventionerade, därför att det finns inga
            möjligheter att räkna med att vår läkemedelsförmån ska kunna klara
            att som regel ha att alla receptbelagda läkemedel ska vara subventionerade.
            Vi har påpekat det ett antal gånger, och med anledning av Olof
            Edhags utredning om läkemedelsförmånen skapades debatten igen
            därför att utredaren föreslår faktiskt att man ska fatta ett beslut
            om att ta bort en del läkemedel ur förmånen.
          </note>
          <note>
            Det handlar alltså inte ett ögonblick om att fatta beslut om
            patientgrupper som är lätta att förlöjliga, att håna eller att
            inte ta på allvar. Det handlar om en mycket allvarligare frågeställning,
            nämligen att se till att vi faktiskt har resurser i sjukvården
            för att behandla alla dem som begär behandling. Det gäller naturligtvis
            också människor som drabbas av övervikt eller som har potensproblem
            som en följd av en lång rad sjukdomar och som väntar på att få
            behandling och inte får behandling i tid. För att garantera oss
            om att vi ska ha en sjukvård som kan klara att minska köerna,
            öka tillgängligheten och erbjuda behandling måste vi hitta en
            bättre balans mellan läkemedelsförmånen och sjukvården.
          </note>
          <note>
            Det är alltså inte ett hastverk. Frågan har diskuterats länge,
            och det var ganska rimligt att vi lade in den i de diskussioner
            som vi förde om en garanti för läkemedelsförmånens finansiering.
            Det var alltså inte så att den kom in som någon sorts smörjmedel
            i diskussionerna om avtalet, men det fanns anledning att pröva
            den i anslutning till att vi bestämde hur avtalet skulle se ut.
          </note>
          <note>
            Nu vet vi att vi kan klara finansieringen av läkemedelsförmånen
            och vilka villkor som ska gälla. Vi kommer i höst att redovisa
            våra övriga ställningstaganden när det gälle Olof Edhags utredning.
            Vi kommer då att ta ställning till hans förslag om att tillsätta
            en särskild kommitté på nationell nivå som i framtiden ska pröva
            vilka läkemedel som ska ingå i förmånen och för övrigt också pröva
            frågan om att ge stöd till läkarna när det gäller förskrivningsfrågor.
          </note>
          <note>
            Jag tycker inte att det är orimligt att man fattar politiska
            beslut kring ett politiskt system, som det handlar om när det
            gäller förmånen. Det är inte så att regeringen i något avseende
            har varit inne och diskuterat läkarens möjligheter att förskriva
            dessa läkemedel. Det är faktiskt läkaren som förskriver Xenical
            eller Viagra, och han eller hon kan göra det på goda grunder.
            Patienten kan behöva detta läkemedel och kan på goda grunder lita
            på sin läkares bedömningar.
          </note>
          <note>
            Vad vi tar ställning till är hur offentligt finansierade politiska
            förmånssystem ska utnyttjas, och vi har följt den diskussion som
            har varit de senaste åren. Det kanske ska påpekas att en majoritet
            av läkemedelskommittéernas ordförande faktiskt tycker att det
            var ett rimligt beslut.
          </note>
          <note>
            Många har också sagt att det inte var en dag för tidigt som vi
            vågade fatta det här beslutet för att undvika att få en explosionsartad
            kostnadsutveckling på läkemedelsområdet.
          </note>
          <note type="speaker">
            Anf. 110 LEIF CARLSON (m):
          </note>
          <note>
            Fru talman! Det är klart att det är enkelt för läkemedelskommittéerna
            att lyfta ut ett par mediciner, och speciellt för grupper som
            inte är så förskräckligt högljudda. Det är den enklaste lösning
            man kan tänka sig att göra på det sättet. Det är det som jag faktiskt
            har försökt säga i läkemedelsdebatten, att man måste ha ett mer
            nyanserat synsätt.
          </note>
          <note>
            Visst är det så att en del inte ska subventioneras.
          </note>
          <note>
            Det är ofta så att ett preparat inte ska vara subventionerat
            generellt. Det ska vara subventionerat för vissa beroende på deras
            medicinska tillstånd men inte för andra, för de har inte ett sådant
            tillstånd. Men de kan ändå ha glädje av medicineringen.
          </note>
          <note>
            Därför måste det här ligga mycket mer individuellt mellan patient
            och läkare. Man måste ha bättre utbildning av läkare. Man måste
            ha bättre förskrivarstöd. Man måste också ha tydligare formulerade
            indikationer så att vi får denna flexibilitet i stället för att
            säga att nu tar vi helt bort två läkemedel - ja, det är ytterligare
            några som kommer, Reduktil t.ex. Det löser dock inte problemet
            med vårdköerna eller kostnaderna.
          </note>
          <note>
            Men det allvarligaste i det här är sekretessen. Jag har arbetat
            under strikt patientsekretess under större delen av mitt vuxna
            liv och är van vid att hälso- och sjukvårdslagen är väldigt hård.
            Patienterna ska kunna lita på att det de berättar om sina problem
            i förtrolighet stannar hos den de går till. Därför tycker jag
            att det är upprörande när man ser att Expressen och Dagens Nyheter
            går in och testar det här och får ut dessa handlingar fullt ut.
            Dagens Nyheter begärde ut de första 50 aktuella ärendena och fick
            ut alla känsliga uppgifter inklusive namn, födelsenummer och adress.
          </note>
          <note>
            Patienterna blir alltså helt utlämnade.
          </note>
          <note>
            Det betyder att en neurologiskt sjuk människa faktiskt inte kan
            få ett rabatterat läkemedel som han behöver av medicinska skäl
            utan att hans sexliv blir offentligt. Frågan är när skandalpressen
            upptäcker nischen och går ut och säger att den-och-den popsångerskan
            har besvär med fetma - läs hela hennes ansökan om Xenical på nätet.
            Det här är ogenomtänkt när det gäller sekretessituationen på ett
            sätt som jag tycker är gravt stötande. Många kommer naturligtvis
            att dra sig för att begära detta då de vet att deras personliga
            problem inte längre är sekretessbelagda utan kan lämnas ut.
          </note>
          <note>
            Det är klart att kostnaderna för läkemedel minskar då och att
            de administrativa rutinerna på departementet underlättas. Det
            är ju alldeles uppenbart att skulle alla begära får departementet
            problem med den byråkratiska handläggningen. Jag tycker inte att
            denna sekretesshantering är försvarlig.
          </note>
          <note>
            Socialministern hänvisar till en utredning om principerna för
            offentligheten och sekretesslagen som ska komma nu i maj. Men
            varför då denna brådska?
          </note>
          <note>
            Det kan inte vara så att två läkemedel gör så att hela systemet
            faller. Man kunde ha väntat in sekretessutredningen så att vi
            hade kunnat få in särbestämmelser och i alla fall säkra människors
            sekretess i den här frågan.
          </note>
          <note>
            Jag tycker att det absolut första vi nu måste göra är att se
            till att få de lagändringar som behövs för att säkerställa sekretessen.
            Sedan får vi diskutera andra sätt att hitta subventioneringar,
            för det är inget bra sätt att utesluta vissa läkemedel. Samtidigt
            förstår jag läkemedelskommittéer och andra som tycker att det
            är jättebekvämt att bara korsa över ett par saker. Så fungerar
            inte bra medicin, tycker jag. Det måste vara en mycket större
            flexibilitet i verksamheten.
          </note>
          <note>
            Och så tycker jag att det hade varit rimligt när man gör detta
            att ändå titta på alternativkostnaderna.
          </note>
          <note>
            Av vilken anledning har just Storbritannien nu sagt att Xenical
            bör subventioneras? Där har alltså National Institute of Clinical
            Excellency gjort den bedömningen. Då borde en varningsklocka ha
            ringt hos statsrådet: Vi kanske ska vänta på SBU och se om det
            inte är så att alternativkostnaderna är större om vi gör på det
            här sättet.
          </note>
          <note>
            Anf. 111 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Det är ju är väldigt få länder som har subventionerat
            Xenical - och särskilt Viagra. De har andra system, andra principer.
            Sverige har varit ganska ensamt om att ha denna princip med en
            sorts automatisk subventionering så fort ett läkemedel definieras
            som läkemedel och är receptbelagt. När nu engelsmännen har bestämt
            sig för att föra in det i sitt subventionssystem är det naturligtvis
            intressant att se vilka avvägningar de har gjort. Men i huvudsak
            gäller det omvända förhållandet i övriga länder.
          </note>
          <note>
            Frågan om sekretess är otroligt intressant. Den ställer en rad
            principiella frågor. För det första handlar det om offentlighetsprincipen.
            En förordning som regeringen har fattat beslut om ska man kunna
            få ett undantag från. Man ska kunna få det prövat som individ.
            All den hanteringen är offentlig i Sverige, och det finns ett
            skäl till det. Det ska gå att göra en bedömning av på vilka grunder
            man ger undantag.
          </note>
          <note>
            Ingen ska tro att någon favoriseras framför någon annan, att
            det finns oskäliga hänsyn eller att det sker bedömningar som faktiskt
            är orimliga. Det är en jätteviktig princip att stå fast vid så
            att ingen misstänker att vi ska lämna principen om offentlighet
            och möjligheten att granska regeringens beslut.
          </note>
          <note>
            Sanningen är ju att diskussionen inom offentligheten inte har
            varit ett problem när det gäller de läkemedel som tidigare har
            varit utanför. Det är faktiskt ingen som har gått in i handlingarna
            och tagit reda på vilka det är som har undantag när det gäller
            medel för håravfall och annat trots att det har varit mycket känsliga
            ärenden. Det har heller inte hindrat ett antal människor från
            att tillsammans med sina läkare söka undantag.
          </note>
          <note>
            Vi trodde inte att det skulle bli ett stort problem när det gäller
            dessa läkemedel heller. Eftersom vi har kunnat hantera detta tidigare,
            när det gäller de övriga läkemedlen, så trodde vi att vi skulle
            kunna hantera det som hittills. I det stycket har vi haft lite
            olika uppfattningar, och ingen vet väl riktigt vilken omfattning
            ansökningarna kommer att ha. Hittills har det inte varit så väldigt
            många ansökningar. Strax före
          </note>
          <note>
            Valborg var det 70 ansökningar som hade kommit till departementet.
            Det kan vi säkert hantera.
          </note>
          <note>
            Men som en följd av diskussionen om offentligheten kan det ha
            blivit ett problem, nämligen att människor inte vågar. Ännu intressantare
            är att det öppnar möjligheter för en publicistisk hantering av
            känsliga uppgifter som är mycket obehaglig. Därför säger vi att
            när förslaget kommer från utredningen finns det anledning att
            pröva i vilken mån den här typen av beslut, som handlar om undantag
            i alldeles speciella förordningar, ska behandlas i särskild ordning.
          </note>
          <note>
            Anledningen till att vi inte väntade var att vi helt enkelt inte
            bedömt att det skulle behövas något sådant här. Och än så länge
            vet vi inte om det behövs. Jag tycker att vi i lugn och ro kan
            se vilka effekter det här har och se till att fatta ett beslut
            om offentlighetsprincipen som är noga överlagt.
          </note>
          <note type="speaker">
            Anf. 112 LEIF CARLSSON (m):
          </note>
          <note>
            Fru talman! Det här är ett svårt avvägande, det är vi ense om.
            Offentlighetsprincipen är oerhört värdefull, men den måste också
            vägas mot just detta att kunna känna säkerhet när det gäller personliga
            uppgifter som man har lämnat i förtrolighet i samband med att
            man är sjuk och söker läkare. Det finns ju sekretessundantag i
            andra fall, och jag menar att man nog måste göra det här också
            eftersom det är tillgängligt.
          </note>
          <note>
            Sedan till det som sägs om att man i lugn och ro kan vänta. Bara
            det att dagstidningar faktiskt har varit inne och hämtat ut alla
            uppgifter och haft citat - utan att ange vem som har sagt vad
            men väl vad man har sagt - är motbjudande. Efter att ha arbetat
            många år i sjukvården blir jag faktiskt oerhört upprörd när jag
            ser att man missbrukar människors förtroende när det kommer ut
            på det här sättet. Det förstör tilltron till hela vården och människors
            benägenhet att söka vård.
          </note>
          <note>
            Här tycker jag alltså att man har tagit väldigt lätt på saken.
            Det här är en oerhört tung invändning, och man måste försöka hitta
            en lösning som gör att människor inte får sin integritet kränkt
            och sin sekretess bruten på grund av att handlingarna kommer in
            till
          </note>
          <note>
            Socialdepartementet.
          </note>
          <note>
            Det är det viktigaste just nu. Sedan menar jag att det finns
            mycket viktigt att diskutera runt läkemedelsförmånen och subventionerna
            i övrigt. Jag hoppas att den diskussionen inte bara inskränker
            sig till Olof
          </note>
          <note>
            Edhags utredning och förslag om en myndighet som ska titta på
            det här. Jag tycker att det också är ett stelt sätt att resonera.
            Det måste resoneras mycket allmännare och mer vitt runt hur vi
            ska kunna ha en bra subventionering och ändå hålla nere kostnaderna
            utan att låsa oss i något slags stalinistisk system där myndigheter
            sitter och bestämmer precis vilka som ska vara utanför och vilka
            som inte ska vara det. Det måste faktiskt bygga mer på relationen
            mellan läkare och patient och deras gemensamma uppfattning. Vi
            måste se till att det finns en möjlighet för läkaren att leva
            upp till de krav som vi har rätt att ställa.
          </note>
          <note>
            Anf. 113 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Mitt uttryck lugn och ro ska inte tolkas som en lång
            tidsutdräkt. Jag menade att det i en stämning av lugn och ro skulle
            kunna prövas. Utredningsförslagen kommer i maj. Det är fullt möjligt
            för regeringen om den så skulle önska att gå till riksdagen med
            ett särskilt förslag. Jag anser inte att vi ska dröja länge och
            utgå från att de människor som oroas över sekretessproblemet inte
            ska kunna få besked mycket snart. Men jag menar att det finns
            möjligheter att överväga vilka konsekvenser det får. Jag är en
            varm anhängare av offentlighetsprincipen och tycker att det är
            en viktig princip. Men här kan man märka att den kan utnyttjas
            på ett sätt som är obehagligt.
          </note>
          <note>
            Och då ska vi kunna överväga detta och återkomma.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 2000/01:320 om
          </note>
          <note>
            Momsutredningen
          </note>
          <note>
            Anf. 114 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Mot bakgrund av den pågående utredningen (Fi 1999:03),
            som bl.a. ser över mervärdesskattereglerna för ideella föreningar
            har Maria Larsson frågat mig vad jag avser att göra för att en
            förändrad momssituation inte ska drabba föreningslivet i
          </note>
          <note>
            Sverige och vad jag avser att göra för att den verksamhet som
            ideella föreningar driver inte ska drabbas av momsbelagd hyra.
          </note>
          <note>
            Inledningsvis vill jag understryka att utredningens arbete inte
            är slutfört varför jag inte vet vilka förslag utredningen tänker
            lägga fram. Jag kan därför av naturliga skäl inte uttala mig om
            vilka åtgärder jag tänker vidta i anledning av utredningens förslag.
            Av de direktiv som gäller för utredningens arbete framgår att
            utredaren ska göra en genomgripande analys av mervärdesskattereglerna
            för ideella föreningar.
          </note>
          <note>
            Avsikten är att reglerna ska harmoniseras med gällande EG-regler,
            att möjliga förenklingsåtgärder ska undersökas samt slutligen
            att eventuella konkurrenssnedvridningar ska begränsas.
          </note>
          <note>
            När utredningen lämnar sitt betänkande kommer detta att remitteras
            till berörda instanser i vanlig ordning. Utredningen har också
            under sitt arbete hjälp av en referensgrupp bestående av företrädare
            för ideella föreningar. Regeringen har därför enligt min mening
            alla förutsättningar att få ett bra underlag för framtida ställningstaganden.
          </note>
          <note>
            Maria Larsson frågar också vad jag avser att göra för att den
            verksamhet som föreningar bedriver inte ska drabbas av mervärdesskatt
            på hyror. Hon refererar då bl.a. till att regeringen så sent som
            förra året lämnade besked om att det inte skulle läggas någon
            moms på hyran. Jag kan tillägga att detta besked lämnades i samband
            med en översyn av systemet för frivillig skattskyldighet vid fastighetsuthyrning
            m.m.
          </note>
          <note>
            (prop. 1999/2000:82). Genom beskedet klargjordes att frivillig
            skattskyldighet inte kan medges hyresvärden för uthyrning till
            hyresgäster som bedriver verksamhet som är fri från mervärdesskatt.
            Uthyrning till en ideell förening ska således ske utan mervärdesskatt
            om föreningen bedriver skattefri verksamhet i lokalen och därmed
            saknar avdragsrätt för mervärdesskatt.
          </note>
          <note>
            Den nu aktuella utredningen har inte något uppdrag att se över
            denna reglering.
          </note>
          <note>
            Sammanfattningsvis måste jag på den första frågan konstatera
            att innan utredningen lämnat sitt betänkande är det inte möjligt
            för mig att uttala vilka förslag regeringen kommer att lämna med
            anledning av betänkandet. Vad gäller den andra frågan är mitt
            svar att det inte pågår något arbete inom Finansdepartementet
            som har till syfte att lägga mervärdesskatt på hyror för sådana
            ideella föreningar som inte har någon avdragsrätt för mervärdesskatt.
          </note>
          <note type="speaker">
            Anf. 115 MARIA LARSSON (kd):
          </note>
          <note>
            Fru talman! Jag vill första tacka finansministern för svaret.
            Jag kunde kanske inte ana att vi efter bara drygt ett år återigen
            skulle ha en debatt kring momsfrågan för föreningar. Senast avlöpte
            den ju så väl att
          </note>
          <note>
            Bosse Ringholm kort efter debatten gick ut och offentligt kungjorde
            att det inte blev något av förslaget om att föreningars hyra skulle
            kunna momsbeläggas.
          </note>
          <note>
            Det var ett gott beslut. Men tyvärr varade inte lugnet så länge.
            Dessvärre verkar inte heller Bosse Ringholm ha insett allvaret
            och konsekvenserna av det nu igångsatta utredningsarbetet med
            att se över momsreglerna för ideella föreningar. Läst men inte
            förstått skulle man kunna sammanfatta ministerns svar på mina
            frågor. Vi är bägge barn av Föreningssverige.
          </note>
          <note>
            Bosse Ringholm och jag har båda jobbat aktivt i föreningsrörelsen
            har jag förstått av intervjuer. Vi kommer från genuina folkrörelsepartier.
            Bosse Ringholm borde vara lika orolig som jag över den ideella
            sektorns framtid. Vi bor i ett land som har en unik förekomst
            av ideell verksamhet som ger Sverige ett socialt och ett kulturellt
            klimat vars motsvarighet inte finns i många andra europeiska länder.
            Därför kan en gemensam EG-regel på detta område bli till stort
            men för svensk föreningsverksamhet.
          </note>
          <note>
            Eftersom jag tycker att det känns som om finansministern inte
            har förstått problematiken så skulle jag gärna vilja nämna ett
            par praktiska exempel.
          </note>
          <note>
            En handikappförenings distriktsorganisation säljer en bokföringstjänst
            till granndistriktet, eftersom det inte finns någon där som klarar
            bokföringen. Då klassas detta som näringsverksamhet. Föreningen
            blir därmed momsbelagd och kan även debiteras moms på hyreskostnaden.
            Frågorna hör därmed ihop. Det ena blir en konsekvens av det andra.
            I ett affärsdrivande företag kan den momsen dras av mot andra
            momsbelagda intäkter. Men vad ska en förening dra av mot?
          </note>
          <note>
            En förening har mycket begränsade intäkter. Man får dessutom
            bara dra av mot den del som avser näringsverksamhet. Detta kommer
            att bli en stor nettoutgift för föreningen som måste kompensera
            den med höjda medlemsavgifter eller högre avgifter på studieverksamhet
            eller något annat. Vad har finansministern tänkt sig att en förening
            ska dra av momsen mot, om nu ett sådant förslag ska läggas fram?
          </note>
          <note>
            Ett annat exempel är en idrottsförening som säljer
          </note>
          <note>
            Bingolotter. Sådana finns det åtskilliga runtom i landet. Lotterier
            är också näringsverksamhet, och dessa föreningar riskerar att
            momsbeläggas om regeringen fullföljer utredningens förslag. Även
            om vi inte har sett utredningens förslag så har vi ju sett direktiven.
          </note>
          <note>
            EG-direktivet är inte direkt gällande på detta område, utan varje
            land har ett visst mått av frihet vid utformandet av bestämmelserna.
            Här finns det ett spelutrymme för finansministern. Och det bästa
            vore, vilket är fullt möjligt, finansministern, att begära dispens
            från att över huvud taget göra denna harmonisering med gällande
            EG-regler. Det bör kunna ske med hänvisning till Sveriges unika
            situation när det gäller ideella föreningar. Är finansministern
            beredd att begära dispens från utökad momsplikt för föreningar?
          </note>
          <note>
            Anf. 116 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Om jag uttrycker mig försiktigt måste jag säga att
            jag inte är imponerad av Maria Larssons intellektuella skärpa
            när det gäller argumenteringen.
          </note>
          <note>
            Å ena sidan målar hon ut en väldig spekulation om hur ideella
            föreningar kommer att momsbeläggas i framtiden, en spekulation
            som inte har någon som helst grund. Hon kan inte heller vederlägga
            denna grund. Å andra sidan avslutar Maria Larsson med att säga
            att det inte finns någonting i EG-
          </note>
          <note>
            rättslagstiftningen som säger att ideella föreningar behöver
            beläggas med moms. Logiken verkar inte vara särskilt sammanhängande.
            Och jag vidhåller det svar som jag lämnade tidigare om att ideella
            föreningar inte utsätts för den risk som Maria Larsson vill göra
            gällande här. Och jag tycker att det är tråkigt att
          </note>
          <note>
            Maria Larsson på detta sätt försöker skapa oro för det ideella
            föreningsväsendet. Jag vet inte vilka bevekelsegrunder som Maria
            Larsson har för att skapa denna oro. Men så länge det inte finns
            några utredningsförslag så finns det inte heller några skäl att
            skapa oro om inte Maria Larsson av något annat skäl vill oroa
            det ideella föreningslivet.
          </note>
          <note type="speaker">
            Anf. 117 MARIA LARSSON (kd):
          </note>
          <note>
            Fru talman! Jag tackar finansministern för hans vänlighet att
            betygssätta. Jag hänger mig inte själv åt sådana saker.
          </note>
          <note>
            Det är naturligtvis så att när regeringen tillsätter en utredning
            så har man någon avsikt med detta. Och när man tillsätter en utredning
            med de direktiv som
          </note>
          <note>
            Momsutredningen har, nämligen att analysera, se över och komma
            med förslag till åtgärder, indikerar det att man på nytt vill
            lyfta fram denna fråga och kanske avser att göra förändringar.
            Därmed är min oro väckt. Och min oro är stor, därför att den ideella
            sektorn är värd att värna i vårt land. Och det kommer jag att
            fortsätta att göra, oavsett Bosse Ringholms betygssättning eller
            inte.
          </note>
          <note>
            I direktiven till utredningen sägs det t.ex. att en genomgripande
            analys ska göras. Innefattar det också att kostnadskonsekvenser
            för den ideella sektor av eventuella förslag kommer att utredas,
            eller kommer detta att ligga på Finansdepartementets bord?
          </note>
          <note>
            Finansministern åberopar att den ideella sektorn har inflytande
            på utredningen i form av en referensgrupp.
          </note>
          <note>
            Det är inte mycket att åberopa, skulle jag vilja säga. Den referensgruppen
            har nämligen varit samlad högst sporadiskt. Under utredningens
            gång har den varit samlad endast vid ett par tillfällen - utredningen
            startade 1999. Detta tycker jag är högst otillfredsställande.
            Vad är finansministerns kommentar till detta?
          </note>
          <note>
            Vidare ska det bli förenklingar. Men handlar det om en utvidgad
            momsskyldighet exempelvis för den ideella sektorns näringsverksamhet?
            Om vi nu glömmer momsen på hyror - där antyder Bosse Ringholm
            klart att det inte kommer att bli någon förändring, vilket jag
            i så fall noterar med tacksamhet - så kvarstår den näringsverksamhet
            som i dag inte är momsbelagd om den är av hävdvunnen art, som
            det heter.
          </note>
          <note>
            Om man tänker sig en momsbeläggning där, vad innebär då det?
            Det kan ju knappast kallas för en förenkling om en förening ska
            köra med dubbla redovisningssystem. Hur man än vrider och vänder
            på den här utredningens uppdrag kommer det här, som jag ser det,
            att innebära försvåringar, inte förenklingar.
          </note>
          <note>
            Jag skulle vara tacksam för en kommentar i detta avseende.
          </note>
          <note>
            Anf. 118 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Jag har redan tidigare deklarerat, men upprepar det
            gärna om det har någon betydelse för
          </note>
          <note>
            Maria Larsson, att det ideella föreningslivet inte med min medverkan
            kommer att drabbas av momsskyldighet för hyror. Det är inte bara
            så att jag antyder det utan det är ett väldigt tydligt besked,
            så Maria Larsson bör vara helt lugn på den punkten.
          </note>
          <note>
            De utredningsuppgifter som den nuvarande utredningen har - det
            kan också bli tal om en förlängning och en utökning av utredningens
            arbete på någon helt annan punkt - tror jag inte behöver beröra
            det ideella föreningslivet på det negativa sätt som Maria Larsson
            här vill göra gällande. Jag har en helt annan uppfattning om den
            referensgrupp som är knuten till utredningen och är ganska säker
            på att företrädare för det ideella föreningslivet kan tala för
            sig själva och att de har mycket bestämda synpunkter på förslag
            som eventuellt kan komma fram.
          </note>
          <note>
            Att redan nu döma ut gruppen som utreder det ideella föreningslivet
            och dess företrädare tycker jag är lite väl magstarkt. Så länge
            det inte finns några skarpa förslag från utredningen kan jag heller
            inte se något skäl till att företrädare för denna grupp behöver
            diskutera något som ännu inte finns.
          </note>
          <note type="speaker">
            Anf. 119 MARIA LARSSON (kd):
          </note>
          <note>
            Fru talman! Jag tackar för ett tydligt besked och noterar - jag
            kommer att använda mig av protokollet
          </note>
          <note>
            - att Bosse Ringholm menar att det inte kommer att bli några
            försvåringar för den ideella sektorn med anledning av den utredning
            som tillsatts. Om så är fallet gläder det mig.
          </note>
          <note>
            När det gäller den referensgrupp som vi båda åberopar har jag
            bara refererat det antal tillfällen som den varit samlad. Det
            har inte varit många tillfällen. Jag menar att det indikerar att
            det nära samarbete som finns, enligt vad Bosse Ringholm antyder
            i sitt svar, har varit av sporadisk karaktär. Därför kan man kanske
            inte hävda att den ideella sektorn i hög grad utövar inflytande
            över själva utredningen.
          </note>
          <note>
            När utredningen blir klar blir det ett remissförfarande, som
            också sägs i svaret. Min fråga till finansministern är om den
            ideella sektorn får vara med bland remissinstanserna den här gången.
            Så var inte fallet med den förra utredningen om momsbeläggning
            av hyror. Det remissförfarandet gick den ideella sektorn förbi.
            Det vore intressant att få höra något om det och att få ett svar
            i det avseendet.
          </note>
          <note>
            De ideella organisationerna är redan i dag ekonomiskt hårt pressade.
            Kommunala besparingar har lett både till minskade bidrag och till
            höjda avgifter på hyror. Därför finns det all anledning att värna
            de ideella organisationernas möjligheter att bedriva en bred verksamhet,
            speciellt i en tid där vi ser en dramatisk ökning av våld och
            missbruk bland unga. Det är således min förhoppning att det inte
            läggs ytterligare administrativa eller ekonomiska bördor på den
            ideella sektorn, på föreningslivet, eftersom det direkt skulle
            få en motverkande effekt.
          </note>
          <note>
            I vår förra interpellationsdebatt om moms för ideella föreningar
            sade Bosse Ringholm tydligt att han inte hade för avsikt att försvåra
            för den ideella sektorn. Efter vad Bosse Ringholm har uttalat
            här i dag förutsätter jag att detta står fast den 31 oktober i
            år när utredningen lägger fram sitt förslag.
          </note>
          <note>
            Anf. 120 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Om Maria Larsson tror att utredningens huvuduppgift
            är att försöka knäcka de ideella föreningarna måste hon ha läst
            direktiven på ett fullkomligt felaktigt sätt, för det är inte
            det som det handlar om. Om referensgruppen inte varit samlad särskilt
            många gånger kan det ju bero på att det inte finns några skarpa
            förslag som på något sätt allvarligt berör det ideella föreningslivet.
            I stället är det väl snarast ett kvitto på att den oro som Maria
            Larsson här försöker sprida är alldeles obefogad.
          </note>
          <note>
            Jag tror att Maria Larsson kan vara lugn, för jag som finansminister
            har inget som helst intresse av att skada det ideella föreningslivet
            och dess verksamhet.
          </note>
          <note>
            Tvärtom har vi i regeringen i olika sammanhang, både i vårpropositioner
            och i andra propositioner tidigare, markerat vårt stora stöd för
            det ideella föreningslivet. Det är tråkigt att Maria Larsson på
            det här viset bidrar till att skapa en alldeles obefogad oro.
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 2000/01:352 om sysselsättningen
          </note>
          <note>
            Anf. 121 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Stefan Attefall har frågat vilka åtgärder regeringen
            är beredd att vidta för att öka sysselsättningen.
          </note>
          <note>
            Regeringen arbetar långsiktigt för att skapa goda förutsättningar
            för full sysselsättning. Med full sysselsättning utnyttjas den
            viktigaste resursen som ett land har - varje människas vilja att
            arbeta. Med en hög andel sysselsatta kan Sverige möta de demografiska
            utmaningar som landet står inför. En hög andel sysselsatta främjar
            dessutom jämställdheten.
          </note>
          <note>
            Vårpropositionens baskalkyl för sysselsättningsutvecklingen överensstämmer
            i stort sett med Konjunkturinstitutets beräkningar. Det finns
            dock en rad osäkerhetsfaktorer när det gäller prognoser och kalkyler.
            Utvecklingen i svensk ekonomi är exempelvis i stor utsträckning
            beroende av utvecklingen i vår omvärld. En ansvarsfull lönebildning
            har också stor betydelse för att främja ökad sysselsättning och
            minska arbetslösheten.
          </note>
          <note>
            I vårpropositionen presenteras såväl ett låg- som ett högtillväxtalternativ
            för att illustrera spännvidden i möjliga utfall för den ekonomiska
            utvecklingen.
          </note>
          <note>
            År 2000 kommer att gå till historien som ett av de bästa åren
            vad gäller antalet nya jobb under de senaste decennierna. Under
            loppet av år 2000 ökade sysselsättningen med ca 134 000 personer.
            Sysselsättningsökningen är ett resultat av regeringens ekonomiska
            politik samt vidtagna åtgärder på arbetsmarknadsområdet. Regeringen
            har dessutom beslutat om reformer som ännu inte har fått full
            effekt. Däribland kan förändrade regler i arbetslöshetsförsäkringen,
            aktivitetsgarantin och olika former av anställningsstöd nämnas.
            Sänkta egenavgifter och införandet av maxtaxan fr.o.m. nästa år,
            minskar marginaleffekterna vid ökat arbetsutbud och stimulerar
            därmed sysselsättningen. Under perioden 2001-2003 görs dessutom
            särskilda insatser för personer födda utomlands.
          </note>
          <note>
            I vårpropositionen föreslog regeringen ytterligare åtgärder med
            syfte att öka sysselsättningen, varav jag nämner några:
          </note>
          <note>
            · Aktiv rehabilitering ska hjälpa långtidssjukskrivna att komma
            tillbaka till arbetslivet.
          </note>
          <note>
            · Marginaleffekterna för förtidspensionärer som arbetar ska reduceras.
          </note>
          <note>
            · Reglerna i aktivitetsgarantin ändras så att risken för rundgång
            minskar.
          </note>
          <note>
            · En ny myndighet för övervakning av arbetslöshetsförsäkringen
            skapas.
          </note>
          <note>
            Regeringen har bedrivit en politik som inneburit att vi har uppnått
            målet om halverad öppen arbetslöshet till år 2000. Sedan målet
            sattes upp att 80 % av den vuxna befolkningen ska vara reguljärt
            sysselsatt år 2004 har sysselsättningsgraden ökat från 74 % år
          </note>
          <note>
            1997 till ca 78 % i dag. Vid behov återkommer regeringen till
            riksdagen med förslag på ytterligare åtgärder för att säkerställa
            att målet uppnås.
          </note>
          <note type="speaker">
            Anf. 122 STEFAN ATTEFALL (kd):
          </note>
          <note>
            Fru talman! Jag tackar finansministern för svaret, som jag har
            läst med stort intresse. Jag tänkte att vi kunde se vad det innehåller.
          </note>
          <note>
            Först ska jag citera ur svaret:
          </note>
          <note>
            "Sysselsättningsökningen är ett resultat av regeringens ekonomiska
            politik samt vidtagna åtgärder på arbetsmarknadsområdet." Här
            finns ingen ödmjukhet inför den draghjälp som den internationella
            konjunkturutvecklingen, framför allt kanske de amerikanska ekonomin,
            har bidragit med. Med samma logik - om nu detta beror enbart på
            regeringens ekonomiska politik - måste man ju beskylla regeringen
            exempelvis för IT-sektorns kraschlandning under senare tid.
          </note>
          <note>
            Men så långt går inte jag, för jag tror att det faktiskt finns
            omständigheter som en svensk regering inte styr över. Jag tror
            att en sådan beskrivning av verkligheten hade varit på sin plats.
          </note>
          <note>
            Men visst, det har gått bra, särskilt år 2000, för sysselsättningsökningen.
            Men vi har i slutet av en högkonjunktur fortfarande enormt hög
            arbetslöshet, både öppen och dold, på olika områden. Räknar vi
            in alla människor som inte har ett arbete eller som skulle jobba
            mera har vi 15 % av arbetskraften utanför ett ordinarie heltidsjobb
            som man skulle önska att man hade. Vi har i dag ungefär 300 000
            färre sysselsatta jämfört med slutet av förra högkonjunkturen
            1990.
          </note>
          <note>
            Det här visar att det finns problem kvar. Konjunkturinstitutet
            visar också i sin prognos att målet om 80 % sysselsatta år 2004
            inte kommer att uppnås.
          </note>
          <note>
            Det bekräftas också av regeringens egen vårbudget.
          </note>
          <note>
            I svaret radar finansministern upp en massa åtgärder, men mycket
            av det han saknar finns i Konjunkturinstitutets prognoser, allt
            som fanns känt fram till mars finns med i Konjunkturinstitutets
            bedömningar.
          </note>
          <note>
            Vad som är nytt är de punkter som regeringen tar upp: aktiv rehabilitering,
            hjälp till långtidssjukskrivna
          </note>
          <note>
            - där finns det 100 miljoner kronor som ska komma nästa år. Samtidigt
            har det inte hänt någonting under senare år på det här området
            från regeringens sida.
          </note>
          <note>
            Man utreder hur man ska undvika den ökande långtidssjukskrivningen,
            och ingenting händer, mycket lite i alla fall.
          </note>
          <note>
            Det talas om att reglerna för aktivitetsgarantin ska ändras.
            Det sker genom att "ska" blir "bör" i aktivitetsgarantireglerna.
            Det är tydligen en stor reform som på allvar ska göra att man
            ska målet om 80 %.
          </note>
          <note>
            Den fråga man ställer sig när man läser om vad är det som är
            nytt i vårbudgeten jämfört med det som KI
          </note>
          <note>
            haft som underlag för sin bedömning är: Är detta verkligen allt?
            Räcker detta? Jag vill ställa den frågan: Är detta verkligen det
            som ska räcka till för att vi ska målet om 80 % sysselsatta år
            2004?
          </note>
          <note>
            Det finns ingen vilja att se över näringspolitiken.
          </note>
          <note>
            Frågan är: Är regeringen nöjd på området när det gäller regelförenklingar,
            skattesänkningar, hur man kan underlätta för jobben inom hushållstjänstsektorn,
            regionalpolitiken etc.? Här har vi sett en ganska passiv regering.
            I bästa fall pratar man om att något ska komma längre fram.
          </note>
          <note>
            Min fråga till regeringen är: Är detta verkligen beskedet? Konjunkturinstitutet
            och regeringen själv i vårbudgeten konstaterar att 80-procentsmålet
            inte kommer att nås. Så kommer några få punkter av ny karaktär
            som egentligen inte är några större saker och som i bästa fall
            är på marginalen till fromma för de människor som i dag ännu inte
            har ett arbete.
          </note>
          <note>
            Anf. 123 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Låt mig först konstatera att den internationella
            konjunkturutvecklingen under senare år naturligtvis har varit
            bra för svensk ekonomi och svensk sysselsättningsutveckling. Men
            det är inte så,
          </note>
          <note>
            Stefan Attefall, att det är den som har skött sysselsättningsuppgången
            i Sverige. Alla länder i Europa har haft del av denna internationella
            konjunkturuppgång, men Sverige är det land som kanske har haft
            den snabbaste sysselsättningsutvecklingen. Det är ett mycket tydligt
            resultat av regeringens ekonomiska politik.
          </note>
          <note>
            På samma sätt var Sverige beroende av den internationella konjunkturnedgången
            i början av 90-talet.
          </note>
          <note>
            Sverige var ett av de länder som hade den snabbaste arbetslöshetsökningen,
            också ett resultat av regeringens ekonomiska politik - den dåvarande
            borgerliga regeringens ekonomiska politik som förstärkte den internationella
            lågkonjunkturen. Det är visat i anslutning till en av finansplanens
            bilagor. Visst kan man med den ekonomiska politiken både försämra
            läget, som skedde i början av 90-talet, och förbättra läget, som
            har skett nu i slutet av 90-talet.
          </note>
          <note>
            Vi hade en arbetslöshet under den borgerliga perioden som var
            10-14 %. Vi har nu pressat ned arbetslösheten kraftigt och bara
            på några år halverat den till nu senast 3,9 %. Men vi socialdemokrater
            är självfallet inte nöjda. Vi vill ha en arbetslöshet som är ännu
            lägre. Det är därför som vi har gått vidare och presenterat det
            s.k. 80-procentsmålet.
          </note>
          <note>
            Konjunkturinstitutet kan självfallet inte, när de gör sina bedömningar,
            veta vilka förslag som regeringen har i vårpropositionen. Konjunkturinstitutets
            bedömning är gjord dessförinnan.
          </note>
          <note>
            Det är en felaktig presentation av regeringens material när man
            säger att inte heller regeringen tror att vi kommer att nå 80-procentsmålet.
            Jo, regeringen trodde redan för fem år sedan att vi kommer att
            nå 4-
          </note>
          <note>
            procentsmålet. Det ifrågasattes också då från borgerligt håll.
            Man sade att vi inte kommer att nå 4-
          </note>
          <note>
            procentsmålet. Det gjorde regeringen till slut. När regeringen
            nu säger att vi tror att vi kommer att nå
          </note>
          <note>
            80-procentsmålet ifrågasätts också det från borgerligt håll.
            Vad som presenteras i finansplanen, i vårpropositionen, är att
            om man med nuvarande inte gör mer saker fram till 2004 kommer
            vi kanske inte att nå 80-
          </note>
          <note>
            procentsmålet. Stefan Attefall tror väl inte att regeringen kommer
            att sitta med armarna i kors, i varje fall kommer inte en socialdemokratisk
            regering att sitta med armarna i kors fram till 2004 och invänta
            att det bara blir 78 % sysselsatta eller så. Vi kommer att återkomma
            i varje vårproposition, i varje budgetproposition och vid varje
            annat tillfälle föreslå insatser som gör att vi ska kunna nå målet
            år 2004.
          </note>
          <note>
            Jag förstår att Stefan Attefall med sin bakgrund är van vid regeringar
            som inte gör särskilt mycket som vi såg i början av 90-talet.
            Nu är det faktiskt en annan regim i det här landet, och den socialdemokratiska
            regeringen tänker göra ännu mer för att öka sysselsättningen.
          </note>
          <note type="speaker">
            Anf. 124 STEFAN ATTEFALL (kd):
          </note>
          <note>
            Fru talman! Det är lite trist att lyssna på finansministern.
            Han håller på att gräva i gamla saker. Själv har finansministern
            lagt fram en vårproposition där det klart klarläggs att skulden
            till 90-talets stora ekonomiska problem låg i den socialdemokratiska
            regeringens ekonomiska politik på 80-talet. Det är säkert saker
            som man kunde ha gjort bättre eller sämre vid
          </note>
          <note>
            90-talets början.
          </note>
          <note>
            Jag är allvarligt oroad för de hundratusentals människor som
            i dag är öppet arbetslösa, i åtgärder, som jobbar deltid men vill
            jobba heltid. Jag frågar:
          </note>
          <note>
            Vad gör regeringen otåligt för att nå 80-
          </note>
          <note>
            procentsmålet? Vi kristdemokrater har ett antal förslag som vi
            tycker skulle hjälpa till för att nå detta.
          </note>
          <note>
            Svaret är ett allmänt gnällande och hänvisning till en massa
            gamla saker tio år tillbaka i tiden. Vi kan hålla på att diskutera
            historieskrivningen, det är möjligt, men som oppositionsparti
            har man rätt att ställa frågan: Vad gör regeringen för att uppnå
            de mål som man själv har satt? Vi kristdemokrater kritiserar mycket
            skarpt målet om 4 % öppen arbetslöshet därför att det skapar utrymme
            för att manipulera med siffror, skyffla undan människor utanför
            statistiken.
          </note>
          <note>
            Men 80-procentsmålet, som säger hur många som ska vara sysselsatta,
            tycker vi är ett rätt sätt att formulera ett mål. Man kan diskutera
            detaljer där, men det är ett rätt sätt att tänka. Det har vi också
            uttryckt på olika sätt. Nu ställer vi oss frågan: Vad gör man
            för att uppnå detta?
          </note>
          <note>
            I Konjunkturinstitutets material ser vi att de stora grupper
            som gör att man inte kommer att nå 80-
          </note>
          <note>
            procentsmålet och som har ökat kraftigt sedan förra högkonjunktur
            för tio år sedan är förtidspensionärer och studerande - det är
            positivt i många stycken att människor studerar - öppet arbetslösa
            och de som är i olika typer av åtgärder. Där finns de många människor
            i dag som vi måste få i arbete. Vi har på olika områden - när
            det gäller rehabilitering, hur vi ska bryta de ökade långtidssjukskrivningarna,
            arbetsmarknadspolitiska insatser, näringspolitiken - lagt fram
            en rad olika förslag. När vi läser vårpropositionen blir vi besvikna.
            Det händer för lite från regeringens sida. Det utreds och hänvisas
            till framtiden, och det är en direkt negativ attityd till många
            förslag.
          </note>
          <note>
            Det här är så pass viktiga frågor att vi måste skapa ett bättre
            spelrum för småföretag inte bara för att starta utan också för
            att kunna växa, skapa bättre förutsättningar för att människor
            kommer i arbete på olika områden. Vi måste också se till att utnyttja
            den oerhört stora potential som finns i Sverige. Då vet vi att
            exempelvis skatter på vissa områden är oerhört negativa för sysselsättningen.
            Den insikten trodde jag faktiskt att finansministern hade.
          </note>
          <note>
            Tydligen är lite regeländringar i aktivitetsgarantin allt som
            finansministern har att ge som besked just nu i alla fall. Sedan
            får vi se i framtiden om det kommer ytterligare förslag. Det är
            tydligen det besked man får i dag från finansministern, och det
            beklagar jag.
          </note>
          <note>
            Anf. 125 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Stefan Attefall tycker att det är trist att jag talar
            om början av 90-talet. Det var en trist period i svenskt ekonomiskt
            liv och svensk politik, oerhört trist period med den högsta arbetslösheten,
            den högsta statsskulden, det största budgetunderskottet och en
            försämrad svensk ekonomi. Vi hade inte bara nolltillväxt, vi hade
            t.o.m. en lägre tillväxt, dvs.
          </note>
          <note>
            att ekonomin bromsades och tillväxten blev mindre och mindre
            i början av 90-talet. Det är trist att behöva hänvisa till det,
            det är en trist referens som tyvärr inte kan glömmas bort eftersom
            de partier som stod bakom den politiken nu förespråkar i stort
            sett samma åtgärder på nytt, tio år senare. Då vill jag verkligen
            varna svenska folket för att göra om det tricket som fick det
            katastrofala resultatet.
          </note>
          <note>
            Stefan Attefall, som inte gillar att tala om det förgångna, har
            uppenbarligen tittat på den bilaga till finansplanen som till
            en del handlar om 80-talet. Nu handlar den faktiskt mest om 90-talet
            med några sidor om 80-talet. Han måste ha läst alldeles fel i
            bilagan eller inte läst alls, möjligen läst felaktiga tidningsreferat.
          </note>
          <note>
            I den bilagan konstateras två saker. Det ena är att den internationella
            konjunkturutvecklingen förstärktes av den borgerliga regeringen
            i början på 90-talet, och vi fick sämre ekonomi i Sverige än man
            fick i omvärlden. Det andra är att i slutet av 90-talet gick ekonomin
            bättre i Sverige än i många övriga länder i
          </note>
          <note>
            Europa, som ett resultat av den ekonomiska politik som regeringen
            nu bedriver.
          </note>
          <note>
            Om 80-talet sägs det egentligen kort att det kanske hade funnits
            skäl att ha en mer restriktiv finanspolitik under vissa skeden
            i slutet av 80-talet. När den dåvarande socialdemokratiska regeringen
            försökte sig på det var det ett starkt motstånd från de borgerliga
            partierna och även från vissa andra partier i den här kammaren.
            Det var en läxa som Stefan Attefall bör ta med sig inför framtiden
            också.
          </note>
          <note>
            Sedan säger Stefan Attefall att det inte finns några förslag
            i vårpropositionen. Nej, om man inte läser vårpropositionen kan
            man inte tillgodogöra sig förslagen. Det finns sida upp och sida
            ned med förslag om hur man kan öka sysselsättningen. Och om det
            är något som Stefan Attefall bör känna sig trygg med är det att
            det socialdemokratiska partiet är oerhört angeläget om att öka
            sysselsättningen. Det lägger ned ett oerhört arbete på att se
            till att fler människor får jobb.
          </note>
          <note>
            Vi har förslag om att minska deltidsarbetslösheten. Vi har förslag
            om att de långtidssjukskrivna ska få chans till en bättre rehabilitering
            och komma tillbaka till arbetslivet. Vi har förslag om att invandrarna,
            som har för hög arbetslöshet, ska få chans att komma in på arbetsmarknaden.
            Vi har förslag om att de arbetshandikappade ska få större insatser.
            Vi har förslag om att en rad arbetsmarknadspolitiska och näringspolitiska
            insatser ska göras. Det gäller bl.a.
          </note>
          <note>
            möjligheten exempelvis för kvinnor och invandrare att i större
            utsträckning starta företag. I sista hand är det ju när det gäller
            det näringspolitiska klimatet faktiskt den allmänna goda tillväxten
            i ekonomin som ger möjlighet för människor och företag att efterfråga
            varor och tjänster. Det är det som har kännetecknat svensk ekonomi
            och gjort den så framgångsrik.
          </note>
          <note>
            Stefan Attefall har säkerligen inte undgått det faktum att Europeiska
            unionens ledning, kommissionen, nyligen gjorde en jämförelse mellan
            Sverige och de övriga 14 EU-länderna. Kommissionen valde ut tolv
            ekonomiska indikatorer, och man kunde konstatera att Sverige hade
            förstaplatsen när det gällde fem av de tolv indikatorerna. Det
            fanns inget land som var i närheten av denna lysande förstaplacering
            som Sverige hade. Jag förstår att det smärtar en företrädare för
            den borgerliga oppositionen att den svenska ekonomin har varit
            så framgångsrik. Och den har varit framgångsrik exempelvis, som
            Europeiska unionens kommission konstaterar, när det gäller att
            sysselsätta äldre arbetskraft. Vi är bäst i Europa på att se till
            att människor i åldern 55-65 år får jobb. Det är annorlunda. Var
            det någon som var bäst på något för tio år sedan så var det väl
            på att sätta folk i arbetslöshet.
          </note>
          <note>
            Det var regeringen Bildt bäst på i Europa.
          </note>
          <note type="speaker">
            Anf. 126 STEFAN ATTEFALL (kd):
          </note>
          <note>
            Fru talman! Jag kan gärna ha en särskild interpellationsdebatt
            om krisen på 90-talet, dess orsaker och verkan. Bl.a. kan jag
            då peka på hur sysselsättningen steg kraftigt i slutet av den
            borgerliga regeringens tid, och hur den socialdemokratiska regeringen
            bröt den sysselsättningsuppgång som fanns och sänkte sysselsättningen
            till en extremt låg nivå för att först 1997, när det blev vind
            i seglen bl.a. på grund av internationell konjunktur, börja öka
            sysselsättningen.
          </note>
          <note>
            80-talets ekonomisk-politiska fiasko får faktiskt socialdemokraterna
            ta ett stort ansvar för. Kjell-Olof
          </note>
          <note>
            Feldt har också både i sin bok och senare bekräftat hur oerhört
            svårt det var att få till stånd något slags vettigt tänkande i
            de socialdemokratiska leden kring den ekonomiska politiken.
          </note>
          <note>
            Jag kan ta det här med aktivitetsgarantin som ett exempel. Den
            tas då fram i svaret som ett exempel på någonting som är verkligt
            stort för att vi ska klara 80-
          </note>
          <note>
            procentsmålet. Vad jag har kunnat se i budgeten handlar det om
            att ändra från ett "ska" till ett "bör"
          </note>
          <note>
            när det gäller regelverket. Vi kristdemokrater har sagt att det
            är en sak som kan vara ett bra inslag. Men man ska inte forcera
            fram det så som man gjorde förra året. Man drog i gång en försöksverksamhet
            den 1
          </note>
          <note>
            april, fattade beslut i kammaren om permanent verksamhet i slutet
            av april, och den 1 augusti drog man i gång i full skala med 25
            000 människor i de här åtgärderna. Man misstänker faktiskt att
            just en öppen arbetslöshet på 4 % var det viktiga målet, inte
            att skapa en bra åtgärd för de långtidsarbetslösa. Men rätt utformad
            kan den vara ett bra inslag, har vi sagt.
          </note>
          <note>
            Men vad KI också säger, som är intressant att få en slutlig kommentar
            om från finansministern, är att den öppna arbetslösheten vid ett
            slutet produktionsgap bedöms vara strax under 4 %, vilket är högre
            än i slutet av 80-talet. Detta indikerar att arbetslösheten har
            sjunkit till vad som bedöms vara nära den långsiktigt hållbara
            nivån. KI är alltså rädd för att vi inte kommer att kunna pressa
            arbetslösheten mycket lägre. Man kan diskutera om KI drar rätt
            slutsatser, men den oro som KI uttrycker verkar inte finansministern
            se som något problem. Vi kanske har ett problem med att strukturerna
            i vår ekonomi inte är tillräckligt dynamiska för att kunna pressa
            arbetslösheten ytterligare nedåt och få ut fler människor i arbete.
            Det är det som oroar mig mera än vem som har en korrekt historiebeskrivning,
            men det verkar vara det senare som engagerar finansministern mest.
          </note>
          <note>
            Anf. 127 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Historiebeskrivningen är faktiskt viktig. Om de partier
            som gjorde misstag i början av 90-
          </note>
          <note>
            talet vill göra om misstagen tio år senare tycker jag att det
            är min skyldighet att upplysa svenska folket om att det faktiskt
            är ett riskabelt borgerligt projekt som riskerar att återinsättas
            om det skulle bli en borgerlig majoritet här i kammaren.
          </note>
          <note>
            Jag förstår inte riktigt Stefan Attefalls resonemang när han
            först säger att han efterlyser ett antal förslag och idéer från
            regeringens sida för att öka sysselsättningen. Sedan säger han
            i nästa skede att de idéer och förslag som vi har väl inte var
            så bra. Det gick för fort, och det hände alldeles för snabbt.
            Det var för många idéer vi hade. Man måste bestämma sig för en
            linje. Antingen efterlyser man högre aktivitet eller också är
            man emot den högre aktiviteten. Attefall tycks vara inne på båda
            linjerna samtidigt. Det höjer möjligtvis hans debattaktivitet
            men inte någon ekonomi i det här landet i varje fall.
          </note>
          <note>
            Under senare tid har faktiskt långtidsarbetslösheten halverats
            i Sverige, den långtidsarbetslöshet som drevs upp till oanade
            nivåer under den borgerliga tiden. Det tycker jag är oerhört viktigt.
            Ett av de instrument som har kunnat användas för att just bekämpa
            långtidsarbetslösheten har ju varit den form av anställningsstöd
            som regeringen införde för några år sedan. Men det har också under
            senare tid varit just den aktivitetsgaranti som går ut på att
            bryta den kedja som har funnits av tidigare insatser när det gäller
            arbetsmarknadsåtgärder och arbetslöshetsersättning.
          </note>
          <note>
            Det är oerhört viktigt. På det området kan aktivitetsgarantin
            vara oerhört framgångsrik. Vi har ändå betydligt färre personer
            i dag i arbetsmarknadspolitiska åtgärder än vad vi hade för ett
            par år sedan. Det är vanliga jobb som arbetsmarknaden har fått,
            och av de över 130 000 nya jobb som vi fick under det senaste
            året finns de allra flesta på den privata tjänstemarknaden, som
            är den snabbast växande delen av den svenska arbetsmarknaden.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 2000/01:339 om tingsrättsnedläggningar
            i Värmlands och Örebro län
          </note>
          <note>
            Anf. 128 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Rolf Åbjörnsson har frågat mig om jag är beredd att
            ändra domkretsindelning och flytta över mål från förvaltningsdomstolarna
            för att bevara de mindre tingsrätterna och om jag är beredd att
            slå samman förvaltningsdomstolarna med de allmänna domstolarna
            för att effektivisera domstolsväsendet och bevara de mindre tingsrätterna.
          </note>
          <note>
            Inledningsvis vill jag erinra Rolf Åbjörnsson om skrivelsen Reformeringen
            av domstolsväsendet - en handlingsplan (skr. 1999/2000:106) som
            regeringen överlämnade till riksdagen våren 2000. Regeringen har
            också nyligen till riksdagen överlämnat en skrivelse med information
            om hur reformarbetet utvecklas (skr. 2000/01:112).
          </note>
          <note>
            Hela landet har behov av dömande verksamhet av hög kvalitet.
            Samhällsutvecklingen har under lång tid gjort det allt tydligare
            att dagens organisation måste reformeras för att vi även i framtiden
            ska ha ett väl fungerande domstolsväsende.
          </note>
          <note>
            I skrivelsen till riksdagen lade regeringen fast ett antal principer
            som bör vara vägledande vid reformeringen av våra domstolar. Dessa
            är bl.a. att reformarbetet ska bedrivas med utgångspunkt i de
            krav som medborgarna har rätt att ställa på snabbhet, kvalitet
            och service, att domstolarna ska vara moderna och attraktiva arbetsplatser,
            att domstolsorganisationen ska utformas så att hög kompetens i
            allt dömande garanteras och att dömande verksamhet ska finnas
            nära medborgarna och bedrivas i alla delar av landet.
          </note>
          <note>
            För att skapa förutsättningar för att förverkliga regeringens
            mål inriktas reformarbetet på att utveckla domstolsväsendets organisation
            och arbetsformer, att öka kompetensutvecklingen för all personal,
            att ge förutsättningar för en mer långtgående specialisering av
            domarnas arbetsuppgifter, bredda rekryteringen av domare, förenkla
            förfarandet i såväl underrätterna som överrätterna, utveckla domstolarnas
            teknikstöd och att skapa större förutsättningar för samverkan
            mellan domstolar.
          </note>
          <note>
            För att genomföra dessa reformer krävs en yttre domstolsorganisation
            där verksamheten vid varje domstol är av tillräcklig omfattning
            för att nå högt ställda mål om kvalitet, snabbhet och service.
            Samtidigt ska domstolsorganisationen möta medborgarnas berättigade
            krav på geografisk närhet till dömande verksamhet. För att förena
            dessa mål krävs olika lösningar i olika delar av landet. Det kan
            ske genom att tingsrätter läggs samman, att verksamheten bedrivs
            i en domkrets med permanent verksamhet på mer än en ort. Tillgängligheten
            och den lokala förankringen tillgodoses genom att domstolen har
            tingsställe vid en eller flera orter. Denna bedömning, som redovisas
            i handlingsplanen, har riksdagens majoritet ställt sig bakom (bet.
            1999/2000:JuU22, rskr.
          </note>
          <note>
            1999/2000:255).
          </note>
          <note>
            När det gäller domstolsorganisationen har reformarbetet rent
            praktiskt bedrivits på det sättet att
          </note>
          <note>
            Domstolsverket på eget eller på berörda domstolars initiativ
            sett över organisationen i en viss region. I
          </note>
          <note>
            några fall har regeringen gett Domstolsverket i uppdrag att utreda
            en viss region och lämna förslag på den framtida domstolsorganisationen.
            Domstolsverket har remitterat utredningarna till berörda myndigheter
            och kommuner och därefter gett in sitt förslag till regeringen.
            Efter regeringens ställningstagande har förslaget anmälts till
            riksdagen. Även om det är regeringen som bestämmer om indelningen
            i domsagor och därmed antalet tingsrätter har riksdagen ett avgörande
            inflytande på frågan.
          </note>
          <note>
            En av Domstolsverket utsedd utredare har nyligen lagt fram ett
            förslag om tingsrätterna i Värmlands län och tingsrätterna i Lindesberg
            och Karlskoga. Förslaget innebär att tingsrätterna i Arvika, Sunne
            och
          </note>
          <note>
            Kristinehamn sammanläggs med tingsrätten i Karlstad samt att
            tingsrätterna i Lindesberg och Karlskoga sammanläggs med tingsrätten
            i Örebro. Berörda myndigheter och kommuner ges nu tillfälle att
            lämna synpunkter på utredarens förslag. Därefter kommer
          </note>
          <note>
            Domstolsverket att ta ställning till hur verket ser på frågan
            och redovisa detta till regeringen.
          </note>
          <note>
            Regeringen kommer givetvis att överväga frågan noga innan det
            slutliga ställningstagandet görs och ta stor hänsyn till de synpunkter
            som förs fram under remissbehandlingen. Som regeringen uttryckte
            redan i handlingsplanen måste tingsrättsorganisationen utformas
            utifrån varje regions särskilda förutsättningar såsom geografiska
            avstånd och tillgängliga kommunikationer. Ett alternativ till
            sådan sammanläggning som utredaren föreslagit kan vara att verksamheten
            bedrivs på flera orter med en gemensam domkrets eller att särskilda
            tingsställen inrättas. En lösning med gemensam domkrets har genomförts
            i bl.a. Blekinge län, Västmanlands län och Östergötlands län och
            nyligen föreslagits för bl.a. tingsrätterna i Ångermanland. I
            dessa fall och vid kommande organisationsförändringar är det viktigt
            att vi finner lösningar för att stärka kvaliteten i den dömande
            verksamheten samtidigt som medborgare har ett rimligt avstånd
            till en domstol.
          </note>
          <note>
            Jag varken kan eller vill föregripa regeringens ställningstagande
            när det gäller tingsrättsorganisationen i Värmlands län och tingsrätterna
            i Lindesberg och Karlskoga. Jag vill också framhålla att innan
            beslut fattas kommer regeringen, på motsvarande sätt som skett
            inför varje förändring av tingsrättsorganisationen, att anmäla
            frågan till riksdagen.
          </note>
          <note>
            Försöksverksamheter med gemensam lagman och samverkan mellan
            länsrätter och tingsrätter har genomförts. Den 30 oktober 2000
            fick en särskild utredare i uppdrag att biträda Justitiedepartementet
            med att utreda samordningen av vissa tingsrätter och länsrätter
            främst för att utreda vilka eventuella författningsändringar som
            behövs. Utredarens förslag är nu remitterat, och regeringen avser
            att återkomma till riksdagen med författningsförslag i budgetpropositionen
            för år 2002. Utgångspunkten för översynen har varit att de samverkande
            domstolarna ska vara två självständiga myndigheter. Det är inte
            en framkomlig väg att slå sönder en väl fungerande förvaltningsdomstolsorganisation
            för att försöka bevara den nuvarande tingsrättsorganisationen.
          </note>
          <note type="speaker">
            Anf. 129 ROLF ÅBJÖRNSSON (kd):
          </note>
          <note>
            Fru talman! Tack för svaret, justitieministern. Jag beklagar
            att jag inte kunde vara med på debatten den
          </note>
          <note>
            24 härförleden utan har förlängt det hela med ytterligare en
            vända.
          </note>
          <note>
            Det är inte mycket att glädjas åt i det här svaret utifrån mina
            utgångspunkter. Naturligtvis sägs det väldigt mycket bra i det.
            Riksdagen har också underställts sådana här skrivningar rätt många
            gånger, och jag tror egentligen inte att någon invänder mot vad
            som där sägs. Men jag skulle på något sätt vilja komma in lite
            grann bakom orden.
          </note>
          <note>
            Det känns som om det sedan många år har funnits en aktiv vilja
            att koncentrera de allmänna domstolarna till residensstäderna,
            vilket skulle innebära en omfattande nedläggning av de mindre
            tingsrätterna.
          </note>
          <note>
            Detta har inte varit parlamentariskt möjligt, och man har då
            försökt att komma fram på andra vägar. Man har också, menar jag,
            hittat en teknik för att nå framgång.
          </note>
          <note>
            Här undrar jag, nästan som en gräsrot, vad det är man är ute
            efter. Från början var det att spara pengar.
          </note>
          <note>
            Det var under den förra mandatperioden med början
          </note>
          <note>
            1994, då rättsväsendet fick en massa stryk. Även domstolarna
            skulle då underkasta sig det ekonomiska reningsbadet. Men sedan
            svängde man och sade att det inte var ekonomiska skäl utan en
            fråga om kvalitet. Sedan har man byggt upp en semantik kring detta
            som låter väldigt bra. Men samtidigt har man egentligen aldrig
            mött något reformbehov. Jag skulle inte vilja tala om reformer
            här utan förändringar, möjligen för att tillgodose Statskontorets
            idéer om en centraliserad statsförvaltning. Ta t.ex. Sollefteå,
            som i dag förmodligen inte har något rättsliv över huvud taget.
          </note>
          <note>
            Åklagarna försvann, poliserna har försvunnit och nu faller tingsrätten.
            Man har inget rättsliv över huvud taget.
          </note>
          <note>
            Vi kristdemokrater har hävdat som övergripande princip att vi
            ska ha ett livaktigt, kompetent och lokalt förankrat rättsliv.
            Och då menar vi lokalt förankrat rättsliv, inte bara i residensstäderna.
            Inte heller den här kansliortslösningen är någon riktig lösning.
            Har man släppt tingsrätten lokalt så har man. Det går inte att
            skicka ut folk hit och dit utan att domstolen tappar sin identitet.
            Det är mycket viktigt att domstolen har denna identitet eftersom
            rättsväsendet och de självständiga domstolarna, menar vi, är en
            del av konstitutionen. Då kan man inte ha människor som far hit
            och dit utan en inre sammanhållning. Och detta får gärna kosta
            pengar. Detta har ingenting med ekonomi att göra, utan det är
            en kulturfråga.
          </note>
          <note>
            En grundläggande fråga är just detta med kvaliteten. Varifrån
            kommer idén om att de mindre tingsrätterna inte fungerar väl?
            När jag frågar folk, och jag har rest runt i åratal nu, är det
            ingen som säger att en mindre tingsrätt dömer sämre, utan det
            hänger på enskilda domare. Det finns tokstollar såväl i mindre
            tingsrätter som i stora.
          </note>
          <note type="speaker">
            Anf. 130 RAGNWI MARCELIND (kd):
          </note>
          <note>
            Fru talman! Jag instämmer i interpellantens oro över den pågående
            centraliseringen och det s.k. reformarbetet. Jag slog upp ordet
            "reform" i Norstedts ordbok, och det står faktiskt att det är
            en
          </note>
          <note>
            "(samhällelig) förändring som är avsedd att leda till förbättring".
            Hur jag än funderar, Thomas Bodström, kan jag inte få det att
            gå ihop att de nedläggningar som sker i dag är en förbättring
            för samhället eller för rättsväsendet.
          </note>
          <note>
            På grund av att antalet tingsrätter och platsen där en tingsrätt
            ska vara förlagd i dag regleras i förordningen har regeringen
            kunnat avgöra en fråga som borde ha behandlats i riksdagen. I
            svaret säger Thomas Bodström: "Även om det är regeringen som bestämmer
            om indelningen i domsagor och därmed antalet tingsrätter har riksdagen
            ett avgörande inflytande på frågan." Lite längre ned i svaret
            står det att innan några ytterligare beslut fattas kommer frågan
            att anmälas till riksdagen. Jag undrar hur detta starka inflytande
            från riksdagen ska gå till om frågan
          </note>
          <note>
            "anmäls" till riksdagen.
          </note>
          <note>
            Tidigare var skälen för nedläggningarna ekonomiska, precis som
            Rolf Åbjörnsson har tagit upp här.
          </note>
          <note>
            Efter Domstolskommitténs kollaps har nu de här kvalitetsmässiga
            skälen åberopats. Jag skulle än en gång vilja ställa samma fråga
            som Rolf har ställt: Om det här inte är en ekonomisk fråga, Thomas
            Bodström
          </note>
          <note>
            - verket bedömer trots allt att den samlade rationaliseringspotentialen
            uppgår till 25 miljoner kronor, vilket är en spott i havet med
            tanke på vad detta innebär för hela landet - vilka undersökningar
            lutar sig regeringen emot när man säger att det är kvalitetsmässiga
            skäl? Vad finns det för dokumentation som styrker att de mindre
            tingsrätterna skulle vara mindre kvalificerade eller ha en sämre
            kvalitet?
          </note>
          <note>
            Sedan säger Thomas Bodström så här i svaret:
          </note>
          <note>
            "Som regeringen uttryckte redan i handlingsplanen måste tingsrättsorganisationen
            utformas utifrån varje regions särskilda förutsättningar såsom
            geografiska avstånd och tillgängliga kommunikationer."
          </note>
          <note>
            Då är min nästa fråga: Är verkligen nedläggningarna av tingsrätterna
            en genomtänkt glesbygdspolitik?
          </note>
          <note>
            Vilka konsekvenser får detta t.ex. för inlandet, om vi tittar
            närmare på Jämtland, Gävleborgs län och
          </note>
          <note>
            Värmlands län? Vilka konsekvenser får det, och vilken helhetssyn
            har regeringen använt vid den här bedömningen?
          </note>
          <note>
            Min nästa fråga utgår från kostnaderna: Har Justitiedepartementet
            beräknat kostnaderna för det resande detta kommer att innebära
            för nämndemän, för vittnesstöd, för vittnen, för den tilltalade,
            för åklagare, för domare osv.? Finns det någon kalkyl på vad det
            här kommer att kosta i t.ex. mitt hemlän, där det kan röra sig
            om 20 mil enkel resa för att komma till en tingsrätt i t.ex. Hudiksvall,
            om den i Bollnäs läggs ned? Finns det några beräkningar på vad
            det kommer att kosta om förhandlingarna pågår i flera dagar eller
            vid inställda förhandlingar, där man måste göra om hela proceduren?
            Det är faktiskt så att kriminalvårdens transporter under 1999
            kostade 1 miljard och det gällde bara transporten av de tilltalade.
          </note>
          <note>
            Anf. 131 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Sammanläggningen av domstolar är en mycket svår fråga.
            Det är därför som regeringen också vid ett par tillfällen har
            ändrat sina första förslag och tagit större hänsyn till den lokala
            opinionen.
          </note>
          <note>
            Tanken bakom den sammanläggning som har gjorts är att det ska
            bli bättre och effektivare för medborgarna. Under min tid har
            det i vart fall inte varit några ekonomiska skäl och det tycker
            jag inte heller att det ska vara i framtiden. Jag tror inte att
            det ger några stora ekonomiska vinster att lägga samman domstolarna,
            utan det görs av effektivitets- och kvalitetsskäl.
          </note>
          <note>
            Men det är inte säkert att vi bara ska gå mot större domstolar.
            Tvärtom är frågan nu aktuell om inte
          </note>
          <note>
            Stockholms tingsrätt är för stor. Om de blir för stora blir det
            ineffektivt bara av den anledningen och man kan få det bättre
            genom att kanske ha ett par domstolar.
          </note>
          <note>
            Men några skäl till att de allra minsta kan sammanläggas är förstås
            att det självklart kan bli bättre om man lägger samman en tingsrätt
            där det finns en och en halv domartjänst med en där det är två
            och en halv domartjänster.
          </note>
          <note>
            Ett annat skäl är att det är mer komplicerat för våra domare
            i dag än det har varit tidigare. Varje domare ska nu känna till
            hela EG-rätten, vilket inte behövdes tidigare. Det är betydligt
            svårare att vara domare i dag än det var för kanske bara 10-15
            år sedan.
          </note>
          <note>
            Kompetensutvecklingen kan, just med tanke på att man frigör en
            del av domarens tid, bli betydligt bättre om man lägger samman
            domstolar. Föräldraledighet, semesterledighet är andra skäl.
          </note>
          <note>
            Jag tycker dock att man ska vara ödmjuk inför det här och inte
            vara alltför tvärsäker på att det blir bättre eller att det blir
            sämre. Ett skäl till det är att det i höst kommer att ske en utvärdering
            för att man ska kunna följa upp om det blev så mycket bättre som
            man hade trott och om det blev de fördelarna.
          </note>
          <note>
            Ett annat skäl till att jag tycker att man ska ha en ödmjuk inställning
            är just att dessa sammanläggningar av tingsrätterna anmäls till
            riksdagen för att man ska kunna se om det finns en riksdagsmajoritet
            bakom, vilket det har funnits vid varje enskilt tillfälle tidigare
            och som det förhoppningsvis också ska finnas i framtiden.
          </note>
          <note type="speaker">
            Anf. 132 ROLF ÅBJÖRNSSON (kd):
          </note>
          <note>
            Fru talman! Den lokala förankringen har nämnts.
          </note>
          <note>
            För att levandegöra detta kan jag säga att vi har varit inne
            på att man skulle kunna se över förvaltningsdomstolarna. Jag kan
            hålla med om att det kan förefalla lite djärvt. Men det är också
            en fråga om hur stark önskan är att ha ett lokalt rättsliv.
          </note>
          <note>
            Dessutom kan man ha många synpunkter på förvaltningsdomstolarna.
            Att alltså ha två parallella rättssystem, med rättsbildning ytterst
            i två olika instanser - vi har ju två högsta domstolar - är i
            och för sig inte bra. Men jag ska inte gå in alltför mycket på
            det. Jag ska bara polemisera lite grann mot den här meningen,
            som jag i och för sig har stött på flera gånger, att man inte
            ska slå sönder en väl fungerande förvaltningsdomstolsorganisation
            för att bevara tingsrätterna.
          </note>
          <note>
            Ja, någon väl fungerande förvaltningsdomstolsorganisation har
            vi ju inte. Det är ju ett eländes elände med dessa domstolar.
            Då tänker jag naturligtvis framför allt på skattemålen. Det är
            en katastrof om man råkar ut för en skattetvist. Att behöva vänta
            fem-tio år för att få en fråga avgjord kan man inte säga är uttryck
            för en väl fungerande förvaltningsdomstolsorganisation.
          </note>
          <note>
            Dessutom finns det alla möjliga andra mål som inte går särskilt
            bra i den organisationen. Man kan säga att det beror på bristande
            resurser. Vi har varit överens här i kammaren om att förvaltningsdomstolarna
            ska ha mer resurser. Men, tyvärr, jag tror inte att det är den
            enda medicinen som behövs. Möjligen skulle man slå ihop och liva
            upp den administrativa delen. Det är inte bra att handlägga bara
            på papper.
          </note>
          <note>
            Det finns en benägenhet att då lägga på hög. Jag tror alltså
            att man skulle kunna skapa en mer vitaliserad rättskultur vid
            en sammanslagning.
          </note>
          <note>
            Man kan också tänka sig att vissa måltyper förs över från förvaltningsdomstolarna.
            I ekobrottssammanhang skulle man kunna tänka sig att skattemål
            och skattebrottmål handläggs ihop och körkortsmål, vårdnadstvister.
            Det är ju en cirkus utan like när vi har de här vårdnadstvisterna
            som går genom allmänna domstolar och sedan i förvaltningsdomstolar.
            Det här kan man hålla på med i åratal.
          </note>
          <note>
            Det finns många sådana synpunkter man kan ha.
          </note>
          <note>
            Man kan även ändra domkretsindelningen. Hallsbergs tingsrätt
            tror jag att man hade kunnat rädda genom att bara skära loss en
            bit av Örebro tingsrätts domkrets.
          </note>
          <note>
            Då hade man sluppit bygga nya lokaler i Örebro för att härbärgera
            Hallsbergs tingsrätt som redan hade ett mycket väl fungerande
            tingshus.
          </note>
          <note>
            Det finns andra vägar att gå om man verkligen på allvar skulle
            vilja ha kvar ett lokalt förankrat rättsliv.
          </note>
          <note>
            Men jag tror inte att man vill det, utan man vill ha detta på
            länsnivå. I Karlskrona har man tydligen genomfört en administrativ
            sammanslagning med en lagman för bägge tingsrätterna, men med
            skilda myndigheter, dvs. ingen myndighet har någon riktig chef.
          </note>
          <note>
            Det kan bara vara ekonomer som har kommit på den idén.
          </note>
          <note type="speaker">
            Anf. 133 RAGNWI MARCELIND (kd):
          </note>
          <note>
            Fru talman! Inga ekonomiska vinster, säger Thomas Bodström. Jag
            måste faktiskt hålla med. Det är precis det vi hävdar hela tiden.
            Vi tror tvärtom att det här långsiktigt kommer att innebära ekonomiska
            konsekvenser som inte Justitiedepartementet har gjort beräkningar
            på, och det är ju mycket oroväckande. Vi har sett gång på gång
            när vi har gjort sådana här förändringar i systemen att om man
            inte beräknar kostnaderna på längre sikt står man kanske där med
            huvudet i sanden och måste börja om, precis som vi kan se sker
            inom polisväsendet.
          </note>
          <note>
            Sedan säger Thomas Bodström igen att det handlar om kompetensen
            och att alla domare nu måste känna till och kunna EG-rätten. Jag
            har varit runt till ganska många tingsrätter och pratat med väldigt
            många lagmän. Jag har varit på platser där man säger:
          </note>
          <note>
            Vi har aldrig haft behov av att över huvud taget känna till EG-rätten,
            för det har inte kommit upp några sådana domar. Kommer de upp
            finns det så enormt mycket information att hämta in från Internet,
            men också från andra i närstående domstolar som kan det här. Det
            här tycker jag är en oerhört dålig argumentation.
          </note>
          <note>
            Vidare säger Thomas Bodström att det ska komma en utvärdering.
            Då skulle jag vilja fråga: Vem är det som ska göra den? Jag hoppas
            att det inte är
          </note>
          <note>
            Domstolsverket.
          </note>
          <note>
            Thomas Bodström säger också att det måste reformeras för att
            vi ska få ett fungerande domstolsväsende. Jag tror att den här
            reformeringen bara kommer att skada domstolsväsendet och rättssäkerheten
            i
          </note>
          <note>
            Sverige. Riksåklagaren har också påpekat att säkerheten är mycket
            dålig, särskilt på orter där det inte finns någon egentlig tingsrätt,
            utan bara lokaler som används av domsagans tingsrätt.
          </note>
          <note>
            Vad vill Thomas Bodström göra för att skapa säkerhet och för
            att se till att vi får ett fungerande rättsväsende? Vad finns
            det för beräkning av de kostnader som faktiskt kommer att visa
            sig om vi bara har en tingsrätt i varje län?
          </note>
          <note type="speaker">
            Anf. 134 ELVER JONSSON (fp):
          </note>
          <note>
            Fru talman! Den här debatten är ett led i regeringens nedrustning
            som går som en våg över landet. Det gäller inte bara rättsväsendet
            utan det gäller vägar, postens kassaservice och polisen.
          </note>
          <note>
            Justitieministern säger att detta måste ske för att detta ska
            bli bättre och effektivare. På det spåret var justitieministerns
            företrädare inne på. I några debatter fick jag svaret att också
            vid tingsrätter finns det skäl att få ett korrekt bemötande. På
            min replik om de mindre tingsställena har ett mindre korrekt bemötande
            backade hon från detta påstående och hänvisade till effektivitetskravet.
          </note>
          <note>
            Så gick man då bakvägen. Det fanns inget parlamentariskt stöd
            för en förändring och nedrustning av tingsrätternas geografiska
            placering. Då gjorde man som i Åmål, ett näraliggande område till
            det som nu diskuteras, dvs. Örebro och Värmland, nämligen att
            vakanta tjänster inte besattes, hyresavtal sades upp.
          </note>
          <note>
            Sedan sade man att det inte går att ha ett lagting utan personal
            och lokaler. Så gör man när man inte kan tukta folkviljan eller
            parlamentariker i en utredningsgrupp.
          </note>
          <note>
            När det gäller landskapet Dalsland saknas mycket av den service
            som staten ansvarar för. När det gäller
          </note>
          <note>
            Vänersborg får man resa de tio milen. De tilltalade infinner
            sig inte alltid. De hänvisar till att det inte klarar att ordna
            sin resa. Det är inte den cirkulation som det är tänkt inom nämndemannaverksamheten.
          </note>
          <note>
            De hinner inte sätta av den tid som behövs. Vittnen saknas ofta
            - man hänvisar till de yttre omständigheterna. Så blev Åmål ett
            av de första offren.
          </note>
          <note>
            Nu säger justitieministern i ett försök att lugna opinionen att
            detta ska utvärderas. Det är klart att det är hög tid att göra
            det. Sedan har man gett sig på andra verksamheter.
          </note>
          <note>
            Fru talman! Inskrivningsmyndigheterna är redan centraliserade
            till ett fåtal platser. Det betyder att de handhar lika stora
            områden som Vägverket - ingen jämförelse i övrigt. När man träffar
            personalen - inte sällan en stor majoritet av kvinnor - är det
            klart att man känner sig lite generad över hur staten hanterar
            sin personalpolitik. Det är bara en sida av saken, fru talman.
            "Reformen" har inte blivit den framgång som justitieministern
            och hans företrädare har påstått. Den är ett nederlag för svenskt
            rättsväsende.
          </note>
          <note>
            Anf. 135 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag har inte en lika mörk bild av våra domstolar
            som Åbjörnsson. Vi har en väl fungerande förvaltningsdomstol.
            Däremot delar jag uppfattningen att handläggningstiden bör bli
            kortare, inte minst vad gäller skattemål.
          </note>
          <note>
            Det finns fördelar att vinna i ett visst samarbete, inte minst
            administrativt. Däremot är jag inte beredd att verka för en sammanläggning
            av två fungerande system.
          </note>
          <note>
            Vad gäller frågan om ekonomi vill jag upprepa att jag inte tror
            att det blir några större ekonomiska vinster, inte heller att
            det skulle vara några ekonomiska förluster. Men jag vill understryka
            att det inte är av ekonomiska skäl som jag verkar för en sammanläggning.
            Om man har den åsikten bör man inte ha en massa detaljerade beräkningar.
            Detta sker av effektivitetsskäl. Det är tydligt att vi har olika
            uppfattningar. Vi kanske ska vara något försiktiga med alltför
            säkra slutsatser även från interpellanternas sida tills vi har
            fått utvärderingen. Den kommer att läggas fram i höst av Domstolsverket.
          </note>
          <note type="speaker">
            Anf. 136 ROLF ÅBJÖRNSSON (kd):
          </note>
          <note>
            Fru talman! Nej, man ska aldrig vara för säker här i livet. Betyder
            det att det blir inga beslut före utvärderingen har ägt rum?
          </note>
          <note>
            Jag ska "skicka med" - som det sägs i politiska sammanhang -
            farhågan för idén att för att skapa administrativa vinster centraliserar
            man, men sedan säger man att man ska behålla verksamheten lokalt.
          </note>
          <note>
            Det var det Centerpartiet gick på. Man trodde att verksamheten
            skulle vara kvar lokalt, och det var viktigt att ha folk på orten.
            Så blev det inte. Den administrativa centraliseringen medförde
            också att verksamheten blev centraliserad.
          </note>
          <note>
            Man ska vara observant på att det är oroväckande och farligt
            i ett samhälle om de rättsliga institutionerna bara finns i centralorterna,
            residensstäderna, och i övrigt är det bara vinden som susar.
          </note>
          <note type="speaker">
            Anf. 137 ELVER JONSSON (fp):
          </note>
          <note>
            Fru talman! Justitieministerns senaste inlägg gör mig mer hoppfull.
            Det skulle vara intressant att höra om justitieministern jakande
            kan besvara den fråga som Åbjörnsson ställde, nämligen om man
            väntar med beslut till efter utvärderingen. Jag har, fru talman,
            velat peka på vad som redan har hänt och där det är stora svårigheter.
            Jag påstår att detta är ett led i den nedrustning som regeringen
            håller på med och som drabbar väldigt hårt områden som i övrigt
            är illa utsatta när det gäller svag offentlig service.
          </note>
          <note>
            Det är bra t.ex. att man från utskottets sida - både från talesmän
            här och vice ordförandens sida - har försökt att bromsa. Justitieministern
            säger att det finns en majoritet för en reform i riksdagen, men
            den är nog så tvetydig. Jag vill påstå att den är nog så frampressad.
            Det framkom i interpellationssvaret att det är Domstolsverket
            som på eget eller berörda domstolars initiativ har sett över organisationen
            i regionen. Där tycker jag att man ska ta mera hänsyn till vad
            det parlamentariskt finns stöd för. Annars blir det för många
            förlorare i en sådan reform. Det är allmänheten och personalen.
            Jag tror, fru talman, att rättsväsendet överlag kan lida ett stort
            nederlag.
          </note>
          <note>
            Anf. 138 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Den här diskussionen lär fortsätta, och den bör fortsätta.
            Det är så viktiga saker att det måste finnas en ständig diskussion.
          </note>
          <note>
            Svaret på frågan om det ska stoppas nu är följande. Bland det
            värsta för dem med negativ inställning är ovissheten. Därför bör
            det hela inte vara för utdraget, samtidigt som utvärderingen bör
            tas på största allvar.
          </note>
          <note>
            Några av förslagen är nu långt gångna, även om regeringen ännu
            inte har tagit ställning. Det gäller bl.a. Karlstad, Örebro och
            Östersund. Det arbetet kommer att fortsätta. Regeringen och Domstolsverket
            har inte tagit ställning än. Däremot har vi beslutat att vänta
            med det som berör Bohuslän - Vänersborg,
          </note>
          <note>
            Uddevalla, Trollhättan, Stenungsund och Strömstad -
          </note>
          <note>
            genom att vänta på den utvärdering som nu kommer att äga rum.
          </note>
          <note>
            Överläggningen var härmed avslutad.
          </note>
          <note>
            21 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            2000/01:128 Meddelande från kommissionen till rådet, Europaparlamentet,
            Ekonomiska och sociala kommittén och Regionkommitten om genomförandet
            av gemenskapsstrategin och handlingsplanen om förnybara energikällor
            (1998-2000)
          </note>
          <note>
            KOM (2001) 69 till näringsutskottet
          </note>
          <note>
            2000/01:129 Kommissionens andra rapport om ekonomisk och social
            sammanhållning KOM (2001)
          </note>
          <note>
            24 till näringsutskottet
          </note>
          <note>
            22 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            2000/01:75 till konstitutionsutskottet
          </note>
          <note>
            23 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utbildningsutskottets betänkande 2000/01:UbU14
          </note>
          <note>
            Justitieutskottets betänkande 2000/01:JuU21
          </note>
          <note>
            24 § Bordläggning
          </note>
          <note>
            Anmäldes och bordlades
          </note>
          <note>
            Socialförsäkringsutskottets betänkande
          </note>
          <note>
            2000/01:SfU9 Migration och asylpolitik
          </note>
          <note>
            25 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 27 april
          </note>
          <note>
            2000/01:429 av Sonja Fransson (s) till statsrådet
          </note>
          <note>
            Ingegerd Wärnersson
          </note>
          <note>
            Gymnasieungdomar med funktionshinder
          </note>
          <note>
            2000/01:430 av Kjell-Erik Karlsson (v) till miljöminister Kjell
            Larsson
          </note>
          <note>
            Hotet mot havens mångfald
          </note>
          <note>
            2000/01:431 av Roy Hansson (m) till utrikesminister
          </note>
          <note>
            Anna Lindh
          </note>
          <note>
            Flyktingbarnen i Mellanöstern
          </note>
          <note>
            2000/01:432 av Carina Hägg (s) till kulturminister
          </note>
          <note>
            Marita Ulvskog
          </note>
          <note>
            Forskning om kirunasvenskarna
          </note>
          <note>
            2000/01:433 av Ulla-Britt Hagström (kd) till statsrådet Ingegerd
            Wärnersson
          </note>
          <note>
            Trafikutbildning i skolan
          </note>
          <note>
            2000/01:434 av Ulla-Britt Hagström (kd) till statsrådet Lars-Erik
            Lövdén
          </note>
          <note>
            Bostadsdelegationens verksamhet
          </note>
          <note>
            2000/01:435 av Inger Strömbom (kd) till näringsminister Björn
            Rosengren
          </note>
          <note>
            Nyföretagande
          </note>
          <note>
            2000/01:436 av Anders Sjölund (m) till utbildningsminister Thomas
            Östros
          </note>
          <note>
            ALF-avtalet
          </note>
          <note>
            2000/01:437 av Gunnar Axén (m) till finansminister
          </note>
          <note>
            Bosse Ringholm
          </note>
          <note>
            Lotterilagen
          </note>
          <note>
            2000/01:438 av Åke Sandström (c) till finansminister
          </note>
          <note>
            Bosse Ringholm
          </note>
          <note>
            Folkrörelsernas möjlighet till egenfinansiering
          </note>
          <note>
            2000/01:439 av Tomas Högström (m) till näringsminister Björn
            Rosengren
          </note>
          <note>
            Mälarbanan
          </note>
          <note>
            2000/01:440 av Cecilia Magnusson (m) till justitieminister Thomas
            Bodström
          </note>
          <note>
            Polisens utrustning
          </note>
          <note>
            2000/01:441 av Tomas Högström (m) till utbildningsminister Thomas
            Östros
          </note>
          <note>
            Den industriella forskningen
          </note>
          <note>
            2000/01:442 av Tullia von Sydow (s) till socialminister Lars
            Engqvist
          </note>
          <note>
            De äldre kroniskt sjukas situation
          </note>
          <note>
            2000/01:443 av Sven Brus (kd) till socialminister
          </note>
          <note>
            Lars Engqvist
          </note>
          <note>
            Äldreomsorgen
          </note>
          <note>
            2000/01:444 av Margareta Viklund (kd) till statsrådet
          </note>
          <note>
            Britta Lejon
          </note>
          <note>
            Jämställdhet i arbetslivet
          </note>
          <note>
            2000/01:445 av Christer Skoog (s) till näringsminister Björn
            Rosengren
          </note>
          <note>
            Sockenkataloger
          </note>
          <note>
            2000/01:446 av Anna Lilliehöök (m) till justitieminister Thomas
            Bodström
          </note>
          <note>
            Poliser i civil krishantering
          </note>
          <note>
            2000/01:447 av Karl-Göran Biörsmark (fp) till statsrådet Maj-Inger
            Klingvall
          </note>
          <note>
            Villkorat bistånd
          </note>
          <note>
            2000/01:448 av Ulf Nilsson (fp) till statsrådet Ingegerd Wärnersson
          </note>
          <note>
            Betyg och kunskapsmål
          </note>
          <note>
            2000/01:449 av Kenneth Johansson (c) till statsrådet
          </note>
          <note>
            Ingegerd Wärnersson
          </note>
          <note>
            Maxtaxa - lokal demokrati
          </note>
          <note>
            2000/01:450 av Kristina Zakrisson (s) till statsrådet
          </note>
          <note>
            Mona Sahlin
          </note>
          <note>
            Kostnader för datakommunikation
          </note>
          <note>
            2000/01:451 av Göte Jonsson (m) till miljöminister
          </note>
          <note>
            Kjell Larsson
          </note>
          <note>
            Klimatfrågan och skogssänkor
          </note>
          <note>
            2000/01:452 av Viviann Gerdin (c) till miljöminister
          </note>
          <note>
            Kjell Larsson
          </note>
          <note>
            Översvämningar
          </note>
          <note>
            2000/01:453 av Maria Larsson (kd) till statsrådet
          </note>
          <note>
            Ingegerd Wärnersson
          </note>
          <note>
            Gymnasiestudier
          </note>
          <note>
            2000/01:454 av Anna Lilliehöök (m) till försvarsminister Björn
            von Sydow
          </note>
          <note>
            Skador och risker vid värnpliktstjänstgöring
          </note>
          <note>
            2000/01:455 av Johnny Gylling (kd) till näringsminister Björn
            Rosengren
          </note>
          <note>
            Bredbandssatsningen
          </note>
          <note>
            2000/01:456 av Cristina Husmark Pehrsson (m) till socialminister
            Lars Engqvist
          </note>
          <note>
            Akut personalkris i vården
          </note>
          <note>
            2000/01:457 av Agneta Brendt (s) till jordbruksminister Margareta
            Winberg
          </note>
          <note>
            Djurtransporter
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 8 maj.
          </note>
          <note>
            26 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 27 april
          </note>
          <note>
            2000/01:1124 av Björn Leivik (m) till socialminister
          </note>
          <note>
            Lars Engqvist
          </note>
          <note>
            Rätt till vård
          </note>
          <note>
            2000/01:1125 av Bertil Persson (m) till utbildningsminister Thomas
            Östros
          </note>
          <note>
            Nytt studiemedelssystem för utlandsstudier
          </note>
          <note>
            2000/01:1126 av Elizabeth Nyström (m) till utbildningsminister
            Thomas Östros
          </note>
          <note>
            Teknikerbristen
          </note>
          <note>
            2000/01:1127 av Chatrine Pålsson (kd) till utbildningsminister
            Thomas Östros
          </note>
          <note>
            Högskoleutbildning i medicinsk fotvård
          </note>
          <note>
            2000/01:1128 av Ingemar Vänerlöv (kd) till utbildningsminister
            Thomas Östros
          </note>
          <note>
            Narkotikasmuggling och annan grov kriminalitet från tidigare
            öststater
          </note>
          <note>
            2000/01:1129 av Tuve Skånberg (kd) till socialminister Lars Engqvist
          </note>
          <note>
            Abortregister och kvinnors hälsa
          </note>
          <note>
            2000/01:1130 av Lena Ek (c) till socialminister Lars
          </note>
          <note>
            Engqvist
          </note>
          <note>
            Abortregister
          </note>
          <note>
            2000/01:1131 av Anders Sjölund (m) till statsrådet
          </note>
          <note>
            Ingegerd Wärnersson
          </note>
          <note>
            Upprätthållande av skolplikten
          </note>
          <note>
            2000/01:1132 av Ola Sundell (m) till näringsminister
          </note>
          <note>
            Björn Rosengren
          </note>
          <note>
            Statens användning av skogspengarna
          </note>
          <note>
            2000/01:1133 av Birgitta Sellén (c) till statsrådet
          </note>
          <note>
            Ingegerd Wärnersson
          </note>
          <note>
            Stödet till folkbildningen
          </note>
          <note>
            2000/01:1134 av Tuve Skånberg (kd) till justitieminister Thomas
            Bodström
          </note>
          <note>
            Hindersprövning och utländsk lagstiftning
          </note>
          <note>
            2000/01:1135 av Inger Strömbom (kd) till finansminister Bosse
            Ringholm
          </note>
          <note>
            Momsuttag inom vårdsektorn
          </note>
          <note>
            den 30 april
          </note>
          <note>
            2000/01:1136 av Sten Tolgfors (m) till utrikesminister Anna Lindh
          </note>
          <note>
            Massavrättningar i folkrepubliken Kina
          </note>
          <note>
            2000/01:1137 av Staffan Werme (fp) till miljöminister Kjell Larsson
          </note>
          <note>
            Skyddande av svensk skog
          </note>
          <note>
            2000/01:1138 av Lennart Kollmats (fp) till miljöminister Kjell
            Larsson
          </note>
          <note>
            Myskoxens fortsatta existens
          </note>
          <note>
            2000/01:1139 av Eva Marcusdotter (s) till socialminister Lars
            Engqvist
          </note>
          <note>
            Ideellt skadestånd och försörjningsstöd
          </note>
          <note>
            2000/01:1140 av Lena Ek (c) till justitieminister
          </note>
          <note>
            Thomas Bodström
          </note>
          <note>
            Giftermålsregler
          </note>
          <note>
            den 2 maj
          </note>
          <note>
            2000/01:1141 av Ulla Hoffmann (v) till justitieminister Thomas
            Bodström
          </note>
          <note>
            Barnäktenskap i Sverige
          </note>
          <note>
            2000/01:1142 av Ulla Hoffmann (v) till justitieminister Thomas
            Bodström
          </note>
          <note>
            Minimiålder för äktenskap
          </note>
          <note>
            2000/01:1143 av Ulla Hoffmann (v) till justitieminister Thomas
            Bodström
          </note>
          <note>
            Skydd mot sexuellt utnyttjande av minderåriga
          </note>
          <note>
            2000/01:1144 av Carina Hägg (s) till kulturminister
          </note>
          <note>
            Marita Ulvskog
          </note>
          <note>
            Begravningsavgiften
          </note>
          <note>
            2000/01:1145 av Göran Lindblad (m) till statsminister Göran Persson
          </note>
          <note>
            Privat vård för privatiseringsmotståndare
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 maj.
          </note>
          <note>
            27 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 27 april
          </note>
          <note>
            2000/01:1058 av Kenneth Johansson (c) till jordbruksminister
            Margareta Winberg
          </note>
          <note>
            Produktionsbortfall på grund av översvämningar
          </note>
          <note>
            2000/01:1059 av Harald Nordlund (fp) till jordbruksminister Margareta
            Winberg
          </note>
          <note>
            Hälsotillståndet bland grisar
          </note>
          <note>
            2000/01:1061 av Ulf Nilsson (fp) till justitieminister
          </note>
          <note>
            Thomas Bodström
          </note>
          <note>
            Tjuvfisket i Öresund
          </note>
          <note>
            2000/01:1068 av Ingegerd Saarinen (mp) till finansminister Bosse
            Ringholm
          </note>
          <note>
            Utlåning till Euratom
          </note>
          <note>
            2000/01:1074 av Ester Lindstedt-Staaf (kd) till jordbruksminister
            Margareta Winberg
          </note>
          <note>
            Yrkesfiskaravdrag
          </note>
          <note>
            den 30 april
          </note>
          <note>
            2000/01:1064 av Margareta Viklund (kd) till statsrådet Maj-Inger
            Klingvall
          </note>
          <note>
            Trygghet och mänskliga rättigheter
          </note>
          <note>
            2000/01:1093 av Birgitta Sellén (c) till socialminister
          </note>
          <note>
            Lars Engqvist
          </note>
          <note>
            Lanseringsfester för cigaretter
          </note>
          <note>
            2000/01:1096 av Margareta Cederfelt (m) till socialminister Lars
            Engqvist
          </note>
          <note>
            Kontroll av behörighet för personal inom hälso- och sjukvården
          </note>
          <note>
            2000/01:1097 av Rolf Olsson (v) till socialminister
          </note>
          <note>
            Lars Engqvist
          </note>
          <note>
            Försummelse av anmälan enligt lex Maria
          </note>
          <note>
            2000/01:1105 av Lars Gustafsson (kd) till socialminister Lars
            Engqvist
          </note>
          <note>
            Bilstöd
          </note>
          <note>
            2000/01:1114 av Ulla-Britt Hagström (kd) till statsrådet Lars-Erik
            Lövdén
          </note>
          <note>
            Länsstyrelsernas roll i boendeplaneringen
          </note>
          <note>
            den 2 maj
          </note>
          <note>
            2000/01:1086 av Maud Ekendahl (m) till justitieminister Thomas
            Bodström
          </note>
          <note>
            Rohypnol
          </note>
          <note>
            2000/01:1087 av Carl-Axel Johansson (m) till justitieminister
            Thomas Bodström
          </note>
          <note>
            Legitimationshandling som ersätter pass
          </note>
          <note>
            2000/01:1091 av Jan Backman (m) till finansminister
          </note>
          <note>
            Bosse Ringholm
          </note>
          <note>
            Momsen på olika slags tidningar
          </note>
          <note>
            2000/01:1094 av Ingegerd Saarinen (mp) till näringsminister Björn
            Rosengren
          </note>
          <note>
            Kommunala teknikskolor
          </note>
          <note>
            2000/01:1095 av Lennart Kollmats (fp) till socialminister Lars
            Engqvist
          </note>
          <note>
            Föräldraledighet och fäder med utländsk bakgrund
          </note>
          <note>
            2000/01:1098 av Rolf Gunnarsson (m) till finansminister Bosse
            Ringholm
          </note>
          <note>
            Skatten på bensin och diesel
          </note>
          <note>
            2000/01:1099 av Margareta Cederfelt (m) till finansminister Bosse
            Ringholm
          </note>
          <note>
            Mervärdesskatt
          </note>
          <note>
            2000/01:1100 av Harald Nordlund (fp) till statsrådet
          </note>
          <note>
            Ingela Thalén
          </note>
          <note>
            Försäkringskassans information till föräldrar
          </note>
          <note>
            2000/01:1101 av Ulf Nilsson (fp) till statsrådet Ingegerd Wärnersson
          </note>
          <note>
            Andelen män i barnomsorgen
          </note>
          <note>
            2000/01:1102 av Kent Olsson (m) till statsrådet Ingegerd Wärnersson
          </note>
          <note>
            Idrotten i skolan
          </note>
          <note>
            2000/01:1111 av Ann-Marie Fagerström (s) till finansminister
            Bosse Ringholm
          </note>
          <note>
            Handläggningstider för trafikskadade
          </note>
          <note>
            2000/01:1112 av Carina Hägg (s) till miljöminister
          </note>
          <note>
            Kjell Larsson
          </note>
          <note>
            Marksanering
          </note>
          <note>
            2000/01:1113 av Maud Ekendahl (m) till kulturminister Marita
            Ulvskog
          </note>
          <note>
            Gamla fiskehamnar
          </note>
          <note>
            2000/01:1116 av Margareta Viklund (kd) till försvarsminister
            Björn von Sydow
          </note>
          <note>
            Information till riksdagen
          </note>
          <note>
            2000/01:1117 av Harald Nordlund (fp) till statsrådet
          </note>
          <note>
            Ingegerd Wärnersson
          </note>
          <note>
            Prövningsrätt för elever
          </note>
          <note>
            2000/01:1121 av Inger René (m) till utbildningsminister Thomas
            Östros
          </note>
          <note>
            Könsrekrytering av försökspersoner till forskningsprojekt
          </note>
          <note>
            2000/01:1122 av Berit Jóhannesson (v) till försvarsminister Björn
            von Sydow
          </note>
          <note>
            Värnpliktigas förtroendeuppdrag
          </note>
          <note>
            2000/01:1125 av Bertil Persson (m) till utbildningsminister Thomas
            Östros
          </note>
          <note>
            Nytt studiemedelssystem för utlandsstudier
          </note>
          <note>
            2000/01:1126 av Elizabeth Nyström (m) till utbildningsminister
            Thomas Östros
          </note>
          <note>
            Teknikerbristen
          </note>
          <note>
            2000/01:1127 av Chatrine Pålsson (kd) till utbildningsminister
            Thomas Östros
          </note>
          <note>
            Högskoleutbildning i medicinsk fotvård
          </note>
          <note>
            2000/01:1133 av Birgitta Sellén (c) till statsrådet
          </note>
          <note>
            Ingegerd Wärnersson
          </note>
          <note>
            Stödet till folkbildningen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 8 maj.
          </note>
          <note>
            28 § Kammaren åtskildes kl. 16.39.
          </note>
          <note>
            Förhandlingarna leddes av talmannen från sammanträdets början
            t.o.m. 8 §
          </note>
          <note>
            anf. 39 (delvis), av förste vice talmannen därefter t.o.m. 12
            § anf. 80, av andre vice talmannen därefter t.o.m. 19 § anf. 125
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
