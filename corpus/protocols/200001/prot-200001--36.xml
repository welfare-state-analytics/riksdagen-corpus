<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--36</head>
          <docDate when="2000-11-29 00:00:00">2000-11-29 00:00:00</docDate>
        </div>
      </front>
      <body>
        <div>
          <note>
            19.00 - 20.16
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------
          </note>
          <note>
            1 § Aktuell debatt: Den nya fattigdomen och vägarna till en ökad
            social rörlighet
          </note>
          <note type="speaker">
            Anf. 1 BO LUNDGREN (m):
          </note>
          <note>
            Fru talman! Ett nytt slags klassamhälle håller på att växa fram
            i Sverige. Skillnaderna blir tydligare och tydligare mellan dem
            som har ett arbete och dem som trots högkonjunkturen fastnar i
            arbetslöshet och utanförskap, mellan dem som får behålla så mycket
            av sin inkomst efter skatt att de kan köpa en privat sjukförsäkring
            och dem som får stå kvar i vårdköerna, mellan dem som lämnar skolan
            med goda kunskaper och dem som skolpolitiken lämnar i sticket.
          </note>
          <note>
            Dessa nya klyftor är resultatet av en misslyckad politik, som
            låser in människor i nyfattigdom, som tar ifrån människor den
            värdighet som följer av att kunna försörja sig på en egen inkomst
            och, värst av allt, som hindrar människor från att förbättra sin
            situation av egen kraft.
          </note>
          <note>
            Det är, fru talman, svårt att förstå att socialdemokratin på
            detta sätt har svikit sina gamla ideal. Den sociala rörligheten,
            möjligheten att genom egna insatser förverkliga sina livsdrömmar,
            som är drivkraften också för hela samhällets framåtskridande,
            har till stora delar gått förlorad de senaste decennierna.
          </note>
          <note>
            Ska denna utveckling kunna vändas krävs en ny politik och ett
            nytt politiskt ledarskap. Det handlar om att riva hindren för
            de tusentals nya jobb som kan bryta utanförskap och bidragsberoende,
            om att var och en ska kunna leva på sin egen lön och spara för
            en trygg framtid. Det handlar om en skola som ger kunskap och
            bildning, en skola där ingen elev lämnas i sticket.
          </note>
          <note>
            Vi moderater vill bygga ett Sverige där alla kan växa och där
            var och en känner tillförsikt inför en framtid där ingen lämnas
            utanför.
          </note>
          <note>
            (Applåder)
          </note>
          <note>
            Anf. 2 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Mitt ibland oss lever ännu människor med egna erfarenheter
            av det gamla fattigsamhället.
          </note>
          <note>
            De kan ännu berätta om barnauktioner, fattighus och legaliserat
            tiggeri. För dem blev 1900-talet stora sociala reformer: pensionerna,
            barnbidragen, sjukförsäkringen, den lagstadgade semestern, den
            sociala bostadspolitiken och den gemensamma grundskolan. En enorm
            befrielse från klassamhällets förtryck. De beskriver gärna det
            svenska 1900-talet som historien om hur klassamhället fick ge
            plats åt välfärdssamhället och ett anständigt folkhem.
          </note>
          <note>
            De får gott stöd i alla internationella jämförelser.
          </note>
          <note>
            Enligt Världsbankens senaste rapport har Sverige och de nordiska
            länderna kommit längst när det gäller att skapa jämlika levnadsförhållanden
            mellan människor.
          </note>
          <note>
            Men kampen för rättvisa och jämlikhet är inte avslutad. Också
            dagens samhälle kan beskrivas i klasstermer. Också i vår tid förpestas
            den gemensamma tillvaron av djupa klassklyftor. Vi kan se hur
            den ekonomiska eliten tar för sig med skyhöga löner, ofattbara
            bonusersättningar och optionsavtal och hur de manifesterar sin
            rikedom med storslagna herrgårdar, lyxkryssare och flotta vanor.
          </note>
          <note>
            Samtidigt kan vi se att ett par hundra tusen människor fortfarande
            saknar arbete, att inkomstskillnaderna ökat under det senaste
            årtiondet, att löneskillnaderna är mycket stora mellan män och
            kvinnor, att männen dominerar i alla maktstrukturer, att flera
            tusen människor fortfarande är hemlösa, att människor som är födda
            i ett annat land diskrimineras, att människor med fysiska eller
            psykiska funktionshinder stängs ute från gemenskapen, att många
            äldre inte får den vård och omsorg de behöver och har rätt till,
            att ensamstående föräldrar faktiskt fått det sämre under de senaste
            tio åren.
          </note>
          <note>
            Vi socialdemokrater är stolta över vår historia.
          </note>
          <note>
            Men vår politiska uppgift är att utjämna klyftorna i dagens samhälle.
            Vårt mål är ett samhälle där människor möts som jämlikar och där
            varje individ tillåts växa fritt och välja sitt eget liv.
          </note>
          <note>
            Fru talman! Det är bara sex år sedan socialdemokratin fick väljarnas
            uppdrag att föra Sverige ut ur den värsta ekonomiska kris som
            drabbat landet sedan
          </note>
          <note>
            1930-talet. Det gigantiska offentliga budgetunderskott som den
            borgerliga regeringen lämnade efter sig drev fram en ny massarbetslöshet,
            som i sin tur undergrävde välfärden och vidgade de sociala klyftorna.
          </note>
          <note>
            Socialdemokratins första mål var att snabbt skapa balans i den
            offentliga ekonomin. Det krävde skattehöjningar men också stora
            nedskärningar av de offentliga utgifterna. Den ekonomiska saneringspolitiken
            var inte bara en tvingande nödvändighet, det var också ett avgörande
            led i en långsiktig restaurering av välfärden.
          </note>
          <note>
            Den socialdemokratiska regeringen lyckades skapa balans i ekonomin
            och kunde därför formulera nästa mål, att på fyra år halvera arbetslösheten.
            Även detta har nu lyckats.
          </note>
          <note>
            I januari 1999 uppdrog regeringen åt en grupp unga forskare att
            göra ett välfärdsbokslut för 1990-
          </note>
          <note>
            talet. Regeringen hade två motiv för att tillsätta välfärdsgruppen.
            Vi ville först och främst få en ordentlig undersökning av hur
            den ekonomiska krisen påverkat vår välfärd och därmed blottlägga
            de orättvisor den skapat. Vi ville också komplettera de mål för
            ekonomisk balans, tillväxt och sysselsättning som varit avgörande
            för utvecklingen under saneringsåren med tydliga mål också för
            välfärden.
          </note>
          <note>
            Det material som gruppen hittills har redovisat bekräftar än
            en gång att ingenting är så förödande för välfärden som en offentlig
            ekonomi i obalans. Ingenting motverkar strävandena efter jämlikhet
            med sådan kraft som en hög arbetslöshet.
          </note>
          <note>
            När ekonomin nu åter är i ordning och sysselsättningen åter ökar
            har vi möjlighet att intensifiera det politiska arbetet med att
            restaurera välfärdssystemen och att ställa färdriktningen mot
            ökad jämlikhet.
          </note>
          <note>
            Flera steg är redan beslutade av riksdagen och andra är aviserade
            av regeringen. Barnfamiljerna ska få höjda barnbidrag och maxtaxa
            i barnomsorgen. De sämst ställda pensionärerna ska få ett ökat
            stöd från årsskiftet. En maxtaxa ska införas också i äldreomsorgen.
            Tandvårdsförsäkringen ska förbättras med sikte på att skapa ett
            heltäckande skydd för höga tandvårdskostnader. Sjukvården och
            skolan ska få kraftigt ökade resurser för att kunna anställa mer
            personal, ge snabbare vård och en bättre skola. Regeringens särskilda
            storstadssatsningar ska bryta segregationen. Den nya handikappolitiken
            tar sikte på att bryta diskrimineringen av funktionshindrade.
            Kampen mot hemlösheten intensifieras.
          </note>
          <note>
            Fru talman! Tre hållningar har genom historien skilt socialdemokratin
            från den politiska högern.
          </note>
          <note>
            För det första: Socialdemokratins politiska program har byggt
            på insikten att de sociala och ekonomiska förhållandena är avgörande
            för samhällsutvecklingen. När samhället präglas av stora ekonomiska
            skillnader döms de flesta att stanna i växten och, som Hjalmar
            Branting en gång uttryckte det, kväva sina bästa stämningars längtan.
          </note>
          <note>
            Den politiska högern har förklarat orättvisorna i andra dimensioner
            än de grundläggande ekonomiska förhållandena. Sociala orättvisor
            har ansetts vara individuella tillkortakommanden, individen har
            inte skött sig, inte förstått sitt eget bästa eller inte haft
            förmåga att göra rätt val i livet.
          </note>
          <note>
            För det andra: För socialdemokratin är frihet och jämlikhet varandras
            förutsättningar. Om man vill att friheten till individuell växt,
            till att utveckla sin egen förmåga och till att förverkliga sina
            egna livsprojekt ska gälla alla och inte bara ett fåtal måste
            man också arbeta för jämlikhet.
          </note>
          <note>
            Den politiska högern har däremot alltid sett en konflikt mellan
            social utjämning och individuell frihet. Den politiska högern
            tenderar att se livet som en kapplöpning och samhället som en
            tävlingsbana.
          </note>
          <note>
            Jämlikhet handlar för dem i bästa fall om att alla ska få stå
            på samma startlinje. Sedan får loppet och livet ha sin gång. Någon
            kommer i mål före alla andra, och en del kommer inte i mål alls.
          </note>
          <note>
            Men livet är inte en kapplöpning, och samhället är ingen tävlingsbana.
            Människan utvecklas genom hela livet. Vi möter ständigt nya utmaningar
            och gör ständigt nya val. Socialdemokratins idé om jämlikhet handlar
            om att alla människor ska ha samma frihet i de vägval som livets
            olika skiften erbjuder oss.
          </note>
          <note>
            För det tredje: Socialdemokratin har alltid sett politiken som
            en möjlighet, som ett redskap att bryta den ordning som bygger
            på stora ekonomiska skillnader. Genom att gemensamt och i demokratiska
            former ta ansvar och utveckla det som är grunden för individens
            utveckling, skolan, vården, tryggheten, omsorgen, och ge alla
            samma rätt att ta del av detta gemensamma, kan man bryta klasskillnaderna
            och vidga friheten.
          </note>
          <note>
            För den politiska högern har politiken i första hand varit en
            restriktion. Ju större den politiska sfären är, ju mindre blir
            utrymmet för andra krafter, som enligt högern bör styra samhällets
            utveckling -
          </note>
          <note>
            vinstintresset, marknaden.
          </note>
          <note>
            Dessa tre principiella skillnader blir tydliga igen när nu även
            moderaterna - glädjande nog - har sett klassklyftorna. Moderaterna
            ser politiken, den representativa demokratin, som det stora klasshindret.
          </note>
          <note>
            Alltfler moderater beskriver de vanliga politikerna i kommun,
            landsting och riksdag som den härskande klassen. Men historien
            har lärt oss att utan representativ demokrati har demokratin svårt
            att fungera. Utan demokrati finns ingen frihet.
          </note>
          <note>
            Moderaterna förstår inte att en utveckling av alla individers
            frihet kräver att vi gemensamt ordnar barnomsorg, vård och utbildning,
            och att många människors trygghet är beroende av en fungerande
            akassa, ett reellt bostadsstöd och en generös sjukförsäkring.
            Bara de som aldrig mött ekonomisk otrygghet eller som aldrig själv
            varit utsatta kan inbilla sig att de mest utsatta skulle få det
            bättre om samhällets stöd minskade.
          </note>
          <note>
            Moderaterna vägrar att se klassklyftorna som ett resultat av
            en orättfärdig fördelning av samhällets tillgångar. Alla förslag
            som moderaterna har lagt fram i riksdagen ökar klyftorna mellan
            fattiga och rika. Se på moderaternas skatteförslag. De ger gigantiska
            skattesänkningar till miljonärerna men mycket blygsamma belopp
            till vanligt folk. Moderaternas skatteförslag innebär att den
            som tjänar 50 000 kr i månaden får en skattesänkning på över 7
            000 kr, medan låginkomsttagaren med 12 000 kr i månaden får 160
          </note>
          <note>
            kr i skattesänkning.
          </note>
          <note>
            Bo Lundgren, på vilket sätt minskar detta klassklyftorna?
          </note>
          <note>
            (Applåder)
          </note>
          <note type="speaker">
            Anf. 3 BO LUNDGREN (m):
          </note>
          <note>
            Fru talman! Kommer ni ihåg de som i skolan alltid skyllde ifrån
            sig: "Det var inte mitt fel! Det var inte mitt fel."
          </note>
          <note>
            Jag ska inte gå in på debatten om 80-talets spekulationsekonomi,
            den bankkris som jag fick ansvaret att reda upp efter den socialdemokratiska
            regeringen.
          </note>
          <note>
            Låt det vara förflutet, låt oss diskutera framtiden i stället.
            Låt oss titta på Sverige som Sverige ser ut i dag.
          </note>
          <note>
            Det som Sverige behöver är självfallet en fungerande demokrati.
            Det innebär inte att allt ska bestämmas av politiker. Det är där
            det stora problemet finns. När politiken blir så allomfattande
            som i Sverige i dag, kommer enskilda människor i kläm. Om man
            tittar på hur politiken ser ut med Lars Engqvist som sjukvårdsminister,
            är det de som har råd som kan köpa en privat sjukförsäkring, därför
            att det system som Lars Engqvist slår vakt om innebär att köerna
            växer eftersom behoven inte får styra. Det är politikerna som
            styr och bestämmer. Då blir det snett. Då blir det köer. Vanliga
            människor har ingen chans att köpa sig förbi köerna i Lars Engqvists
            Sverige.
          </note>
          <note>
            Det är i Lars Engqvists och Göran Perssons Sverige som man ändrar
            förmögenhetsskatten så att miljardärer slipper betala förmögenhetsskatt,
            medan pensionärer vars hus upptaxeras får betala både hög fastighetsskatt
            och förmögenhetsskatt.
          </note>
          <note>
            Det här är resultatet av att man låter politiken göra för mycket.
            Det som skrämmer mig är att Lars
          </note>
          <note>
            Engqvist talar om mer politik. Det skulle vara mer bidrag och
            mer politisk styrning på än det ena, än det andra hållet. Det
            var inte fråga om hur vi ska försöka bygga ett Sverige där vi
            lägger grunden i den enskilda människans egna kraft, egna förmåga
            att växa, hur vi ska öka friheten för varje enskild individ och
            se till att politiken verkligen står stark när den behöver stå
            stark, att se till att vi har en sjukvård utan köer, att koncentrera
            sig på en skola som fungerar. Nej, det är politiken och makten
            som är det viktiga för socialdemokratin.
          </note>
          <note>
            Fru talman! Arbetslösheten har långtifrån halverats. Visst är
            den öppna arbetslösheten 4 %, men inte i hela Sverige. Tar man
            hänsyn också till den gömda arbetslösheten - eller kanske vi ska
            kalla det den glömda arbetslösheten - de som finns i arbetsmarknadsåtgärder
            och utbildning, de som förtidspensionerades därför att jobben
            inte räckte till, rör det sig om
          </note>
          <note>
            700 000 människor i Sverige som inte har den självkänsla som
            följer av att ha ett jobb. Många av dem håller på att hamna i
            ett permanent utanförskap. Det gäller alldeles särskilt de förtidspensionerade
            som skulle kunna ha arbetat om bara jobben hade funnits.
          </note>
          <note>
            Det här har att göra med att företagandets villkor inte är tillräckligt
            bra, att hinder för många jobb fortfarande finns. Det beror på
            att många har gett upp.
          </note>
          <note>
            En stor del av dem som har ett arbete har så små ekonomiska marginaler
            att de blir beroende och tappar kontrollen över sin vardag. Många
            kan inte ta sig ur den situationen. Det de får av en ytterligare
            egen insats räcker inte till. Vi får en fattigdomsfälla. Så blir
            det när inte ens låginkomsttagare i Sverige får behålla mer än
            en dryg tredjedel av vad de tjänar för eget bruk och sedan drabbas
            av ytterligare marginaleffekter.
          </note>
          <note>
            LO-rapporten som kom för någon tid sedan visar att skatterna
            i Sverige under de senaste tio åren har minskat för dem som tjänar
            mycket genom socialdemokratisk skattepolitik och ökat för låginkomsttagare.
          </note>
          <note>
            Det blir följden i en internationaliserad värld när man ska ha
            kvar de höga skatterna. Då är det låginkomsttagare och normalinkomsttagare
            som drabbas hårdast.
          </note>
          <note>
            Värre kan det bli.
          </note>
          <note>
            I budgetpropositionen talar man om att det faktiskt är problem
            med att behålla rörliga skattebaser.
          </note>
          <note>
            Då måste man slå vakt om hög skatt på det som inte rör sig så
            mycket. Var och en kan inse var det rör sig.
          </note>
          <note>
            Kanske värst av allt är att man har urholkat skolpolitiken. Kunskap
            och bildning var kanske det viktigaste medlet att bryta de gamla
            klasskranken. Låt mig då citera ur en utredning som har kommit
            från Finansdepartementet om utbildningen som den ser ut i
          </note>
          <note>
            Sverige i dag: "Ungdomsskolans resultat motsvarar inte de uppsatta
            målen. Oacceptabelt många - - -
          </note>
          <note>
            lämnar grundskolan utan den grundläggande baskompetensen som
            krävs för såväl arbetslivet som för att klara gymnasiestudierna.
            - - - Ungefär 30 procent av gymnasieeleverna fullföljer inte sina
            studier inom fyra år. Allt färre lämnar gymnasieskolan med behörighet
            för vidare studier."
          </note>
          <note>
            Det räcker med det citatet. Orden talar för sig själva.
          </note>
          <note>
            Vi har i Sverige en situation där hundratusentals och åter hundratusentals
            människor är inlåsta på grund av arbetslöshet, på grund av att
            marginalerna inte räcker för att klara kontrollen över sin vardag
            även om man har ett arbete. Vi straffar ut många av våra barn
            och ungdomar genom att skolan inte ger dem de kunskaper de behöver.
            Värst drabbas de som har sämst förutsättningar.
          </note>
          <note>
            Fru talman! Det går att bryta utvecklingen och bygga ett Sverige
            där ingen lämnas utanför. Men det förutsätter att vi river hinder
            och ger var och en de verktyg som behövs för att man ska kunna
            utnyttja den kraft som finns i varje enskild människa, att vi
            river hinder för jobb genom enklare regler för företagande, genom
            att göra det lättare att anställa, genom att se till att man kan
            försörja sig på sina egna arbetsinkomster och genom att bygga
            en skola som grundas på de ursprungliga kunskaps- och bildningsidealen.
          </note>
          <note>
            Det är så, Lars Engqvist, man skapar social rörlighet. Det bygger
            på den enskilda människan, på individen.
          </note>
          <note>
            (Applåder)
          </note>
          <note type="speaker">
            Anf. 4 HANS ANDERSSON (v):
          </note>
          <note>
            Fru talman! Moderaterna åberopar rapporten Den glömda krisen
            för att starta den här debatten. Det är obegripligt, om ni är
            läskunniga. Varje uppsats i denna antologi har en analys som totalt
            strider mot er analys. Varje rekommendation går emot vad ni säger.
          </note>
          <note>
            Om jag har tid senare ska jag försöka ge ett antal exempel.
          </note>
          <note>
            De krokodiltårar som ni gråter över arbetslöshetens nivå är bedrövliga.
            De krokodiltårar som ni gråter över att klyftorna är stora i samhället
            är bedrövliga att skåda, när jag samtidigt ser den politik ni
            för, som skulle öka förmögenhetsklyftorna, som skulle öka inkomstklyftorna
            och som skulle öka de sociala klyftorna snart sagt över hela samhällsområdet.
          </note>
          <note>
            Den glömda krisen, fru talman, är inte glömd.
          </note>
          <note>
            Vänstern säger alltid att fler jobb och tillväxt är bra, men
            det går inte bra för hela Sverige. Regioner släpar efter, och
            många grupper släpar efter. Klyftorna har ökat. Klassorättvisorna
            förstärks av könsskillnader och av nya barriärer baserade på etnisk
            tillhörighet och segregation. Arbetslösheten är det grundläggande
            gisslet. Fattigpensionärer, ensamstående föräldrar och unga har
            mycket små marginaler.
          </note>
          <note>
            Rapporterna - de sträcker sig ungefär till 1998 -
          </note>
          <note>
            som kommer från Välfärdsbokslutet, från LO och
          </note>
          <note>
            Den glömda krisen är mycket tydliga: Raset på 90-
          </note>
          <note>
            talet var brutalt. Vi ser en återhämtning. Den förstärks
          </note>
          <note>
            1999 och 2000. Sysselsättningen ökar. Reallönerna ökar. De disponibla
            inkomsterna ökar. Den offentliga välfärden får mer resurser. Trygghetssystemen
            restaureras något.
          </note>
          <note>
            Men det återstår mycket för att åter ha en politik för ökad jämlikhet
            och jämställdhet.
          </note>
          <note>
            Social rörlighet är väl bra, men Vänstern vill också upphäva
            klassklyftorna, snarare än att inrikta sig på att en och annan
            kan få byta klass. Grunden för social rörlighet är trots allt
            arbete och utbildning förutom jämlikhet i fördelningen av ekonomiska
            resurser.
          </note>
          <note>
            Dessutom: Riv barriärerna! Bekämpa segregationen! Det gäller
            boendet, skolorna, ungdomsmiljöerna och fritiden. Bekämpa klyftorna
            mellan dem som har och dem som inte har!
          </note>
          <note>
            Bo Lundgren! Ni gör tvärtom i er politik.
          </note>
          <note>
            Utanförskapet på etnisk grund är avgörande.
          </note>
          <note>
            Människor måste få sin chans i arbetslivet. Jag kan hålla med
            om att man har stängt in många invandrare i "klientism". De har
            hamnat under socialkontoren.
          </note>
          <note>
            Det är ett elände. Se till att de kommer ut i arbetslivet, får
            praktik och utbildning!
          </note>
          <note>
            Men då behövs det också stöd, och då behöver man bli delaktig
            i det generella välfärdssystemet, Bo
          </note>
          <note>
            Lundgren. Jobb ska inte skapas för nya svenskar genom att man
            upphäver arbetsrätten, försämrar lönevillkoren på arbetsmarknaden
            i stort, subventionerar en ny låglönemarknad och skapar nya fattiga.
          </note>
          <note>
            USA:s utveckling förskräcker.
          </note>
          <note>
            Den nya fattigdomen, är den så ny, Bo Lundgren?
          </note>
          <note>
            Handlar det inte, som vanligt, om makten som utestänger, att
            delaktigheten förhindras, att marknaden inte räcker till för att
            skapa en mänsklig fördelning, att exploatering inte är värdigt
            ett välfärdssamhälle?
          </note>
          <note>
            Det handlar om orättfärdiga maktstrukturer och brist på jämlika
            fördelningsprinciper. Det är kort sagt ett utslag av kapitalismens
            omänskliga drivkrafter, den starkes rätt och att till den som
            har ska varda givet. Vi måste våga tygla marknadskrafterna.
          </note>
          <note>
            Många säger att klyftorna är oundvikliga, att den tekniska utvecklingen
            och internationell konkurrens skapar massarbetslösheten, att det
            var välfärdsstaten som var för dyr, att vi hade det för bra och
            att vi var för trygga, och därför föll det på 90-talet. Jag menar
            att det är fullständigt fel. Att ha förståelse för orsak och samband
            är A och O.
          </note>
          <note>
            Jag och Vänstern är i grunden optimister: rättvisan är möjlig
            både i Sverige och globalt. Det är nödvändigt att skapa en socialt
            hållbar tillväxt, och då måste rättvisan ligga som grund. Därför
            bör all kraft läggas på riktiga jobb och jobb som ger löner man
            kan leva på.
          </note>
          <note>
            Låt mig säga till Lars Engqvist, som har skrivit en intressant
            liten bok, Jämlikhet i frihet, att där finns en formulering som
            är farlig: Det var obalanserna i den offentliga ekonomin som var
            orsaken till krisen.
          </note>
          <note>
            Det är fel. Det var arbetslösheten, efterfrågeraset och inflationspolitiken,
            grundad på en normpolitik, en inflations- och kasinoekonomi på
            80-talet, och därefter en normpolitik som satte inflationsbekämpning
            före sysselsättning.
          </note>
          <note>
            Se orsakerna! Men jag är säker på att vi egentligen är överens,
            Lars Engqvist. Och i den här situationen måste vi hävda statsmakterna
            - därför samarbetet med Vänstern, Lars Engqvist.
          </note>
          <note>
            Jag får återkomma senare till Moderaterna och rapporterna.
          </note>
          <note>
            Moderaterna förlägger alltid fattigdomens orsaker till individen.
            Moderaterna säger i en partimotion att den som är i behov av bidrag
            och offentligt stöd ska inte betala skatt och den som betalar
            skatt ska inte behöva bidrag. Det var ekonomimotionen i maj 1998.
          </note>
          <note>
            Det är fullständigt fel! Människor vill betala skatt.
          </note>
          <note>
            Jag har träffat så många människor, i Angered, i
          </note>
          <note>
            Tensta och i Husby, som säger: Nu har jag fått jobb, och jag
            får betala skatt. Jag är delaktig. Jag vill vara en del i det
            svenska välfärdssamhället.
          </note>
          <note>
            Ni underminerar solidariteten i samhället med er politik.
          </note>
          <note>
            Fru talman! Den generella välfärdspolitiken är avgörande. Jämlikheten
            måste sättas upp på dagordningen, och Vänstern är den första garanten
            för att den finns där i den framtida politiken.
          </note>
          <note>
            (Applåder)
          </note>
          <note type="speaker">
            Anf. 5 GÖRAN HÄGGLUND (kd):
          </note>
          <note>
            Fru talman! Vad är det som gör att människor när det, som det
            heter, går bra för Sverige hamnar vid sidan om, inte blir delaktiga
            i den utveckling som andra grupper kan glädjas åt? Hur kan det
            komma sig att stora grupper invandrare inte får arbete? Varför
            tvingas många pensionärer, främst kvinnor, leva på en ekonomisk
            nivå som inte med bästa vilja kan kallas anständig? Hur kan det
            komma sig att vart tolfte hushåll tvingas leva på socialbidrag?
          </note>
          <note>
            När den svenska skolan visar brister är det barn i familjer där
            föräldrarna inte orkar eller kan ge det nödvändiga stödet som
            drabbas hårdast.
          </note>
          <note>
            När det svenska rättssamhället inte klarar sina uppgifter är
            det de som bor i särskilt oroliga områden som drabbas hårdast.
          </note>
          <note>
            När sjukvården eller äldreomsorgen inte kan erbjuda en värdig
            vård och omsorg är det de som inte har en tjock plånbok eller
            starka anhöriga som kan ställa upp som drabbas hårdast.
          </note>
          <note>
            De som har det väl förspänt klarar sig i regel.
          </note>
          <note>
            Fattigdom handlar inte enbart om materiell fattigdom. Man kan
            också vara fattig när det gäller vänner och kontakt med sina barn,
            fattig i den bemärkelsen att man lider brist på trygghet på arbetsplatsen
            eller i skolan om man t.ex. är mobbad. Fattig är förstås också
            den som lämnar skolan utan att ha fått nödvändiga kunskaper. Även
            om det är enklast att komma med snillrika lösningar på de ekonomiska
            problemen får det inte hindra att vi diskuterar den långsiktiga
            inriktningen på politiken.
          </note>
          <note>
            Samhällsutvecklingen har under de senaste decennierna letts av
            en strävan efter oberoende i förhållandet make-maka, barn i förhållande
            till föräldrar, föräldrar i förhållande till barn, granne i förhållande
            till granne. Detta har lett till att alla i dag är gränslöst beroende
            av det offentliga. Det civila samhället har trängts tillbaka genom
            en lång rad politiska beslut.
          </note>
          <note>
            Det här gör de offentliga budgetarna extremt sårbara, men vad
            som är värre är att många människor blir beroende av en ofta nyckfull
            politik som berövar människor den värdighet som ligger i förmågan
            att försörja sig på eget arbete och möjligheten att styra över
            sitt eget liv.
          </note>
          <note>
            Vi kristdemokrater ser varje människa som en unik varelse med
            unika förutsättningar, unika möjligheter och behov - detta medan
            Socialdemokraternas jämlikhetsideal har utvecklats till ett likhetsideal:
            Alla människor är lika. När verkligheten dementerar detta får
            man genom politiska beslut korrigera människorna så att de passar
            in i den här mallen.
          </note>
          <note>
            I Sverige håller vi oss med världens hårdaste beskattning av
            låginkomsttagare. Anser socialministern att det är rimligt att
            heltidsarbetande låginkomsttagare ska tvingas till socialbidrag
            för att ha råd att betala skatten? Jag anser det inte. Det är
            inte skatt efter bärkraft.
          </note>
          <note>
            Fru talman! Att åtgärda arbetslösheten och att reformera högskattesystemet
            tillhör de allra viktigaste fördelningspolitiska uppgifterna.
            För socialdemokraterna förefaller det dock vara viktigare att
            bekämpa rikedom än att bekämpa fattigdom. Varför är det ofördelaktigt
            för undersköterskan att läsa vidare för att bli sjuksköterska?
            När studielånen är betalda har man knappast annat över än ett
            större ansvar på arbetsplatsen. Varför ska den som senarelägger
            inträdet på arbetsmarknaden efter långvariga studier och därmed
            på kortare tid än andra ska tjäna in sin livsinkomst med precision
            drabbas av värnskatten, som gör att han eller hon inte ens får
            behålla hälften av sin sist intjänade hundralapp, om vederbörande
            nu inte råkar vara utländsk expert och därmed får särskilda skatteregler,
            förstås?
          </note>
          <note>
            Det finns otvetydiga samband mellan det näringspolitiska klimatet
            och den långsiktiga förmågan att skapa eller upprätthålla en god
            nivå på offentlig service. Socialdemokraterna brottas fortfarande
            med resterna av en marxistisk föreställning som innebär att varje
            förbättring av villkoren för företag och företagande med automatik
            leder till motsvarande försämringar för oss som löntagare. Men
            det är inte på det sättet. Det är inget nollsummespel. Alla vinner
            på att näringslivet har sådana betingelser att nystartande och
            expansion som leder till nya arbetstillfällen underlättas. Det
            privatas andel av den totala ekonomin måste öka för att vi ska
            klara de långsiktiga utmaningar som vi har att hantera, men det
            innebär inte att den offentliga sektorns storlek minskar i faktiska
            termer utan som andel av den totala ekonomin.
          </note>
          <note>
            Fru talman! Det finns grupper vars ekonomiska standard behöver
            och kan förbättras genom politiska beslut. Det handlar om förstärkningar
            av pensionerna för dem som inte har någon eller som har liten
            ATP.
          </note>
          <note>
            Det rör skattesänkningar för låg- och medelinkomsttagare, och
            det gäller åtgärder för att förbättra klimatet för utbildning
            och företagande. De handlar också om att långsiktigt bedriva en
            politik som ger mer av beslutanderätt över den egna lönen och
            det egna livet till alla medborgare och om att stärka det civila
            samhällets strukturer.
          </note>
          <note>
            I alla dessa avseenden står det nuvarande regeringspartiet med
            en verktygslåda vars innehåll måhända var lämpligt i en annan
            situation, men som inte duger för att lösa dagens problem.
          </note>
          <note>
            (Applåder)
          </note>
          <note type="speaker">
            Anf. 6 LENNART DALÉUS (c):
          </note>
          <note>
            Fru talman! Det kanske kan vara på sin plats att först fördela
            ansvaret lite. När man lyssnar på framför allt Lars Engqvist och
            Hans Andersson får man intrycket att det är Bo Lundgren som har
            skapat allt eländes elände som i dag finns i samhället, men det
            är väl ändå att lite överskatta Bo Lundgrens hittillsvarande betydelse
            i denna fråga. Det är faktiskt så att det är den socialdemokratiska
            regeringen och dess medhjälpande partier som har ett visst inflytande
            på den situation som vi diskuterar i dag.
          </note>
          <note>
            Det kanske vore på sin plats att man tog till sig det och var
            medveten om att man har haft möjlighet att påverka och påverkar
            den samhällssituation som vi ser - den nyfattigdom som vi faktiskt
            ser i dag. Det är säkert möjligt att ha en del synpunkter på moderat
            politik - det har jag gärna - men ta lite ansvar, också, i regeringen
            och i Vänsterpartiet för vad ni håller på med!
          </note>
          <note>
            Lars Engqvist vill gärna titta bakåt. Det kan man göra. Gamla
            människor kan visa på hur det var förr.
          </note>
          <note>
            Jag behöver inte gå så långt tillbaka. Jag kan titta tillbaks
            på min egen uppväxt på Söder i Stockholm.
          </note>
          <note>
            Situationen var den att vanliga människor - vanliga arbetare
            och vanliga småföretagare - och vanlig verksamhet, enkelt uttryckt,
            kunde finnas i en sådan stadsmiljö. Det var för många, tror jag,
            om inte en trygg uppväxt så ändå en uppväxt där man levde i någon
            form av gemenskap.
          </note>
          <note>
            Det där har förändrats, och det vet många av er.
          </note>
          <note>
            När man tittar sig omkring i min gamla hembygd i dag ser man
            att hantverkarna och de vanliga människorna i stor utsträckning
            har flyttat ut. Vad vi har är
          </note>
          <note>
            "flashiga" inredningsbutiker och IT-konsulter och en verksamhet
            med prisnivåer som många människor över huvud taget inte kan drömma
            om. Det gäller bostäderna, t.ex.
          </note>
          <note>
            Det har förändrats på något sätt. Samhället har förändrats. Nu
            talar vi om min närmiljö. Det är likartat på många håll i landet.
            Vi har fått denna ökade klyfta mellan människor med vanliga inkomster
            och den nya överklass som man kan se har uppstått.
          </note>
          <note>
            Problemet är att många inte får del av de medgångar som man har
            rätt till. Många människor har i dag inte möjlighet att dra nytta
            av och få del av hela samhällets förbättrade ekonomi och utveckling.
            Det gäller inte minst människor med annan hudfärg - ofta med bra
            utbildning - som söker jobb efter jobb men aldrig får möjligheten
            att visa vad de går för. Det handlar också om människor som sitter
            fast i ekorrhjulet och som måste vända på varje krona för att
            få ihop månadsbudgeten.
          </note>
          <note>
            Ska man kunna växa tror jag att man både behöver trygghet och
            frihet. Det är alldeles uppenbart att socialdemokratin har sprungit
            fel. Man förutsätter att trygghet är viktigare än frihet, och
            man förutsätter att det bara är staten som kan garantera tryggheten.
          </note>
          <note>
            Så är det naturligtvis inte. Sanningen är att det behövs både
            frihet och trygghet. Det behövs naturligtvis ett grundläggande
            skyddsnät, men man ska också själv med sin egen ekonomi kunna
            klara sin tillvaro.
          </note>
          <note>
            Det förutsätter att man sänker skatterna och skapar ekonomiskt
            utrymme för dem som behöver det bäst - inte för dem som skriker
            högst.
          </note>
          <note>
            Men regeringen väljer i första hand att leverera till dem som
            burit fram valsegrar och fortsatt maktinnehav. Maxtaxan gynnar
            dem med högst inkomster.
          </note>
          <note>
            Man sänker skatter så att de som har små marginaler får lite
            eller ingenting alls. Det rimmar illa med den retorik som Lars
            Engqvist ger uttryck för.
          </note>
          <note>
            Bo Lundgren ser naturligtvis problemet klart och tydligt. Det
            är för många inte lönt att skaffa sig högre lön, eftersom löneökningen
            äts upp av skatt, minskade bidrag och höjda avgifter. Nu tror
            jag inte, fru talman, att moderat politik är boten för problemet.
          </note>
          <note>
            Där ser man också att skattesänkningarna ger mest till dem som
            har mest, men de botar inte nyfattigdomen.
          </note>
          <note>
            Det är därför, fru talman, som vi i Centerpartiet vill skapa
            utrymme för dem som har det svårast i dag.
          </note>
          <note>
            Vi vill se till att höja grundnivån i föräldraförsäkringen från
            60 till 200 kr per dag. Vi vill höja pensionstillskottet för de
            pensionärer som har lägst inkomst, och vi vill naturligtvis höja
            grundavdraget så att det gynnar alla människor i samhället med
            lägre inkomster - inte bara dem som har de höga inkomsterna och
            har sysselsättning.
          </note>
          <note>
            Jag tycker inte att det behövs ingenjörsmässiga lösningar när
            det gäller nyfattigdomen, fru talman -
          </note>
          <note>
            nya lagar, nya regler och nya kontroller. Vi behöver frihet.
            Vi behöver trygghet. Vi behöver välfärd med personligt ansvar,
            som gör att vi alla kan växa. Det är
          </note>
          <note>
            Centerpartiets politik.
          </note>
          <note>
            (Applåder)
          </note>
          <note type="speaker">
            Anf. 7 KARIN PILSÄTER (fp):
          </note>
          <note>
            Fru talman! Vi pratar om nyfattigdomen. Jag tycker att det i
            mycket hög grad handlar om utanförskap och maktlöshet. Det handlar
            om brist på makten i sitt eget liv.
          </note>
          <note>
            Det är skönt att höra att vi kan vara överens om att det inte
            var bättre förr. Men det som är nytt i nyfattigdomen är just att
            man inte kan göra någonting åt den. Det är svårt att vara fattig,
            men det är värre att inte kunna ändra på sin situation. Därför
            vill vi liberaler ha en annan politik. Vi har nämligen en vision
            om mänsklig värdighet och vardagsmakt där människor kan ha egna
            pengar som räcker till det viktigaste och som också är pengar
            som de har tjänat själva.
          </note>
          <note>
            Den här värdigheten och vardagsmakten handlar ju om mycket mer.
            Det handlar om att kunna bestämma det som är viktigt för en själv,
            om att kunna påverka barnens skolgång, bostadssituationen, var
            man ska bo, och att man ska kunna välja vad man ska använda pengarna
            till och inte behöva gå med mössan i hand till något socialkontor.
          </note>
          <note>
            Bakom alla statistiska siffror och rapporter om nya klyftor,
            ojämlikhet och låga disponibla inkomster är det ju en hel värld
            av maktlöshet och utanförskap, av fattigdomsfällor och beroende
            och av regelverk som stänger ute i stället för att släppa in människor.
          </note>
          <note>
            Jag tror att socialdemokraterna inte bara i hög grad är med och
            orsaker det här, utan de är också oförmögna att göra någonting
            åt det. De är så fast i sina storstilade system att de inte kan
            se att det i många fall är de som stänger människor ute. De har
            försvurit sig åt system som skyddar dem som finns innanför men
            fungerar som utslagningsmaskiner för dem som är utanför, och de
            värnar politisk makt framför människors egen makt. Det betyder
            att det blir som en fot i ansiktet på dem som inte har kunnat
            komma innanför staketet.
          </note>
          <note>
            Fru talman! Utanförskapet och fattigdomen går ju också i arv.
            Många barn och ungdomar växer upp i en miljö där de inte ser något
            samband mellan arbete och inkomst och där nästan inte någon runtomkring
            dem har ett jobb. Jag var med och jobbade i Storstadskommittén.
            Vi tog bl.a. fram boken Rosor av betong.
          </note>
          <note>
            Vi kunde konstatera det som vi så lätt kunde se, nämligen att
            barn och ungdomar i de mest utsatta områdena har jättehöga ambitioner
            och drömmar, men de kan inte förverkliga dem. Då säger vi i Folkpartiet
            så här: Det är de som behöver skolan mest som måste ha den bästa
            skolan, och det är inte så. Jag tror inte att det finns någon
            annan förändring som vi talar om här som skulle betyda mer för
            att bryta utanförskapet än bättre skolor. Skolan kan bli en murbräcka
            mot segregation och utanförskap, men det kräver att vi vågar göra
            upp med den socialdemokratiska skolpolitiken.
          </note>
          <note>
            Kravlösheten, bristen på ordning och lågt ställda förväntningar
            drabbar nämligen de elever värst som behöver skolan mest. Det
            här har visats bl.a. av Jonas
          </note>
          <note>
            Frykman, professor i etnologi vid Lunds universitet.
          </note>
          <note>
            Han konstaterar att skolan har upphört att fungera som en språngbräda
            för social rörlighet.
          </note>
          <note>
            Vi kan också konstatera att det finns många exempel på att det
            kan lyckas. I Kvarnbyskolan i Rinkeby har nästan alla elever invandrarbakgrund.
            De har under de första fem åren i skolan läst 500 böcker.
          </note>
          <note>
            Jag tror att det är fler än vad de flesta av oss har lyckats
            göra, trots alla utredningar som vi håller på att läsa. De här
            barnen har inte bara en utmärkt svenska.
          </note>
          <note>
            De är också bättre än de flesta i matematik.
          </note>
          <note>
            En mycket stor amerikansk undersökning visar vad det är som får
            elever att lyckas. En slutsats är att tillgång till en bra förskola
            är mycket viktigare än t.ex. föräldrarnas inkomster. Det är också
            orsaken till att vi i Folkpartiet har drivit så hårt att förskolan
            måste vara öppen för alla barn, särskilt för dem som behöver förskolan
            mest.
          </note>
          <note>
            En jämlik skola ger barnen de bästa förutsättningarna för att
            kunna forma sin framtid. Och den viktigaste moroten för barnen
            är en förväntan om att de kan lyckas. Det ska vara krav på att
            de ska uppnå saker men också en förväntan om att de kommer att
            lyckas. Det ska vara allmän förskola. Man ska stärka läsningen
            och bryta boendesegregationen genom fritt val av skola. Det ska
            vara magnetskolor. Man ska satsa mer på skolor i utsatta områden
            och ge bättre stöd till elever med särskilda behov. Det här tror
            jag är några av de absolut mest avgörande förändringarna för att
            man ska få en ökad social rörlighet och för att bryta utanförskapet.
          </note>
          <note>
            Fru talman! Det finns många andra regelverk som ska fungera som
            skyddsnät men som blir hinder som stänger ute. Jag tänkte ta ett
            konkret exempel. Det gäller bemanningsföretagen. Det var social
            misär, och de var olagliga. Olaga arbetsförmedling var ett brott
            som i socialdemokraternas Sverige hade högre straffvärde än misshandel.
            Den borgerliga regeringen ändrade på det, och bemanningsföretagen
            har betytt mer än många andra förändringar när det gäller att
            skapa en väg in på arbetsmarknaden för människor, särskilt de
            med invandrarbakgrund, som i åratal har varit utestängda.
          </note>
          <note>
            I Malmö driver det kommunala bostadsföretaget
          </note>
          <note>
            "Jobbakuten", en privat arbetsförmedling. Man hjälper massor
            med människor att få egen lön och ett värdigt liv. Vad gör den
            statliga länsarbetsnämnden?
          </note>
          <note>
            Jo, man äskar pengar för att kunna konkurrera ut det här.
          </note>
          <note>
            Fru talman! Jag tillhör inte dem som tror att sänkta skatter
            är den enda lösningen på alla upptänkliga problem, men vi har
            världens högsta skatter, och det ger inte jämlikhet, men det ger
            höga marginaleffekter. Vi måste få en förändring när det gäller
            synen på marginaleffekter för människor med låga inkomster. Det
            är orimligt att de som har de lägsta inkomsterna får behålla minst
            pengar. Det är också en av de grundläggande orsakerna till den
            bristande sociala rörligheten. Människor kan inte påverka sin
            egen ekonomiska situation.
          </note>
          <note>
            Fru talman! Det finns många statistiska rapporter som kan refereras,
            men i grunden handlar det om människor, om människors värdighet
            och om att få makten i sitt eget liv. Därför vill jag uppmana
            socialministern: Släpp dogmatiken, och släpp in de utestängda!
          </note>
          <note>
            (Applåder)
          </note>
          <note>
            Anf. 8 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! "Människorna har aldrig haft så mycket pengar som
            nu men aldrig varit så fattiga."
          </note>
          <note>
            Vad vill jag ha sagt med det lånade citatet? Jo, det rymmer en
            hel del dimensioner av intresse för en grön politiker, men jag
            förstår om det kan bli knepigt för människor med en ensidigt penninginriktad
            blå eller röd världsbild.
          </note>
          <note>
            Vilka är då de fattigdomsbevis som vi ser runtomkring oss i samhället
            i dag? Det är självklart främst de hemlösa. Ferlin skrev: "Men
            dessa de mycket fattiga dem gör det mig ont att se." Nu får de
            en skärv, om inte av Frälsningsarmén, som i dikten, så i alla
            fall av Stadsmissionen, men frågan är vilka mekanismer som har
            fått dem att hamna där de är.
          </note>
          <note>
            Vi har alla i den här salen säkert noga läst välfärdsboksluten
            och LO:s rapport och inser att barnen, invandrarna och de ensamstående
            mammorna också numera rent ekonomiskt är storförlorarna och att
            klyftorna i Sverige, som många har vittnat om, fortsätter att
            öka trots tillväxten.
          </note>
          <note>
            Men verkligt fattiga blir vi allihop, emellertid, om vi går mot
            en framtid utan varg, val eller flodpärlmussla. Fattiga blir vi
            allihop av hundratals meningslösa valmöjligheter och erbjudanden
            från olika fondförvaltare, försäkringsbolag, leverantörer och
            teleoperatörer som vi tvingas lägga energi på att hörsamma, allt
            medan busslinjen hemma i byn läggs ned och de verkligt viktiga
            valen uteblir. Fattiga blir allas våra barn om vi som föräldrar
            inte längre har råd att ge dem kommunala gitarrlektioner, och
            utarmade känner sig alla de människor som inte förfogar över sin
            arbetstid och sin levnadstid utan klockas in och ut på ett stressigt
            lönearbete som slukar det mesta av den vakna tiden på dygnet.
            Och fattigt är i sanning det utbud som väller in i våra hem från
            TV-
          </note>
          <note>
            skärmarna. Fattiga är också de unga och gamla som saknar ett
            eget starkt språk med många läckra ord att uttrycka sin vilja
            och sina tankar med och att erövra kunskap och få egen makt med.
            Och allra fattigast är kanske de vilsna själar för vilka inga
            mänskliga värden längre är heliga. Fattig blir också den fattigdomsdebatt
            eller skattesänkardebatt, fru talman och mina nya vänner, som
            inte innehåller dimensionerna tid, kvalitet och kulturens och
            naturens mångfald.
          </note>
          <note>
            Visst har vi pengar nog för att solidariskt och väl ta hand om
            våra svagaste grupper, och visst finns det ett stort utrymme för
            att hämta upp reallönerna, så att vi slipper ligga i den europeiska
            bottenligan.
          </note>
          <note>
            För oss gröna är en uthållig och verkligt solidarisk rikedom
            delvis också grundad på gemensamma skatter, men det gäller inte
            i första hand beskattat arbete utan det som är destruktivt för
            livets betingelser. Vi bidrar med en grön skatteväxling för en
            bibehållen skattefinansierad välfärd som fördelas klokt och som
            skapar mångdimensionell rikedom. För oss gröna är i dag, i dessa
            tillväxttider, den bästa satsningen att sänka den dagliga arbetstiden
            - så att vi hinner plugga, förkovra oss, leka med barnen, umgås
            med grannarna, musicera, hålla liv i de civila föreningarna, resa,
            kanske få perspektiv på vår fattigdom eller t.o.m. hinna engagera
            oss i samhället runtomkring.
          </note>
          <note>
            För oss gröna är rikedom självklart en intakt flora och fauna,
            en livskraftig skog och förutsägbara årstider -
          </note>
          <note>
            utan blåklockor som blommar i Västernorrland i november och utan
            en syndaflod i Arvika.
          </note>
          <note>
            För oss gröna är också den enorma globala fattigdomsklyftan mellan
            nord och syd ett verkligt hot och en verklig utmaning. Slutligen
            är för oss gröna en social grundtrygghet, med ett uthålligt pensionssystem
            och med ett lättbegriplig och överskådligt trygghetssystem för
            alla som bor här, en solid bas i ett solidariskt samhälle. Men
            vi sätter frågetecken för en renodlad inkomstbortfallsprincip.
            Vi tar definitivt avstånd från en behovsprövad trygghet där man
            får stå med mössan i hand.
          </note>
          <note>
            Sammanfattningsvis: Fattiga blir vi utan kunskaper, språk och
            levande kultur, utan sociala nätverk, utan ett gemensamt uppehållet
            skyddsnät och utan egen makt. Det här skapar i sin tur ekonomisk
            fattigdom. Om vi människor inte klarar av att sluta oss samman
            för ett gemensamt mål och en gemensam fördelning av det goda rämnar
            också allting annat.
          </note>
          <note>
            (Applåder)
          </note>
          <note>
            Anf. 9 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag ska svara Lennart Daléus. Vi tar ansvar för den
            politik som vi har fört sedan vi fick ansvaret 1994. Vi gör det
            därför att vi kan redovisa resultat som är mycket framgångsrika.
          </note>
          <note>
            För att vi ska kunna utjämna klassklyftorna och vidga friheten
            för den enskilde individen att välja sitt liv är det tre faktorer
            som har en alldeles grundläggande betydelse, och som faktiskt
            är beroende av varandra. Det är möjligheten till arbete, ett välfärdssystem
            som omfattar alla och en aktiv fördelningspolitik.
          </note>
          <note>
            När det gäller möjligheten till arbete, Lennart
          </note>
          <note>
            Daléus, har regeringen varit mycket framgångsrik.
          </note>
          <note>
            Sedan regeringen Bildt fick sparken och Bo Lundgren tvingades
            avgå som skatteminister har 172 300 fler människor fått arbete.
            Antalet personer i arbetsmarknadspolitiska åtgärder har minskat
            med 95 200 sedan
          </note>
          <note>
            1994. Sysselsättningen fortsätter att öka, och den ökar mycket
            kraftigt. Under de senaste tolv månaderna var sysselsättningsökningen
            121 000 personer. Inte sedan
          </note>
          <note>
            1960-talet har sysselsättningen ökat lika snabbt. Detta har naturligtvis
            stor betydelse för de människor som drabbades värst under 1990-talets
            kris.
          </note>
          <note>
            Jag ska påpeka för Göran Hägglund att detta har spelat allra
            störst roll för invandrarna. Minskningen av arbetslösheten är
            störst bland de utomnordiska invandrarna. År 1997 var en tredjedel,
            exakt 33 %, i den gruppen arbetslös. År 1999 hade denna siffra
            minskat till 21 %, och i oktober i år var siffran nere under 13
            %. Bara under det senaste året har arbetslösheten för denna grupp
            minskat med nästan 40 %.
          </note>
          <note>
            Det är viktigt att denna utveckling fortsätter och att alla som
            vill och kan arbeta också får ett jobb.
          </note>
          <note>
            Detta har också lett till att antalet socialbidragstagare nu
            minskar mycket kraftigt. Enligt Socialstyrelsens senaste rapport
            är minskningen 11 % jämfört med tredje kvartalet 1999 och 26 %
            jämfört med tredje kvartalet 1997, då som ni vet socialbidragskostnaderna
            var som högst. Socialbidragskostnaderna minskar i samtliga län
            och under det senaste året i fem av sex kommuner.
          </note>
          <note>
            Moderaterna upprörs, med all rätt, över vad de föredrar att kalla
            den nya fattigdomen. Men oron över sociala orättvisor avspeglas
            inte alls i de förslag moderaterna presenterar här i riksdagen.
            Här är det tvärtom högerpolitik av gammalt känt märke. Moderaternas
            självklara svar på bristerna i skolan, vården och omsorgen är
            sänkta skatter, inte ökade resurser.
          </note>
          <note>
            Och det är skattesänkningar som gynnar höginkomsttagare och bara
            till en liten del berör låg- och medelinkomsttagarna. Det är alltså
            inte någon senkommen insikt om behovet av ökad jämlikhet som fått
            moderaterna att begära dagens debatt. Moderaterna är fortfarande
            samma gamla parti med samma gamla skattesänkningar för de välbeställda.
          </note>
          <note>
            Jag påpekade i mitt inledningsanförande att Moderaternas skattesänkningsförslag
            faktiskt innebär att den som tjänar 50 000 kr i månaden får en
            skattesänkning på över 7 000 kr, medan en låginkomsttagare som
            tjänar 12 000 skulle få en skattelättnad på 160
          </note>
          <note>
            kr i månaden. Jag tycker att Bo Lundgren som tidigare skatteminister
            är skyldig ett svar: På vilket sätt minskar detta klassklyftorna
            i det svenska samhället?
          </note>
          <note type="speaker">
            Anf. 10 BO LUNDGREN (m):
          </note>
          <note>
            Fru talman! Jag förstår att Hans Andersson från
          </note>
          <note>
            Vänsterpartiet höjer rösten. Tillsammans med Socialdemokraterna
            och Miljöpartiet har man ju ansvaret.
          </note>
          <note>
            Då känner man sig naturligtvis väldigt illa berörd över den situation
            som egentligen alla här har beskrivit.
          </note>
          <note>
            En sak är dock förvånande. Hans Andersson talar om vikten av
            att inkludera. Varför säger ni då nej till den allmänna arbetslöshetsförsäkring
            som omfattar alla, som vi fyra borgerliga partier skulle vilja
            ha i stället för den exkluderande arbetslöshetsförsäkring vi har
            nu?
          </note>
          <note>
            Det finns mycket i USA som kan vara ett föredöme. Det finns mycket
            i USA som alls inte är ett föredöme. Man kan inte jämföra två
            så olika länder. Men en sak vi kan se är att gränsen för fattigdom
            i USA är
          </note>
          <note>
            170 000 kr, omräknat i svensk valuta. I USA befinner sig 11 %
            under den fattigdomsgränsen. I Sverige är det 35 % av hushållen
            som har sammanlagda förvärvs- och kapitalinkomster under 170 000
            kr.
          </note>
          <note>
            Lars Engqvist och Hans Andersson påstår att vi moderater anser
            att det är individen själv som bär ansvaret för utanförskap och
            beroende. Tvärtom, det är inte individen som bär det ansvaret.
            Det är ju Hans
          </note>
          <note>
            Andersson och Lars Engqvist som bär ansvaret för det. Det är
            ju ni som driver politiken som leder till inlåsning, som leder
            till att människornas makt över sin egen vardag minskar. Det vi
            anser är att möjligheterna ligger hos individen. Möjligheten att
            åstadkomma någonting för sig själv och för hela samhället ligger
            hos varje enskild människa, i den kraft och de resurser som var
            och en har. Det är därför vi vill ändra maktfördelningen i samhället
            från politiken till människorna. Vi tycker att enskilda människor
            ska ha större rörelsefrihet, större möjlighet till självkänsla
            och större möjlighet till värdighet. Vi tycker att politiken ska
            ägna sig åt det som måste lösas gemensamt, som en bra sjukvård
            för alla - inte den sjukvård Lars
          </note>
          <note>
            Engqvist administrerar, där vissa får stå kvar i kön medan andra
            kan ha råd att köpa sig en privat sjukförsäkring.
          </note>
          <note>
            Socialdemokraterna, Vänstern och Miljöpartiet går i en annan
            riktning. Det finns inga tankar om en ändrad maktfördelning. Det
            ska vara mer av bidrag och mer av politisk styrning.
          </note>
          <note>
            Jag är genuint oroad över det samhälle som håller på att växa
            fram med den politik som nu förs. Det är därför det krävs ändringar.
            Det krävs att man river hinder för nya jobb - genom ett bättre
            klimat för företagande, genom enklare former för att starta företag,
            så att den som vill starta ett litet företag och har entreprenörskänslan
            i sig tycker att reglerna är sådana att de inte kväver en från
            början. Vi ska vidare se till att var och en som har ett arbete
            också kan försörja sig på sin arbetsinkomst, spara för framtiden
            och känna den självkänsla som ligger i att ha kontroll över den
            egna vardagen. Det förutsätter att vi sänker skatten rejält, Lars
            Engqvist, för dem som har låga och medelstora inkomster. Vårt
            mål är ett mycket stort grundavdrag så att en stor del av inkomsten
            blir skattefri, med särskild inriktning på barnfamiljerna som
            får ett särskilt stöd, ett extra grundavdrag.
          </note>
          <note>
            Visst vill vi också sänka skatten på företagande och för dem
            som genom sin kunskap och utbildning kan tillföra Sverige mycket.
            Men när det gäller fördelningen är det så att i dag betalar Göran
            Persson nio gånger mer än ett vårdbiträde i skatt. Med vår skattepolitik
            kommer han att betala tio gånger mer än vårdbiträdet - inte för
            att han får högre skatt, utan därför att hon får väsentligt lägre
            skatt.
          </note>
          <note>
            Allra sist - jag kommer tillbaka till det - det kanske viktigste
            av allt: renovera skolan, bygg en ny skola med kunskap och bildning
            som de gamla idealen som åter kommer till heders.
          </note>
          <note>
            (Applåder)
          </note>
          <note type="speaker">
            Anf. 11 HANS ANDERSSON (v):
          </note>
          <note>
            Fru talman! Ett sådant hyckleri! Sverige har den största täckningsgraden
            på sin a-kassa. Vi har det system som ger bäst trygghet. Ni försöker
            visserligen år efter år försämra det, men kom inte dragande med
            det. Ni försöker överföra makt från demokrati till marknaden,
            inte till människorna.
          </note>
          <note>
            Vi tar ansvar, och vi är glada över att vi har en rekordartad
            sysselsättningstillväxt, reallöneökningar, av disponibel inkomst.
            Vi börjar kunna ge tillbaka lite pengar till kommuner, och vi
            börjar kunna restaurera trygghetssystemen. Jag tycker att det
            är ett hyckleri att ni begär en debatt på grund av en bok som
            så tydligt försvarar den generella välfärden, en bok som så tydligt
            visar hur skillnaderna ser ut när man inte har den.
          </note>
          <note>
            När ni har ert drömsamhälle, när ni avreglerat arbetsmarknaden,
            när arbetsrätten är avlövad, när vi har de privata trygghetssystemen
            och de privata försäkringarna, då är vi väl i USA eller i England.
            Ni brukar ofta åberopa dem.
          </note>
          <note>
            Vad händer? Ja, titta på fattigdomsgraden - 20 %
          </note>
          <note>
            av hushållen med barn. Titta på ensamstående mammor - 60 %. Sverige
            har 4 %. Vi är alltså det i särklass jämlikaste samhället. Ändå
            är jag upprörd över de klyftor som vi har. Titta på fattigdomen,
            titta på förmögenhetsfördelningen, titta på inkomstspridningen,
            och du finner att de samhällen som satsar på enbart marknadsstyrning
            och inte korrigerar det med demokratiska beslut är samhällen som
            blir oerhört ojämlika.
          </note>
          <note>
            Daléus: Vi tar ansvaret. Vi tar ansvaret för vad som hände efter
            1998. Fram till 1998 var det mycket
          </note>
          <note>
            Daléus som hade ansvaret. Då var det, med förlov sagt, Lars Engqvist,
            75-procentsnivån som gällde i akassan. Bu, säger jag. Bu, säger
            de arbetslösa.
          </note>
          <note>
            Läs rapporter, håll reda på årtalen. Jag tar mitt ansvar.
          </note>
          <note>
            Låt mig sluta med att säga: Jag utmanar moderaterna och Bo Lundgren
            på debatter i utsatta områden, i Rosengård bland de arbetslösa.
            Då ska vi tala sanning. Tänk efter, Lars Engqvist, efter den här
            debatten vem ni ska hålla i handen om ni ska stå tryggt.
          </note>
          <note>
            Här har ni en karda som duger!
          </note>
          <note>
            (Applåder)
          </note>
          <note type="speaker">
            Anf. 12 GÖRAN HÄGGLUND (kd):
          </note>
          <note>
            Fru talman! Lars Engqvist och stödpartierna tar naturligtvis
            upp och påpekar att vissa siffror förbättrats. Skam vore väl annars
            under den enastående högkonjunktur som vi har. Men problemet är
            att man knappast, inte ens från regeringssidan med stödpartier,
            kan räkna in att en högkonjunktur kommer att vara evig. Förr eller
            senare kommer den att brytas. Människor som då är beroende - och
            det vet vi är många -
          </note>
          <note>
            av stöd från det offentliga ska återigen sätta sin förtröstan
            och sin tillit till politiker som har att hantera världens mest
            konjunkturberoende statsfinanser.
          </note>
          <note>
            Detta är ett bekymmer. Vi kan knappast räkna med en evig högkonjunktur.
          </note>
          <note>
            Fru talman! Ungefär 75 % av barnfamiljerna bor i småhus. Många
            har det tufft ekonomiskt, och värre blir det förstås när fastighetsskatten
            höjs. Vissa områden kommer formligen att rensas på människor med
            medelinkomster eller låga inkomster. Är det skatt efter bärkraft?
            Det är det förstås inte.
          </note>
          <note>
            Änkepensionerna försämrades för några år sedan på ett sätt som
            av många av oss upplevdes som oanständigt. Är det att ge till
            var och en efter behov? Det är det förstås inte. Änkepensionerna
            måste återställas.
          </note>
          <note>
            Maxtaxa inom barnomsorgen ger mest till redan välbeställda grupper.
            Den är orättvis och ett typiskt exempel på politisk styrning i
            stället för att ge medborgarna det självklara förtroendet att
            välja lösningar efter de egna behoven.
          </note>
          <note>
            Det brukar heta att går man vilse tillräckligt länge börjar man
            känna sig hemma. Vi inrättar våra liv efter de regelsystem som
            finns, men i det beroende av det offentliga som vi har talat om
            tidigare blir vi också oerhört sårbara. Individerna, familjerna
            måste stärkas, utvecklingen måste vända.
          </note>
          <note type="speaker">
            Anf. 13 LENNART DALÉUS (c):
          </note>
          <note>
            Fru talman! Vi tar ansvar, säger Lars Engqvist och skriker Hans
            Andersson. Men det är inte det de gör, det är tomma ord. Vad de
            gör är att de gör av med de pengar som det gavs möjlighet till
            genom ett hårt ansvarstagande bl.a. från vår sida under förra
            mandatperioden. Det gäller att hålla ordning på begreppen, Hans
            Andersson.
          </note>
          <note>
            Nu var det inte vi i Centerpartiet som åstadkom pengarna, utan
            det gjorde många människor i Sverige.
          </note>
          <note>
            Det gjorde småbarnsfamiljerna, det gjorde pensionärerna, det
            gjorde flera som i dag inte får tillgång till de resurser som
            samhället har förbättrat bl.a genom vår försorg. De får inte tillgång
            till dem just därför att ni driver en politik som inte minskar
            klyftorna i samhället. Ni ger inte åter till småbarnsföräldrarna
            de resurser som de behöver för att klara sin dagliga ekonomi.
            Ni är inte med om att t.ex. höja grundavdrag i föräldraförsäkringen.
            Fråga gärna, Lars Engqvist, men det är på det sättet. Ni är inte
            med om att ge resurser tillbaka till de pensionärer som behöver
            den ökade ekonomin, den ökade ekonomi som vi var med om att skapa.
          </note>
          <note>
            Fru talman! När Lars Engqvist säger att de tar ansvar är det
            tomma ord. Han verkar inte se att vi i dag har en skola som inte
            ger de kunskaper som ungdomarna behöver när de går vidare i livet.
            Han verkar inte se att Sverige håller på att kantra, att vi har
            en del av Sverige som har mycket stor tillväxt, en annan del av
            Sverige har grundservicen, det naturliga för att kunna utveckla
            företag och människor, saknas. När
          </note>
          <note>
            Hans Andersson nickar innebär det inte att han är med om att
            ta ansvar för en praktisk politik som leder till en förbättring.
            Han är fortfarande med om att leverera till dem som ger dem, tillsammans
            med socialdemokraterna, maktinnehavet. Så får det inte fortsätta,
            fru talman!
          </note>
          <note type="speaker">
            Anf. 14 KARIN PILSÄTER (c):
          </note>
          <note>
            Fru talman! Utanförskapet handlar inte bara om pengar. Men någonstans
            är det väl märkligt med ett land där de som har höga löner också
            har mycket makt över allting annat, medan de som har lite pengar
            också ska drabbas av att inte kunna påverka sin egen situation
            och inte kunna bestämma över andra viktiga saker i livet.
          </note>
          <note>
            Jag skulle vilja ställa en mycket konkret fråga till socialministern.
            Vi talar mycket om marginaleffekter.
          </note>
          <note>
            Det kan låta tekniskt, men det handlar just om möjligheten att
            själv påverka sin situation. Särskilt ensamförsörjare men barnfamiljer
            i allmänhet har marginaleffekter som är av den graden att vi ser
            att svenska direktörer flyttar utomlands när de drabbas av det.
            Men vanliga småbarnsmammor kan inte göra det. Varför vill inte
            ni påverka marginaleffekterna för dem som har de lägsta inkomsterna?
            Genom ett Perssonskt infall har ni försvurit er åt att sänka de
            högsta dagistaxorna. Varför vill ni inte göra något åt de marginaleffekter
            som verkligen betyder mest för dem som har de minsta marginalerna?
          </note>
          <note>
            Sedan talar vi en del om att det blir bättre för många människor
            nu, och det är mycket bra. Socialbidragen har för många människor
            under 90-talet helt och hållet ersatt sjukförsäkring eller a-kassa
            men framför allt arbetsinkomst. De sjunker nu. Detta är ett utomordentligt
            tillfälle för regeringen att ta itu med en socialförsäkringsreform
            som just innebär att man kan komma över i helt andra strukturer
            som gör att man inte blir så inlåst. Med socialbidrag blir också
            vägarna ut ur socialbidragstagandet omöjliga. Det vore bra om
            ni kunde satsa lite mer energi på att ändra strukturerna.
          </note>
          <note>
            Jag skulle vilja uppmana regeringen återigen att, i stället för
            att ständigt försöka lägga livet till rätta för människor, ta
            bort det som ligger i vägen för livet.
          </note>
          <note>
            Anf. 15 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Jag ska ställa två frågor. Först skulle jag vilja
            höra med socialministern om han skulle kunna tänka sig att medverka
            till att ta fram beräkningar på vad en arbetstidsförkortning skulle
            kunna ge, alltså hur den skulle kunna berika offentlig och även
            privat ekonomi.
          </note>
          <note>
            Hittills har man mest av rädsla bara räknat fram vad en arbetstidsförkortning
            kostar. Men får vi färre sjukskrivningar, lägre rehabiliteringskostnader
            och färre förtidspensioneringar, då får vi självfallet också lägre
            statliga utgifter. Och föräldrar som jobbar kortare dagar kanske
            vågar skaffa fler barn. Vad ger då denna ökade nativitet som vi
            längtar efter? Tryggare barn som hinner träffa sina föräldrar
            får mindre behov av BUP, Bris och skolkuratorer. Vi får också
            äldre människor som håller för att jobba ända fram till tänkt
            pensionsålder. Det här skapar intressanta siffror.
          </note>
          <note>
            Jag skulle verkligen vilja få del av dem. Jag hoppas att Lars
            Engqvist är beredd att ta fram sådana siffror.
          </note>
          <note>
            Sedan har jag en fråga till Bo Lundgren. Jag skulle verkligen
            vilja att Bo Lundgren förklarade för mig hur ni får resonemanget
            att gå ihop i er skuggbudget med de gigantiska skattesänkningar
            som ni föreslår. Ni tänker också ta bort det kommunala utjämningssystemet.
            Vi vill ha tillväxt. Vi vill ha mindre fattigdom i hela landet.
            Hur ska det fungera?
          </note>
          <note>
            Anf. 16 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Göran Hägglund sade någonting om att vi hänvisar
            till vissa siffror. Men nu var det inte vilka siffror som helst,
            utan de visar en dramatisk ökning av sysselsättningen, fler människor
            i arbete, och det är grunden för att vi ska få välfärd i det här
            landet.
          </note>
          <note>
            Den andra siffran visade hur mycket socialbidragskostnaderna
            har minskat i kommunerna. Att andelen socialbidragstagare nu minskar
            drastiskt betyder också att välfärden ökar och att ett större
            antal människor kan styra över sina egna liv. Det var,
          </note>
          <note>
            Göran Hägglund, inte vilka siffror som helst. Det var grunden
            för en fungerande välfärd.
          </note>
          <note>
            Lennart Daléus har tydligen missat det mesta som sker här i riksdagen.
            Vi har redovisat vad som ska ske när ekonomin nu har vänt. Barnbidragen
            höjs från den 1 januari nästa år. Vi inför en maxtaxa i barnomsorgen
            för att ge familjer möjlighet att få en fungerande barnomsorg
            utan att de får de marginaleffekter som Karin Pilsäter talade
            om. Det förslag som riksdagen - såvitt jag har förstått - har
            fattat beslut om innebär just att man lyfter marginaleffekterna
            också från låginkomsttagarna.
          </note>
          <note>
            De sämsta ställda pensionärerna kommer att få förbättringar från
            den 1 januari. Vi ska förhoppningsvis i dag besluta om mera resurser
            till sjukvården. Vi har gett besked om att vi tänker satsa ökade
            resurser på skolan. Vi använder den ekonomiskt goda situationen
            för att restaurera välfärden, Lennart Daléus, för att skapa en
            större rättvisa, eller som jag skulle vilja uttrycka det: för
            att öka jämlikheten.
          </note>
          <note>
            Bo Lundgren säger att politiken måste bli mindre.
          </note>
          <note>
            Den politiska sfären ska krympas. Men frågan är: Till förmån
            för vad? Jag är övertygad om att ett väl fungerande trygghetssystem
            är en grund för människors frihet. Om man krymper den politiska
            sfären hur som helst är risken att vi får ett nytt förmynderi.
          </note>
          <note>
            Jag har sett att man i Stockholms stad på allvar funderar på
            att överlåta det som vi betraktar som socialtjänstens myndighetsutövning
            till privata bolag.
          </note>
          <note>
            De rättigheter som vi som enskilda medborgare ska försöka att
            hävda gentemot det offentliga ska nu hanteras av privata bolag
            utan insyn. Det är ett nytt slags förmynderi som jag hoppas att
            vi gemensamt aldrig ska få uppleva. Om man bara tar sikte på att
            minska demokratins verkningsradie och inte är medveten om vad
            man gör i övrigt så är vi tillbaka i det gamla klassamhället och
            det gamla fattigsamhället.
          </note>
          <note>
            Och sedan, Bo Lundgren, ta gärna chansen och redovisa på vilket
            sätt moderaternas skatteförslag minskar inkomstklyftorna eller
            minskar klassklyftorna. Jag har gått igenom alla de skatteförslag
            som Bo
          </note>
          <note>
            Lundgren undertecknade som skatteminister. Jag skulle kunna räkna
            upp alla de pålagor som lades på vanliga inkomsttagare och alla
            de förmåner som lades på dem som hade det gott ställt i tillvaron.
            Säg en enda skattereform som du, Bo Lundgren, föreslog som minskade
            klassklyftorna i det svenska samhället!
          </note>
          <note type="speaker">
            Anf. 17 BO LUNDGREN (m):
          </note>
          <note>
            Fru talman! Det ska jag gärna göra. Att höja grundavdraget på
            ett sätt som gör att arbetsinkomster och pensioner är skattefria
            upp till en nivå på 4 000-
          </note>
          <note>
            5 000 kr i månaden var en reform som gör att vi inte har den
            utveckling som er högskattepolitik leder till, nämligen att de
            som har det sämst ställt och minst förmåga att betala skatt får
            betala ännu mer i skatt.
          </note>
          <note>
            Sedan blir jag bekymrad när jag hör Lars Engqvist i den här debatten.
            Den handlar om hur man ska bryta nyfattigdomen och öka den sociala
            rörligheten. Är det någon av er som har hört ett enda ord från
            Lars
          </note>
          <note>
            Engqvist om hur enskilda människor ska få bättre förutsättningar?
          </note>
          <note>
            Lars Engqvist har talat om ökade bidrag och maxtaxa. Det är inte
            föräldrarna som ska bestämma utan kommunpolitikerna. Varje förändring
            som han har talat om här innebär mer makt för honom själv och
            politiker runtom i landet. Låt föräldrarna bestämma över barnomsorgen!
          </note>
          <note>
            Lars Engqvist berömde sig av en fantastiskt bra utveckling och
            väljer siffror och statistik som det passar honom. Om vi tittar
            på en lite längre tidsperiod, mellan 1979 och 1999 - 20 år - har
            antalet jobb minskat med 41 000. Antalet personer i arbetsför
            ålder har minskat med 392 000. Det är på 20 år ett jobbunderskott
            på 433 000. Då behövs det konkreta åtgärder för företagande och
            för jobb.
          </note>
          <note>
            Men det behövs också de åtgärder som vi talade om, den viktiga
            sociala skattereformen som ger människor självbestämmande över
            sina egna liv. Det som gläder när jag nu har tvingats att ge upp
            Lars
          </note>
          <note>
            Engqvist, Hans Andersson och Miljöpartiet är att de borgerliga
            partier talar, fast med lite olika inriktning, om den enskilda
            människan som grunden för politiken, talar om vikten av att varje
            enskild människa får mer makt, större förutsättningar att räcka
            till och själva bestämma över sådant som Göran Persson och
          </note>
          <note>
            Lars Engqvist vill bestämma över. Det är grunden för att bryta
            nyfattigdomen och öka den sociala rörligheten. Och det kan bli
            verklighet i oktober 2002.
          </note>
          <note>
            (Applåder)
          </note>
          <note>
            Anf. 18 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Historien har lärt oss två saker. Det ena är att
            den väsentliga grunden för frihet är demokrati. Demokrati betyder
            att vi gemensamt fattar beslut om det som vi gemensamt tycker
            är viktigt.
          </note>
          <note>
            Det är alldeles riktigt att demokratins verkningsradie inte får
            gå för långt. Det finns en privat sfär som vi alla månar om, en
            sfär som vi inte tycker att någon annan över huvud taget ska lägga
            sig i. Men den politiska striden mellan Moderaterna och Socialdemokraterna
            har handlat om huruvida vi gemensamt ska ta ansvar för det som
            är grundläggande för individens utveckling: omsorg, skola och
            vård.
          </note>
          <note>
            Det är det här som är grunden för att individen ska utvecklas.
            Men varje gång vi har mötts i debatter har
          </note>
          <note>
            Moderaterna lagt fram förslag som har inneburit att vi skulle
            minska ambitionerna just på dessa områden.
          </note>
          <note>
            Man har tagit pengar från skolan, från vården, från de generella
            välfärdssystemen och i allt väsentligt flyttat dem till höginkomsttagarna.
            Alla skatteförslag och åtgärder har inneburit minskat offentligt
            åtagande och större utrymme för dem som är rika. Detta leder till
            ökade klyftor.
          </note>
          <note>
            Det andra som ingår i demokratin är öppenheten, att vi ska granska
            vad som sker. Det är viktigt att
          </note>
          <note>
            Moderaterna inser att om man för en allmän kamp mot de förtroendevalda
            och mot den representativa demokratin kan det grunda sig på att
            det här och var kanske inte fungerar. Men om man för en allmän
            kamp mot den representativa demokratin är risken att man undergräver
            förtroendet för det demokratiska systemet och öppnar urskillningslöst
            för den typen av lösningar som man gör i Stockholms stad där de
            styrande på allvar tänker sälja ut socialtjänstens utredningsverksamhet
            till privata bolag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 23 november.
          </note>
          <note>
            3 § Meddelande om aktuell debatt
          </note>
          <note>
            Talmannen meddelade att på begäran av Kristdemokraternas riksdagsgrupp
            skulle aktuell debatt om mobbning anordnas tisdagen den 5 december
            kl. 11.30, efter voteringen.
          </note>
          <note>
            Från regeringen skulle statsrådet Ingegerd Wärnersson delta.
          </note>
          <note>
            Den inkomna skrivelsen hade följande skrivelse:
          </note>
          <note>
            Begäran om aktuell debatt om mobbning
          </note>
          <note>
            Under den senaste tiden har samhällets oförmåga att komma till
            rätta med mobbning i skolan kommit att uppmärksammas och diskuteras
            livligt. Genom personliga kontakter och via massmedia har allt
            fler fått upp ögonen för de problem som många barn och ungdomar
            upplever på sin arbetsplats, skolan. Kristdemokraternas riksdagsgrupp
            anhåller om att talmannen låter arrangera en aktuell debatt om
            mobbning.
          </note>
          <note>
            Skolan är genom skolplikten ett obligatoriskt inslag i en ung
            människas liv. En skolpliktig pojke eller flicka är i princip
            tvingad att infinna sig i skolan oavsett hur de själva uppfattar
            miljön. Eleverna är således i hög grad utlämnade åt skolledningens
            och den enskilda lärarens skicklighet, omdöme och inlevelseförmåga.
            En obligatorisk skolgång ställer följaktligen särskilt höga krav
            på skolans ambition att forma ett gott arbetsklimat. Att slippa
            mobbning är en rättighet för varje ung människa.
          </note>
          <note>
            Det måste vara en självklar rätt att få känna sig trygg i skolan.
            Ingen elev skall behöva på grund av handikapp, ras, språk, hudfärg,
            sexuell läggning eller någon annan orsak behöva känna rädsla för
            att gå till skolan. Det är hela vuxenvärldens skyldighet att se
            till att skolan är en trygg plats för våra barn.
          </note>
          <note>
            Stockholm den 28 november 2000
          </note>
          <note>
            Göran Hägglund
          </note>
          <note>
            Gruppledare
          </note>
          <note>
            4 § Anmälan om inkomna faktapromemorior om förslag från Europeiska
            kommissionen m.m.
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            2000/01:43 Förslag till rådets förordning om organisering av
            sockermarknaden KOM 604/00 till miljö- och jordbruksutskottet
          </note>
          <note>
            2000/01:44 Förslag till rådets förordning om vissa koncessioner
            i form av gemenskapstullkvoter för vissa jordbruksprodukter och
            om anpassning, som en autonomövergångsåtgärd, av vissa jordbrukskoncessioner
            enligt Europaavtalet med Litauen
          </note>
          <note>
            KOM 637/00 till miljö- och jordbruksutskottet
          </note>
          <note>
            2000/01:45 Förslag till Europaparlamentets och rådets förordning
            om sjösäkerhetskommittén och om ändring av förordningarna om sjösäkerhet
            och förhindrande av förorening från fartyg samt förslag till Europaparlamentets
            och rådets direktiv om ändring av direktiven om säkerhet på fartyg
            och förhindrande av förorening från fartyg
          </note>
          <note>
            KOM (2000) 489 till trafikutskottet
          </note>
          <note>
            2000/01:46 Meddelande från kommissionen om Europeiska unionens
            oljeförsörjning
          </note>
          <note>
            KOM (2000) 631 slutlig till näringsutskottet
          </note>
          <note>
            2000/01:47 Förslag till rådets förordning om budgetförordningen
            för Europeiska gemenskapernas allmänna budget COM (2000) 461 till
            finansutskottet
          </note>
          <note>
            2000/01:48 Kommissionens meddelande till Rådet,
          </note>
          <note>
            Europaparlamentet, Ekonomiska och sociala kommittén och Regionkommittén
            Genomförande av ett europeiskt område för forskningsverksamhet:
            riktlinjer för unionens åtgärder inom forskning (2002-2006) KOM
            (2000) 612 till utbildningsutskottet
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motion 2000/01:Fi9 till finansutskottet
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 2000/01:KU1
          </note>
          <note>
            Skatteutskottets betänkanden 2000/01:SkU1, SkU6
          </note>
          <note>
            och SkU3
          </note>
          <note>
            7 § Totalförsvarsbudgeten för år 2001
          </note>
          <note>
            Föredrogs försvarsutskottets betänkande 2000/01:FöU1
          </note>
          <note>
            Totalförsvarsbudgeten för år 2001 (prop. 2000/01:1
          </note>
          <note>
            delvis och förs. 2000/01:RR2)
          </note>
          <note type="speaker">
            Anf. 19 HENRIK LANDERHOLM (m):
          </note>
          <note>
            Fru talman! Dagens försvarsdebatt handlar formellt om nästa års
            anslag och inriktning inom politikområdena försvarspolitik och
            skydd mot olyckor. Reellt handlar det naturligtvis om avväganden
            som får avgörande betydelse för försvarspolitiken under nästa
            försvarsbeslutsperiod, alltså 2002 till 2004, men i lika hög grad
            också om tiden fram till 2010.
          </note>
          <note>
            I våras fattade riksdagen ett beslut som öppnade för den största
            destruktionsprocessen i det svenska försvarets historia. Människor
            som kostat miljarder att utbilda, fastigheter och anläggningar
            som kostat miljarder att bygga och materiel som kostat skattebetalarna
            hundratals miljarder avvecklas nu i en oerhört snabb takt. Att
            en försvarsreform är absolut nödvändigt är vi helt överens om
            i denna kammare, men varför denna okontrollerade förstörelseprocess?
          </note>
          <note>
            Nästa års budget fortsätter marschen mot avgrunden. Trots alla
            varningssignaler fortsätter regeringen som om ingenting har hänt.
            När kartan och terrängen inte stämmer överens, väljer regeringen
            kartan -
          </note>
          <note>
            precis som i den fråga som var upprinnelsen till vårens beslut,
            nämligen den om kompensation för effekterna av anslagsförordningen
            eller, enklare uttryckt, när dåvarande finansminister Göran Persson
            lade rabarber på 15 miljarder av Försvarsmaktens pengar och Erik
            Åsbrink två år senare vägrade att lämna tillbaks dem.
          </note>
          <note>
            Vårens beslut var inget försvarsbeslut. Det var ett infrastrukturbeslut.
            Man lade ned utan att bygga upp.
          </note>
          <note>
            Man lovade i ord, men levererade inget i handling.
          </note>
          <note>
            Alla de viktiga avgöranden som nu krävs för att realisera den
            nödvändiga försvarsreformen lyser ännu med sin frånvaro.
          </note>
          <note>
            Innan samtliga viktiga systemfrågor var avgjorda gick man till
            verket och lade i stort sett allt i diverse utredningar. Personalförsörjningen
            är kanske det värsta exemplet. Inga frågor är avgjorda, trots
            att många - t.ex. ett förändrat värnpliktssystem, ny befälsordning,
            ändrade villkor för tjänstgöring utomlands, visstidsanställda
            soldater och sjömän - är absoluta förutsättningar för att det
            över huvud taget ska bli någonting av det fagra talet om ett nytt
            försvar.
          </note>
          <note>
            Frågan om finansiering av internationella insatser är en annan.
            Vad spelar det för roll att kunna när det inte finns pengar för
            att göra? Satsningen på internationella insatser kostar nämligen
            - både att kunna, dvs. att skapa förmåga, anskaffa materiel och
            hålla beredskap - och att göra, dvs. att skicka ut våra förband
            när det bränner till.
          </note>
          <note>
            Det senaste exemplet är de 1 900 män och kvinnor som nu anmälts
            till EU:s militära krishanteringsstyrka. Den årliga kostnaden
            för utbildning och beredskap för att hålla dem i skick är en kvarts
            miljard om året. Det går på oförutsett - hur nu denna ambitionsnivå
            kunde vara oförutsedd för regeringen - inom ramen för de reguljära
            försvarsanslagen. Investeringarna uppgår till över 600 miljoner
            - en engångskostnad som betalas från materielanslagen. Kloka åtgärder
            - javisst, men de kostar.
          </note>
          <note>
            Kostar, och kostar mer, gör det också när det blir tal om konkreta
            insatser. Om vi ska använda hela den anmälda styrkan - vilket
            inte är särskilt sannolikt men ändå ett exempel - kostar det nästan
            2 miljarder om året. De pengarna finns inte. De pengar som regeringen
            lyckats skaka fram fr.o.m. 2002 tas dessutom i huvudsak från de
            ordinarie anslagen för förbandsverksamhet och materielanskaffning.
            Utan att berätta det för riksdagen har regeringen i budgetpropositionens
            redovisning av utgifterna för 2002 och 2003
          </note>
          <note>
            urholkat dessa anslag med en halv miljard om året.
          </note>
          <note>
            Det är inte bara otillständigt, utan det är också en åtgärd som
            direkt minskar möjligheterna.
          </note>
          <note>
            Grundkostnader och insatskostnader för den internationella verksamheten
            är inte utbytbara. Att insatskostnaderna inte bara måste särredovisas
            utan också särfinansieras är en absolut nödvändighet för en planerad
            utveckling av försvaret, alldeles oavsett ekonomisk nivå. Men
            det är inte bara denna halva miljard som äter ur den lilla skärv
            som blev resultatet av vårens beslut. Enligt Försvarsmaktens interna
            planering saknas 1 ½ miljarder om året under nästa försvarsbeslutsperiod.
            Det är inte bara de 5,5 miljarder som det redan fattats beslut
            om som ska bort. Nu ska verksamhet för ytterligare 1 ½ miljarder
            tas bort från den ambitionsnivå och inriktning som fastställdes
            i våras. Vad ska bort? Vad ska läggas ned? Vad ska inte anskaffas?
            Verkligheten kräver svar redan i dag.
          </note>
          <note>
            I praktisk handling motverkar regeringen reformeringen av försvaret.
            Den i praktiken närmare 20-
          </note>
          <note>
            procentiga reduktionen av försvarsanslagen gör det ohyggligt
            svårt, kanske omöjligt, att samtidigt driva en avvecklings- och
            utvecklingsprocess. Materielsidan är här det kanske värsta exemplet.
          </note>
          <note>
            Riksrevisionsverkets senaste rapport Från hot till skrot visar
            tydligt att visionen om det nya försvaret riskerar att bli en
            tumme, eller kanske t.o.m. en minustumme. RRV visar på att det
            fria utrymmet fram till 2010 när det gäller materielanskaffningen
            är 6
          </note>
          <note>
            miljarder kronor. 6 miljarder av 220 är felräkningspengar i ett
            tioårigt tidsperspektiv. Och vad värre är - om kostnadsökningarna
            fortsätter på samma sätt som under den senaste tioårsperioden
            är det inte 6 fria miljarder, utan då är det 16 miljarder som
            fattas. Vad ska bort? Hur ska de högtflygande planerna realiseras?
          </note>
          <note>
            Men det finns alternativ. Förutsättningen för att genomföra en
            försvarsreform är nya pengar och en ny inriktning. Förutsättningen
            för att genomföra försvarsreformen är också politisk vilja och
            förmåga att lägga fram förslag, också i alla svåra knäckfrågor.
          </note>
          <note>
            Regeringen har haft kraft att spara och lägga ned.
          </note>
          <note>
            Men att riva ned är lättare än att bygga upp, särskilt under
            den extrema knapphets iskalla stjärna som lyser över det svenska
            försvaret. Omställningen av försvaret hade varit nog svår även
            med oförändrade försvarsanslag. Nu är den i många avseenden omöjlig.
          </note>
          <note>
            Fru talman! Självklart står jag bakom alla reservationer från
            moderaterna i betänkande FöU1. För tids vinnande inskränker jag
            mig till att yrka bifall till den första i raden, närmare bestämt
            reservation nr 2.
          </note>
          <note>
            Det gör jag inte för att den är viktigare än andra utan just
            för att den kommer först.
          </note>
          <note type="speaker">
            Anf. 20 STIG SANDSTRÖM (v):
          </note>
          <note>
            Fru talman! Vänsterpartiet har genom årets budgetuppgörelse mellan
            Vänsterpartiet, Miljöpartiet och
          </note>
          <note>
            Socialdemokraterna ställt sig bakom de utgiftsramar som vi tre
            partier har kommit överens om.
          </note>
          <note>
            Vi har också ställt oss bakom det stora försvarsbeslutet från
            den 20 mars i år och ser det nu som en huvuduppgift att detta
            följs upp och verkställs på ett bra sätt. Det är en nog så svår
            uppgift, eftersom erfarenheterna från tidigare stora besparingsbeslut
            ofta resulterat i större utgifter när slutnotan levererats.
          </note>
          <note>
            Detta beror på en dålig uppföljning av besluten och på att vissa
            beslutsfattare saboterat eller inte förstått intentionerna i de
            demokratiskt fattade besluten.
          </note>
          <note>
            Vi tror därför att en huvuduppgift för försvarsutskottet och
            Försvarsdepartementet blir att under de närmaste åren följa upp
            det radikala beslutet att ställa om Sveriges totalförsvar från
            ett invasionsförsvar till ett insatsförsvar på ett sådant sätt
            att beslutet får ett konsekvent genomslag och ekonomiskt önskvärda
            effekter. De närmaste åren blir alltså uppföljningen viktigare
            än att fatta nya djärva beslut.
          </note>
          <note>
            I förra årets budgetmotion lyfte vi fram tre grundläggande strukturproblem
            i den svenska försvarspolitiken. För det första gällde det brister
            i det ekonomiska tänkandet, någonting som Henrik Landerholm nyss
            har belyst. För det andra gällde det alltför stora och svårmotiverade
            materielbeställningar. För det tredje gällde det en överdimensionering
            av personalstyrkan.
          </note>
          <note>
            Efter det senaste försvarsbeslutet börjar vi se en tendens till
            en viss anpassning av personalstyrkan.
          </note>
          <note>
            Däremot kvarstår i allt väsentligt de två första problemen, alltså
            med det ekonomiska tänkandet och med de stora, felaktiga och tyngande
            materielbeställningarna. Inom parentes kan jag säga att Henrik
            Landerholm nämnde att det fria utrymmet fram till år
          </note>
          <note>
            2010 endast var 6 miljarder kronor. Men detta är ju en konsekvens
            av de stora, tunga beställningar som vi ännu inte har betalat
            av, exempelvis 7 miljarder kronor per år för JAS-projektet fram
            till år 2007. Det är klart att det inte blir någonting över då.
          </note>
          <note>
            I vår motion till årets budget har vi därför haft som ambition
            att på ett konstruktivt sätt komma med förslag till systemförändringar
            för att underlätta att nå resultat med den inledda och nödvändiga
            omstruktureringen av försvaret. De övergripande säkerhetspolitiska
            frågorna, som öppnat för den nya försvarspolitiken, överlåter
            vi till våra kamrater i utrikesutskottet att hantera. Dem kommer
            jag inte att beröra.
          </note>
          <note>
            Efter en genomförd beredning i utskottet har vi nu valt att reservera
            oss på tre områden. För det första vill vi se att man genomför
            en omfördelning inom försvarets utgiftsramar med 500 miljoner
            kronor för att uthålligt säkra resurser för den internationella
            krishanteringen.
          </note>
          <note>
            Den andra reservationen gäller att vi vill att den pågående materielförsörjningsutredningen
            får som tilläggsdirektiv att analysera möjligheten att stimulera
            försvarsindustrin att övergå till civil produktion samt att ett
            program tas fram i syfte att reducera gjorda överbeställningar
            på materielsidan. Framför allt gäller det att minska på JAS-beställningen,
            som slukar enorma pengar de kommande åren och blockerar allt utvecklingsarbete.
          </note>
          <note>
            För det tredje vill vi att Försvarsmakten ges i uppdrag att ta
            fram ett särskilt stödprogram för den övertaliga civila personalen.
            Jag vill här i korthet ge motiven till våra förslag.
          </note>
          <note>
            Först gäller det en uthållig finansiering av den internationella
            krishanteringen. En av försvarets huvuduppgifter framöver är internationella
            insatser.
          </note>
          <note>
            Detta blir den mest operativa verksamheten i framtiden. Det är
            viktigt och självklart att det militära försvaret inom sin budgetram
            tillser att resurser finns för denna verksamhet. Därför föreslår
            Vänsterpartiet att planeringsförutsättningarna inför 2002 och
            2003
          </note>
          <note>
            inkluderar en omfördelning av 500 miljoner kronor per år i försvarsanslaget
            inom kostnadsområdena
          </note>
          <note>
            Förbandsverksamhet och beredskap samt Materiel, anläggning. Syftet
            är att inom budget för det militära försvaret säkerställa resurser
            för internationell verksamhet.
          </note>
          <note>
            Intressant är att notera att regeringen sedan budgetpropositionen
            har lagts fram har anslutit sig till samma uppfattning som vi
            har och så sent som för tre veckor sedan sökt stöd hos utskottet
            för sin nya uppfattning. Tyvärr fick de nobben den här gången,
            men vi utgår ifrån att de återkommer med ungefär samma förslag
            som vi har lagt fram.
          </note>
          <note>
            Sedan gäller det reducering och ominriktning av materielförsörjningen.
            Det pågår en omvärdering och ett nytänkande när det gäller materielförsörjningen.
          </note>
          <note>
            Materielförsörjningsutredningen och Riksdagens revisorer arbetar
            med frågan och har lämnat delrapporter där man ifrågasätter den
            tidigare politiken.
          </note>
          <note>
            Samtidigt lever tyvärr idén om att man ska kunna tillföra landet
            stora exportinkomster genom försäljning av dyra vapensystem som
            t.ex. JAS. Stor energi inriktas på detta. Vi menar att det är
            dags att byta affärsidé.
          </note>
          <note>
            Därför vill vi att Materielförsörjningsutredningen, helst förstärkt
            med civil ekonomisk kompetens, får tilläggsdirektiv om att dels
            analysera hur försvarsindustrin kan ges en mer civil inriktning,
            dels göra en analys av ansträngningarna i fråga om krigsmaterielexport
            i deras helhet för att dra lärdomar av gångna tiders misstag.
            Det gäller allt från Bofors vapenexport till Indien till de exportansträngningar
            som lagts ned på JAS; Sydafrikaresan, Polenåret, Chile osv. Inom
            parentes kan man säga att det är märkligt att det inte finns någon
            plussida, någon inkomstsida för de här exportansträngningarna
            i budgeten. Det finns inga avtryck någonstans. Ändå tror man att
            de ska kunna tjäna stora pengar på de här affärsidéerna.
          </note>
          <note>
            Vi vill också ha ett program för reducering av överbeställningarna.
            Nu pågår ett omfattande program för att skrota produkter och tömma
            förråd av materiel som levererats under invasionstänkandets tid.
            Men fortfarande återstår ej levererade beställningar. Vi föreslog
            i förra årets budgetmotion att man skulle tillsätta en arbetsgrupp
            med hög juridisk kompetens som skulle se över gjorda men ej levererade
            beställningar i syfte att reducera dem eller omvandla dem till
            mer behovsanpassade order.
          </note>
          <note>
            Även här kan naturligtvis JAS vara ett belysande exempel. Som
            jag nämnde återstår ca 7 miljarder kronor per år att lösa in.
            Det är pengar som rimligtvis borde kunna användas bättre. Vi vill
            därför upprepa vårt krav på tillsättande av en arbetsgrupp.
          </note>
          <note>
            Till sist har vi den avslutande reservationen. Den gäller särskilda
            insatser för övertalig personal. Vi får nu in rapporter om att
            omstruktureringarna flyter bra vad gäller den militära personalen.
            Trygghetssystemen är där tillfyllest. Officerarna är efterfrågade
            på arbetsmarknaden. Det är relativt lätt för dem att finna nya
            arbeten. Samhällsekonomiskt är vinsten uppenbar. Efterfrågad personal
            flyttar över från lågproduktiv verksamhet till tillväxtbranscher.
          </note>
          <note>
            För den civila personalen kan det däremot te sig annorlunda.
            Ofta har man en lägre utbildningsnivå och är av olika anledningar
            mer stationär. Det handlar ofta om lågbetalda kvinnor i olika
            servicefunktioner som aldrig fått chansen till kompetensutveckling
            eller vidareutbildning. Trygghetssystemen är sämre än på den militära
            sidan.
          </note>
          <note>
            Därför finner vi det angeläget att staten som arbetsgivare tar
            sitt ansvar för den stora omstruktureringen även vad gäller civil
            personal och upprättar ett speciellt riktat handlingsprogram för
            att hantera övertaligheten på den civila sidan.
          </note>
          <note>
            Fru talman! Med hänvisning till vad jag här har sagt vill jag
            yrka bilfall till reservationerna 7 och 11.
          </note>
          <note type="speaker">
            Anf. 21 ÅKE CARNERÖ (kd):
          </note>
          <note>
            Fru talman! Totalförsvaret genomgår nu en omfattande förändring
            för att utvecklas till ett flexibelt insatsförsvar med anpassningsförmåga.
            Viktiga frågor är under utredning inför nästa års försvarspolitiska
            beslut. Jag yrkar bifall till reservation 3, som jag ska redogöra
            för. Jag ska också redogöra för innehållet i vårt särskilda yttrande
            gällande Kristdemokraternas budgetförslag för utgiftsområde 6,
            Totalförsvar, år 2001.
          </note>
          <note>
            Målet för Kristdemokraternas säkerhets- och försvarspolitik är
            att bidra till fred, frihet och säkerhet för alla människor i
            vårt samhälle samt att solidariskt bidra till en fredlig utveckling
            i vår omvärld. Det handlar om att både främja och försvara människors
            fri- och rättigheter. Såväl civila som militära medel måste finnas
            till förfogande för detta.
          </note>
          <note>
            Fred kan inte byggas utan aktiva och skapande ansträngningar.
            Då stater misslyckas med att skydda människors säkerhet har vi
            en förpliktelse att ställa upp för utsatta medmänniskor. Ingen
            har rätt, i en attityd av passiv neutralitet, att överge människor
            som utsätts för kränkningar av sitt människovärde.
          </note>
          <note>
            Det är då hot uppstår i närområdet som svenska medborgares säkerhet
            främst sätts i fara. Samtidigt innebär globaliseringen, de nya
            säkerhetspolitiska hoten och politisk instabilitet, att oroligheter
            i omvärlden kan få direkta konsekvenser för Sveriges och medborgarnas
            säkerhet. I dagens värld angår allt alla.
          </note>
          <note>
            Den tekniska utvecklingen gör samhället mer sårbart och möjliggör
            även för relativt resurssvaga aktörer att få tillgång till kunskap
            eller att skaffa vapen som kan utgöra allvarliga hot och åstadkomma
            stor skada.
          </note>
          <note>
            Tydligast framstår detta inom informationstekniken.
          </note>
          <note>
            Fru talman! Sveriges säkerhetspolitik inlemmas nu i ett allt
            bredare internationellt samarbete för mänsklig säkerhet. Det eurpeiska
            samarbetet är i grund och botten ett fredsprojekt i syfte att
            uppnå en stabil fred i Europa.
          </note>
          <note>
            Denna politik bör i första hand drivas genom en förebyggande,
            stabilitetsskapande politik och humanitära insatser, men i andra
            hand även med fredsbevarande eller fredsframtvingande medel. Det
            handlar om att slå vakt om det okränkbara människorvärdet, inte
            bara i ord utan också i handling, även då detta innebär uppoffringar.
          </note>
          <note>
            Den personal som skickas ut i världen i fredsfrämjande missioner
            sänds ut på uppdrag av det svenska folket för att bidra till att
            skapa och upprätthålla internationell fred och säkerhet. Verksamheten
            utomlands kan komma att utövas i mycket komplicerade och farliga
            situationer, vilket kräver stor kompetens, initiativförmåga och
            handlingskraft hos all personal. Internationell övnings- och utbildningsverksamhet
            och deltagande i fredsfrämjande insatser kräver god omsorg om
            den personal som tjänstgör utomlands.
          </note>
          <note>
            Eftersom 11 av de 15 medlemsstaterna i EU är medlemmar i Nato,
            kommer Nato att vara den dominerande säkerhetspolitiska och militärstrategiska
            organisationen i Europa.
          </note>
          <note>
            Fru talman! Utgiftsområde 6 - Totalförsvar som behandlas i detta
            betänkande omfattar politikområdet
          </note>
          <note>
            Försvarspolitik, som gäller handhavandet av totalförsvarsresurserna,
            och politikområdet Skydd mot olyckor, som bl.a. omfattar den del
            av Kustbevakningens verksamhet som gäller miljöräddningstjänst
            till sjöss, sjöräddning samt eftersökning med flyg. Jag ska först
            ta upp politikområdet Försvarspolitik.
          </note>
          <note>
            Försvarets fredsbevarande funktion är central.
          </note>
          <note>
            Hög kompetens och kvalitet ska fortsatt prägla totalförsvarsresurserna.
            Genomgående för försvaret ska vara dess flexibilitet och förmåga
            att verka i olika situationer och med olika grad av insatser.
            Särskilt viktig är därvid förmågan till samarbete med andra länders
            försvarsresurser och förmåga till snabba och resoluta insatser
            både vid direkt försvar eller vid internationella insatser.
          </note>
          <note>
            I en svårförutsägbar omvärldsutveckling är det nödvändigt att
            ha beredskap också för att dagens gynnsamma säkerhetspolitiska
            läge i framtiden kan komma att försämras. Vi måste därför fortsatt
            ha en betryggande försvarsförmåga för att kunna möta närtida hot
            mot vårt land och framtida hot vid omvärldsförändringar.
          </note>
          <note>
            Fru talman! Det svenska systemet för planering och insättande
            av truppförband måste kunna hantera en internationell fredsfrämjande
            insats av dignitet på kortare tid än fem månader efter beslut.
            Detta ökar trovärdigheten till Sverige som truppbidragare och
            säkerställer att våra förband används på ett effektivt sätt.
          </note>
          <note>
            Då man i dag effektiviserar rekryteringen och utbildningen, ställer
            vissa förband till förfogande och upprättar register över tillgängliga
            styrkor och förbättrar snabbinsatsförmågan, är det absolut nödvändigt
            att inte det politiska beslutsfattandet ytterligare försenar en
            operation.
          </note>
          <note>
            Kristdemokraterna anser att finansiseringsfrågan bör vara löst
            samtidigt som det fattas ett politiskt beslut om deltagande för
            att inte ytterligare försena insatsen. Försvarsutskottet upprepar
            därför vad som framfördes vid vårens grundorganisationsbeslut
            om finansieringsfrågan, nämligen att "regeringen snarast återkommer
            med ett förslag till riksdagen efter vilka principer som utlandsinsatser
            bör finansieras". Försvarsmakten behöver en fungerande operationsbudget
            för effektiva krishanteringsinsatser.
          </note>
          <note>
            Deltagandet i internationella fredsfrämjande insatser får inte
            urholka det nationella totalförsvaret.
          </note>
          <note>
            Pengar ska vara öronmärkta för de fredsfrämjande insatserna.
          </note>
          <note>
            Fru talman! Beträffande inriktningen av förbandsverksamheten
            vill jag ta upp några saker där Kristdemokraterna för fram kritik.
          </note>
          <note>
            Framtida insatser kommer att ställa höga krav på kompetens hos
            all personal. Våra operativa insatsstyrkor ska kunna sättas samman
            av förband ur alla försvarsgrenar och typer av stridskrafter och
            kunna agera integrerat med stor operativ rörlighet. Detta kräver
            hög samverkansförmåga inom insatsstyrkorna.
          </note>
          <note>
            Behovet av samträning blir därför än mer centralt i framtidens
            försvarsmakt.
          </note>
          <note>
            Försvarsmaktens viktigaste kompetensbas finns i insatsorganisationen
            och grundorganisationen, och här finns de kompetenser som behövs
            för anpassning, tillväxt och handlingsfrihet att möta militärtekniska
            förändringar. Kompetensbrister påverkar kärnverksamheten negativt
            liksom möjligheterna att medverka i internationella insatser.
          </note>
          <note>
            Kristdemokraterna anser att förbandsverksamheten måste förstärkas
            för att bl.a. kunna upprätthålla och vidareutveckla den unika
            kompetensen att genomföra kvalificerad väpnad strid både nationellt
            och vid multinationella fredsfrämjande insatser. Förmågan till
            väpnad strid, som successivt har minskat under de senaste åren,
            måste tränas genom realistiska förbandsövningar under varierande
            förhållanden samt genom deltagande i internationell verksamhet.
            Då ges möjligheter att anpassa förbandens beredskap och tillgänglighet
            till nationella och internationella behov.
          </note>
          <note>
            Internationellt säkerhetssamarbete är ett medel för att även
            utveckla och stärka vår nationella försvarsförmåga. En väl utvecklad
            förbandsverksamhet ger den kompetens som krävs för att förbanden
            ska kunna nå hög operativ förmåga i framtida insatsmiljöer.
          </note>
          <note>
            Förmåga har uppnåtts när man har erforderlig kompetens och dessutom
            resurser för att kunna lösa en given uppgift.
          </note>
          <note>
            Genom ett fördjupat PFF-samarbete förbättras de svenska förbandens
            internationella samarbets- och samverkansförmåga. På sikt bör
            sådan samverkansförmåga nås att alla operativa insatsförband kan
            ingå i
          </note>
          <note>
            Natoledda krishanteringsinsatser.
          </note>
          <note>
            Det är nu viktigt att vi får en totalbild över de satsningar
            som krävs för svensk medverkan i internationella insatser. Enbart
            beredskapskostnaderna för samtliga anmälda förband uppgår till
            210 miljoner kronor per år, och kraven på samverkansförmåga uppgår
            till 602 miljoner kronor.
          </note>
          <note>
            För att stärka Sveriges förmåga att bidra till fred och säkerhet
            i Europa och dess närhet genom att delta i internationell fredsfrämjande
            och humanitär verksamhet har vi kristdemokrater avsatt 500 miljoner
            kronor per år utöver regeringens förslag till just förbandsverksamhet
            och beredskap. I vårt särskilda yttrande på s. 144 i betänkandet
            finns det som jag nu framfört om Försvarsmaktens verksamhet angett.
          </note>
          <note>
            Hemvärnet firar i år 60 år och är nu den enda militära enhet
            som finns i varje kommun dygnet runt.
          </note>
          <note>
            Hemvärnet är en del av Försvarsmakten och utgör med sin anpassade
            beredskap en omedelbart gripbar resurs, bl.a. när det gäller stöd
            vid svåra påfrestningar. Årets översvämningar visar på Hemvärnets
            betydelse inom räddningstjänsten i det fredstida samhället.
          </note>
          <note>
            Vårt territorialförsvar, där Hemvärnet ingår, utvecklas mot nationella
            skyddsstyrkor. Eftersom de nationella skyddsstyrkorna bl.a. ska
            stödja de operativa förbanden måste de organiseras och utvecklas
            mot en breddad hot- och riskbild till allsidigt användbara förbandsenheter.
          </note>
          <note>
            Fru talman! Utskottsmajoriteten anser att regeringens redovisning
            och förslag till försvarsbeslut hösten 2001 ska inväntas när det
            gäller Kristdemokraternas motionsförslag att undersöka möjligheterna
            att behålla ytterligare två ubåtar i drift. Och jag vill ge vår
            bakgrund till detta.
          </note>
          <note>
            Ubåtssystemet är ett av landets strategiska system med hög beredskap
            som klarar hela skalan av uppgifter från väpnat angrepp till stöd
            till samhället. I dag utnyttjas systemet för dold militär underrättelseinhämtning
            och genomför även spanings- och underrättelseuppgifter till sjöss
            för olika svenska myndigheter. Det är positivt att ubåtsförband
            nu ställs till förfogande som stöd vid krishanteringsinsatser.
            Vid t.ex. en krishärd som riskerar att eskalera kan en ubåt genom
            framskjuten övervakning och spaning dolt övervaka utvecklingen.
          </note>
          <note>
            Kristdemokraterna anser att fem ubåtar är en kritisk gräns när
            det gäller operativ verksamhet. Det har visat sig att rekryteringsbasen
            fem ubåtar är otillräcklig för att tillgodose nödvändig personalförsörjning.
          </note>
          <note>
            Det blir bl.a. svårt att personalförsörja ubåtsräddningsorganisationen
            med räddningsfartyget Belos samt ubåtsräddningsfarkosten URF,
            den s.k. URF-en.
          </note>
          <note>
            För att ubåtssystemet ska kunna fortsätta att fungera säkerhetsmässigt
            och organisatoriskt borde möjligheterna att behålla ytterligare
            två ubåtar i drift ha undersökts inför nästa års försvarsbeslut.
          </note>
          <note>
            Helikopterförbandens förmåga har inte förbättrats under 1999.
            Huvudproblemet är stor brist på tekniker, vilket medför ett lågt
            flygtidsuttag. Dessutom förekommer allvarliga materielbrister
            främst avseende helikoptrarnas tillgänglighet. Och detta har bl.a.
            negativt påverkat flygtidsproduktionen och förbandsutbildningen
            avseende de sjöoperativa förbanden.
          </note>
          <note>
            Helikopterförbanden är en viktig del i insatsorganisationen eftersom
            deras styrka är god operativ rörlighet och förmåga att samverka
            med mark-, sjö- och flygstridskrafter. Kristdemokraterna anser
            att den intensifierade teknikerrekryteringen måste fortsätta;
          </note>
          <note>
            detta för att säkerställa helikopterförbandens operativa förmåga.
            Jag yrkar alltså bifall till reservation nr 3.
          </note>
          <note>
            Fru talman! När det gäller politikområdet Skydd mot olyckor har
            kristdemokraterna i en separat kommittémotion utvecklat sin syn
            på Kustbevakningens verksamhet. För att långsiktigt kunna fullgöra
            fastställda uppgifter och möta utökade krav på internationell
            verksamhet, gränskontroll och miljöräddningstjänst till sjöss
            bör Kustbevakningens resurser förstärkas. Kristdemokraterna har
            därför avsatt 50
          </note>
          <note>
            miljoner kronor per år utöver regeringens förslag och jag vill
            redovisa skälen till detta.
          </note>
          <note>
            Sveriges geografiska förhållanden är från övervakningssynpunkt
            i många avseenden speciella. Sverige har en lång kust i förhållande
            till landets yta.
          </note>
          <note>
            Territorialgränsen i havet är betydligt längre än Sveriges landgräns.
          </note>
          <note>
            Förutom att Sveriges kust är en av unionens längsta med två yttre
            gränser - en längs kusten och en runt Gotland - är den dessutom
            en av de mest svårövervakade genom vidsträckta skärgårdsområden
            och glesbygd.
          </note>
          <note>
            I Kustbevakningens uppgifter ingår att utföra sjöövervakning
            och annan kontroll- och tillsynsverksamhet till sjöss. Kustbevakningen
            svarar bl.a. för gränskontroll och polis- och tullverksamhet till
            sjöss och har då också ansvar för miljöräddningstjänsten.
          </note>
          <note>
            Genom en ständig närvaro till sjöss bidrar Kustbevakningen till
            ökad säkerhet och trygghet.
          </note>
          <note>
            Genom Sveriges medlemskap i EU ställs det väsentligt större krav
            på Kustbevakningen beträffande såväl rutinmässig civil övervakningsverksamhet
            som förmåga att snabbt, korrekt och samordnat verkställa ingripanden
            över större ytor och då även på flera ställen samtidigt. Det operativa
            inträdet i Schengensamarbetet kommer att ställa ökade krav på
            patrullering med fartyg som har lång uthållighet och som kan operera
            såväl inomskärs som inom territorialvattnet och svensk ekonomisk
            zon.
          </note>
          <note>
            En ständigt pågående och utökad övervakningsoch kontrollverksamhet
            kräver hög beredskap för miljöräddningstjänst till sjöss och sjöräddningstjänst.
          </note>
          <note>
            Detta kan lösas med kombinationsfartyg, dvs. uthålliga fartyg
            med förmåga till kvalificerad självständig miljöräddnings- och
            sjöräddningsinsats.
          </note>
          <note>
            Snabba ingripanden är nyckeln till framgång både för att begränsa
            utsläppen och för att kunna identifiera fartyg som har orsakat
            utsläpp. Det är 50-100
          </note>
          <note>
            gånger dyrare att sanera en strand än att ta upp oljan till sjöss.
          </note>
          <note>
            Kristdemokraterna anser att målen för miljöräddningstjänsten
            till sjöss samt för utsjöbevakning måste kunna uppnås längs hela
            den svenska kusten. För att lösa dessa uppgifter behöver ytterligare
            två fartyg tillföras, s.k. kombinationsfartyg - det ena för norra
          </note>
          <note>
            Östersjön, Ålands hav och södra Kvarken och det andra för västkusten.
          </note>
          <note>
            Fru talman! Kustbevakningen har således en mängd uppgifter inom
            olika lagområden, och myndighetens kontrollverksamhet och övervakning
            genom hög närvaro till sjöss har en förebyggande effekt mot brottslighet
            av olika slag.
          </note>
          <note type="speaker">
            Anf. 22 RUNAR PATRIKSSON (fp):
          </note>
          <note>
            Fru talman! Jag satt i min bänk här och liksom utanför protokollet
            lyssnade på mina vänner i försvarsutskottet. Jag kan inte låta
            bli att nämna att jag i morse på mitt rum satte på en skiva -
            jag letade nämligen efter en text - och då hörde några skolbarn
            i min skola hemma i Värmland sjunga: Jag har en dröm om en värld
            utan krig där vi lever tillsammans i fred i en värld där vi hjälper
            varandra hand i hand.
          </note>
          <note>
            Jag skulle vilja inleda anförandet från Folkpartiet med dessa
            ord eftersom jag hoppas att det här är målet för oss alla; detta
            trots att det heter försvarstal.
          </note>
          <note>
            Inledningsvis yrkar jag bifall till reservationerna 1
          </note>
          <note>
            och 12 från Folkpartiet men naturligtvis står jag bakom samtliga
            reservationer från Folkpartiet i betänkandet.
          </note>
          <note>
            Folkpartiets politik har länge sammanfattats med orden ett smalare
            men vassare försvar. Försvarsbeslutet våren 2000 gör försvaret
            smalare men tyvärr inte tillräckligt mycket vassare. Vi har accepterat
            sänkningen i försvarsramen men anser - i likhet med vad vi gjorde
            när försvarsförhandlingarna avbröts -
          </note>
          <note>
            att det s.k. omställningsbidraget måste vara större.
          </note>
          <note>
            Utöver regeringens föreslagna anslag vill Folkpartiet anslå ytterligare
            3 miljarder kronor i omställningsbidrag för åren 2002-2003. Detta
            skulle möjliggöra den modernisering av försvaret som vi anser
            är nödvändig. Viktiga delar i en sådan modernisering är materiell
            förnyelse - t.ex. elektroniska motmedel, ett nytt robotsystem
            för luftförsvaret och attackhelikoptrar - och, kanske en mycket
            viktig sak från Folkpartiets synpunkt, ett nytt könsneutralt värnpliktssystem.
          </note>
          <note>
            Ett sådant värnpliktssystem skulle öka möjligheterna att ha personal
            med specialkompetenser snabbt tillgängliga för internationella
            insatser och kraftigt öka resurserna för internationella fredsbevarande
            insatser i t.ex. FN- eller EU-regi.
          </note>
          <note>
            Produktionen av skyddsrum bör begränsas och inriktas mot områden
            där riskerna bedöms vara störst.
          </note>
          <note>
            Bemyndigandet av anslaget 6:6 Funktionen Befolkningsskydd och
            räddningstjänst bör därför begränsas till sammanlagt 100 miljoner
            kronor för år 2001.
          </note>
          <note>
            Fru talman! Det är uppenbart att den tid är ute då beställningar
            från det svenska försvaret utgör ett tillräckligt underlag för
            en allsidig inhemsk försvarsindustri. Det svenska försvaret kommer
            i framtiden att köpa allt mindre serier av olika materielslag
            än tidigare, samtidigt som möjligheterna till uppgradering av
            elektronik m.m. gör att livslängden för olika vapenbärare och
            vapensystem tenderar att bli längre. Med färre enheter och längre
            mellanrum mellan nybeställningar blir det allt svårare att basera
            utveckling och produktion på huvudsakligen svenska behov.
          </note>
          <note>
            Den svenska försvarsindustrin håller på att omstruktureras från
            att i huvudsak ha varit nationell till att bli en del av europeisk
            industri. Denna omstrukturering måste bejakas. Den får dock inte
            stå i motsatsställning till att svensk försvarsindustri också
            framgent kan finna samarbetspartner inom amerikansk försvarsindustri.
            Alternativet till europeisk samverkan är för Sveriges del inte
            inhemsk försvarsindustri utan snarare ingen försvarsindustri alls.
          </note>
          <note>
            Fru talman! Däremot vill jag upprepa de krav som tidigare ställts
            av Folkpartiet om att regeringen måste anstränga sig så att den
            restriktiva svenska lagstiftningen rörande krigsmaterielexport
            får genomslag också i olika former för europeiskt samarbete på
            området. Det gäller såväl inom ramen för det nyligen beslutade
            medlemskapet i WEAG som inom det ramavtal för krigsmaterielsamarbete
            som ingåtts.
          </note>
          <note>
            Sveriges säkerhet kan bara ses i ett europeiskt och ett globalt
            sammanhang. Det är därför naturligt att
          </note>
          <note>
            Sverige deltar med totalförsvarsresurser i internationella fredsbevarande
            och fredsfrämjande insatser.
          </note>
          <note>
            Folkpartiet liberalerna anser att riksdagen därför bör besluta
            om en ökning för anslaget 6:2 Fredsbevarande truppinsatser; detta
            för att anslaget bättre ska svara mot verksamhetens omfattning.
            Sålunda bör
          </note>
          <note>
            500 miljoner kronor omfördelas från anslaget 6:1
          </note>
          <note>
            Förbandsverksamhet och beredskap m.m. till anslaget
          </note>
          <note>
            6:2 Fredsfrämjande truppinsatser.
          </note>
          <note>
            Fru talman! Sverige har en lång tradition när det gäller att
            delta i fredsbevarande militära insatser i
          </note>
          <note>
            FN:s regi. Det svenska försvaret har fått värdefulla erfarenheter
            genom att under 1990-talet ha bidragit till de fredsbevarande
            och fredsskapande insatserna i
          </note>
          <note>
            Kroatien, Makedonien, Bosnien och, nu senast, Kosovo.
          </note>
          <note>
            Dessa insatser i europeiska konflikthärdar är också ett mer påtagligt
            sätt att skapa förutsättningar även för vår egen säkerhet i Europa.
            De illustrerar att Sveriges fred och säkerhet främjas genom ett
            aktivt deltagande i internationella insatser, särskilt i Europa
            och dess närområde. Internationella insatser är sålunda en integrerad
            del av svensk försvarspolitik och en av dess huvuduppgifter.
          </note>
          <note>
            Det svenska försvaret måste enligt Folkpartiets mening redan
            i närtid ges förutsättningar för att kunna delta i internationella
            insatser i en omfattning som är två till tre gånger större än
            de nuvarande. Sverige måste vidare vara berett att omedelbart
            kunna utföra fredsbevarande och fredsfrämjande insatser om konflikter
            uppstår i vårt närområde.
          </note>
          <note>
            Därför välkomnar Folkpartiet ansträngningarna att skapa förutsättningar
            för krishantering på alla nivåer också inom ramen för den gemensamma
            utrikes- och säkerhetspolitiken i EU. Vi ser det som ett komplement
            och inte som ett alternativ till det oundgängliga transatlantiska
            samarbetet inom Nato. Detta måste
          </note>
          <note>
            Sverige klargöra i syfte att aktivt motverka varje form av anti-amerikanism
            eller anti-Natoopinion såväl i
          </note>
          <note>
            Sverige som i Europa.
          </note>
          <note>
            Fru talman! De anmälda styrkorna i EU:s krishantering stöds av
            Folkpartiet, men vi anser att vi skulle kunna erbjuda mer och
            öppnare möjligheter genom att klart uttala ett mål som leder till
            ett Natomedlemskap i nära samverkan med Baltikum och
          </note>
          <note>
            Finland. Natomedlemskap för de baltiska staterna ligger helt
            i svenskt säkerhetspolitiskt intresse. Det gäller oavsett vad
            svenska generaler kan få för infall vid morgonfikat. Svenska generaler
            som polemiserar mot regering och riksdag i frågor utanför deras
            kompetensområde har aldrig varit någon tillgång för svensk demokrati.
            En klar deklaration i Natofrågan i den riktning som här nämndes
            som Folkpartiets uppfattning skulle ge stöd och trovärdighet för
            svensk säkerhets- och försvarspolitik.
          </note>
          <note type="speaker">
            Anf. 23 LARS ÅNGSTRÖM (mp):
          </note>
          <note>
            Fru talman! Ärade ledamöter! Åhörare! Protokolläsare! Vi diskuterar
            nu totalförsvarsbudgeten för år
          </note>
          <note>
            2001. Det finns naturligtvis mycket att säga om de
          </note>
          <note>
            150 sidor text som utskottet har producerat. Men jag tänkte fokusera
            mitt inlägg på två stycken frågeställningar.
          </note>
          <note>
            Det första är försvarsbudgetens storlek. Vi vet i dag att det
            fortfarande inte finns något militärt hot mot Sverige. Det är
            den bedömning man samfällt har gjort ute i Europa de senaste tio
            åren. Det existerar inte längre något militärt invasionshot. Också
            militären och den militära underrättelsetjänsten står bakom den
            bedömningen. Det har inneburit att ute i Europa har militärutgifterna
            halverats under 90-talet. I Ryssland har de minskat med över 90
            % under samma tidsperiod. I Sverige däremot ligger de kvar på
            samma höga nivå som under det kalla kriget, då de motiverades
            av ett stort invasionshot. Trots att det inte längre finns ligger
            de kvar på drygt 40 miljarder om året av svenska skattebetalares
            pengar.
          </note>
          <note>
            Jämför man den här summan med andra behov i samhället - behov
            inom skolan, inom sjukvården och inte minst mot bakgrund av den
            debatt vi hade här i kammaren på morgonen om den nya fattigdomen
            i
          </note>
          <note>
            Sverige - framstår de 40 miljarderna i försvarsbudgeten som en
            grotesk felprioritering av skattebetalarnas medel.
          </note>
          <note>
            Man kan fråga sig hur det kommer sig att Miljöpartiet står bakom
            budgeten. Förklaringen är ganska enkel. Vi har ett samarbete kring
            budgeten med regeringen, och vi respekterar tidigare ingångna
            beslut.
          </note>
          <note>
            Socialdemokraterna har tillsammans med Centerpartiet gjort upp
            om hur stor försvarsbudgeten ska vara och har inte haft förmåga
            att anpassa budgeten efter en förändrad verklighet, en förändrad
            omvärld. Därför ligger de kvar på den här höga nivån.
          </note>
          <note>
            Men, fru talman, vi ska 2002 fatta ett nytt försvarsbeslut. Det
            finns anledning att se optimistiskt på möjligheterna att då få
            till stånd kraftiga minskningar av militärutgifterna också i Sverige.
          </note>
          <note>
            Vi har i försvarsutskottet fått rapporter från den militära underrättelsetjänsten.
            Vi ser också rapporter från andra länders underrättelsetjänster.
            De visar samfällt att möjligheten för en militär hotbild mot
          </note>
          <note>
            Sverige avlägsnar sig alltmer. Tittar man på den ryska krigsindustrin
            finns det ingen tillväxt eller förnyelse.
          </note>
          <note>
            Tittar man på den ryska krigsmakten över huvud taget är det ett
            fortsatt fullständigt sönderfall. Därför ter sig behovet av militärutgifter
            allt mindre.
          </note>
          <note>
            Samtidigt menar man från FOA:s försvarsanalys och från andra
            försvarsanalytiker att de icke-militära hoten mot Sverige ökar.
            Risken för att vårt land ska utsättas för IT-sabotage ökar. Det
            är naturligtvis ett hot som man inte kan försvara sig mot med
            JAS-plan.
          </note>
          <note>
            Vi har risken för terrorism som också är ett ickemilitärt hot
            och som inte går att skydda sig mot med ubåtar. Vi har sönderrostade
            atomubåtar i Murmansk som om de börjar läcka radioaktivitet hotar
            Sverige, vårt territorium, ett hot som man naturligtvis inte kan
            skydda sig mot med stridsvagnar. Det krävs en helt annan inriktning
            och organisation än den militära för att skydda oss mot de hoten,
            som man menar är alltmer sannolika.
          </note>
          <note>
            Det finns alltså anledning att i försvarsbeslutet
          </note>
          <note>
            2002 minska militärutgifterna och bl.a. frigöra resurser för
            att möta de icke-militära hoten.
          </note>
          <note>
            Nu i mars, fru talman, fick vi äntligen majoritet för åtminstone
            en blygsam minskning av försvarsbudgeten på 10 % framöver. Det
            beslutet har vi fått en lång rad erfarenheter av. Det visade sig
            att det medförde stora problem. Det fanns ingen planering för
            hur man skulle minska. Vi såg att förslaget som tyvärr en majoritet
            också ställde sig bakom innebar att man genomförde minskningarna
            på ett orationellt sätt. Jag ska ta ett exempel som jag tror är
            lättbegripligt.
          </note>
          <note>
            Man beslutade sig för att lägga ned flygflottiljen i
          </note>
          <note>
            Ängelholm som var Sveriges, kanske Europas modernaste flygflottilj
            där man hade investerat hundratals miljoner av skattebetalarnas
            medel på de nya anläggningar som man ansåg att flygvapnet krävde.
          </note>
          <note>
            Den av alla flottiljer lägger man ned i stället för att lägga
            ned en gammal som inte har framtiden för sig.
          </note>
          <note>
            Det var bara ett exempel på ett orationellt beslut. En annan
            erfarenhet av att man inte hade någon planering innebar att man
            förmodligen inte minskade tillräckligt.
          </note>
          <note>
            Fru talman! Jag måste dela Henrik Landerholms farhågor om att
            det kan komma att uppstå s.k. svarta hål i försvarsbudgeten. Vi
            vet ju alla att vi har haft överbefälhavare som med någon sorts
            regelbundenhet har kommit till riksdagen och sagt: Hoppsan, nu
            har vi ett svart hål i försvarsbudgeten. Vi måste få fler miljarder.
            Jag delar Henrik Landerholms farhågor att den situationen kan
            komma att uppstå igen just därför att riksdagen saknade förmåga
            att minska tillräckligt mycket på den militära organisationen.
          </note>
          <note>
            Det är därför Miljöpartiet har lagt fram en motion om att inför
            försvarsbeslutet 2002 utreda hur t.ex. en halvering av Sveriges
            försvarsbudget skulle kunna genomföras på ett så smidigt sätt
            för samhället som möjligt.
          </note>
          <note>
            Det skulle vara smidigt för anställd personal och rationellt
            på det sättet att det sparar mest pengar och på olika sätt skapar
            minst turbulens. Tyvärr har majoriteten i utskottet avstyrkt det
            här förslaget. Man har sagt: Nej, vi ska inte förbereda någon
            halvering eller minskning av försvarsutgifterna. Det har man gjort
            med den motiveringen, som jag tycker kan vara värd att återge,
            att några andra ekonomiska utgångspunkter än de av riksdagen beslutade
            inte bör ligga till grund för försvarsplaneringen.
          </note>
          <note>
            Man säger alltså att i och med att en minskning ännu inte har
            beslutats ska man inte heller förbereda sig för en sådan. Det
            innebär att utskottet är berett att en gång till begå det misstag
            som det begick i mars i år. Det är också en lite ologisk avslagsmotivering.
          </note>
          <note>
            Samtidigt som man inte vill förbereda fortsatta minskningar är
            man väldigt mån om att ha en beredskap för anpassning uppåt. Man
            ska snabbt kunna öka militärutgifterna och bygga ut den militära
            verksamheten. För detta ska det finnas förberedelser, tankar och
            planer, men för den kanske mest verklighetsnära utvecklingen,
            en fortsatt minskning, vill man inte ha någon planering. Jag tycker
            att detta är tragiskt, inte minst därför att det är ett dåligt
            sätt att hantera skattebetalarnas pengar.
          </note>
          <note>
            Fru talman! Den andra frågeställning som jag vill beröra i mitt
            inlägg gäller vad vi ska ha den del av försvaret som vi beslutar
            oss för att behålla till. Det militära invasionshotet existerar
            inte längre. Det är ett alltmer irrelevant alternativ. I stället
            har riksdagen beslutat enligt Miljöpartiets förslag från 90-talet
            om en vidgad hotbild, dvs. att använda försvarsresurserna också
            för andra ändamål än de militära. En huvuduppgift är t.ex. i dag
            att bistå samhället i svåra situationer. Ett utmärkt exempel på
            det är översvämningarna i Arvika.
          </note>
          <note>
            Genom både vårt lands och andra länders oförmåga att minska koldioxidutsläppen,
            något som ger fortsatta bidrag till växthuseffekten, kan vi räkna
            med att det som händer i Arvika kommer att bli alltmer vanligt.
            Det är ett exempel på vad forskarna har varnat för kommer att
            bli framtidens verklighet. Man räknar med att nederbörden i Sverige
            i framtiden kommer att öka med 30 %. Det innebär förmodligen att
            det som händer i Arvika inte är ett extremt undantag utan alltmer
            kommer att bli en normalsituation.
          </note>
          <note>
            Man kan säga att Försvarsmakten därmed tyvärr har en alltmer
            relevant uppgift att fylla, om vi nu inte lyckas minska koldioxidutsläppen
            och motverka en fortsatt växthuseffekt.
          </note>
          <note>
            En annan huvuduppgift för försvaret är, som flera tidigare talare
            har berört, att delta i internationell krishantering. Mot bakgrund
            av vad som under 90-
          </note>
          <note>
            talet har hänt i vår egen världsdel, i det forna Jugoslavien,
            är det angeläget att det europeiska samfundet på olika sätt försöker
            hantera kriser så att vi slipper se folkmord, folkfördrivning,
            massvåldtäkter och terror mot civila människor.
          </note>
          <note>
            Felet i det som nu diskuteras i EU är att hela krishanteringens
            fokus ligger på att utveckla militära förmågor. Det innebär att
            vi, om man fortsätter med den inriktningen, riskerar att återigen
            få se en kris.
          </note>
          <note>
            Det är inte så att krig uppstår som en blixt från klar himmel,
            utan en kris utvecklas först till en konflikt och övergår till
            en väpnad konflikt för att till slut kanske leda ända fram till
            krig. Det är då som det europeiska samfundet är berett att agera.
            Man har stora militära styrkor och militärstaber och planering
            för att på olika sätt hantera det här.
          </note>
          <note>
            Det är tragiskt, för då är det för sent. Då är kriget ett faktum.
            I stället borde EU:s krishanteringsförmåga fokusera på den förebyggande
            insatsen. Hur kan man identifiera en potentiell kommande konflikt?
            Vilka politiska åtgärder kan man vidta för att konflikten inte
            ska utvecklas? Om man misslyckas med att hitta lösningar på konflikten,
            hur kan man med civila insatser förhindra att konflikten fortsätter
            att utvecklas?
          </note>
          <note>
            Ett flertal motionsyrkanden från Miljöpartiet om allt detta behandlas
            i detta betänkande. Vi bör från svensk sida satsa på att stödja
            konfliktförebyggande verksamhet och konfliktlösning, men tyvärr
            säger majoriteten i försvarsutskottet nej. Sverige ska inte satsa
            ökade resurser på det här området. Åke Carnerö från Kristdemokraterna
            säger här att det är viktigt med konfliktförebyggande verksamhet
            och med konflikthantering. Jag är nyfiken på att se vilken knapp
          </note>
          <note>
            Åke Carnerö kommer att trycka på vid omröstningen, fru talman.
            Kommer han att säga en sak i talarstolen men sedan trycka på nej-knappen,
            eller kommer hans handlande faktiskt att överensstämma med det
            anförande som han höll? Det är kanske fler än jag som är nyfikna
            på detta.
          </note>
          <note>
            Fru talman! Jag tycker att det kan vara värt att återge utskottets
            motivering för avslag också på den här motionen. Man framhåller
            att utskottet förvisso inte utesluter att förslagen i Miljöpartiets
            motion kan komma att övervägas under det konstruktiva skede som
            EU befinner sig i vad avser att forma en europeisk förmåga att
            bidra till fred och säkerhet. Man säger här alltså att idéerna
            i sig nog inte är dåliga och att man inte kan utesluta att det
            här kommer att hända i
          </note>
          <note>
            EU, men man är från Sveriges sida inte beredd att stödja det.
            Det är en mycket märklig slutsats. Hur tänker man sig att det
            ska gå till att utveckla den konfliktförebyggande verksamheten,
            om man inte är beredd att rösta för ett förslag om att arbeta
            för det?
          </note>
          <note>
            Alla beslut som fattas runtom i världen grundar sig faktiskt
            på att någon har lagt fram ett förslag, men det är man inte beredd
            att göra här i riksdagen. Det beklagar vi i Miljöpartiet.
          </note>
          <note>
            Den civila krishanteringen innan det går så långt att en konflikt
            utvecklats till fullt krig är oerhört viktig. Det finns möjligheter
            att dämpa motsättningar och skapa utrymme för konfliktlösning.
            Detta såg vi i
          </note>
          <note>
            Kosovo, där OSSE fattade ett beslut om att föra in
          </note>
          <note>
            2 000 civila observatörer för att dämpa motsättningar och skapa
            utrymme för lösningar. Problemet var att det inte fanns någon
            sådan organisation. Det finns tiotusentals militärer som man kan
            beordra att flyga in, men civila observatörer existerar inte.
            Sådana måste ha utbildning i hur man hanterar en konfliktsituation,
            hur man kan medla och kan övervaka brott mot mänskliga rättigheter.
            Sådan personal existerar inte. Man lyckades tyvärr inte genomföra
            den här idén, därför att beredskap saknades.
          </note>
          <note>
            Vi har från Miljöpartiet både i Sveriges riksdag och i Europaparlamentet
            drivit förslag om att utveckla en civil fredskårsstyrka. Man ska
            se till att det finns personal som kan gå in i ett område där
            det finns en konflikt som håller på att utvecklas, för att dämpa
            motsättningar, beivra övergrepp mot mänskliga rättigheter och
            skapa utrymme för konfliktlösning.
          </note>
          <note>
            Vi lyckades i Europaparlamentet att nå en majoritet genom Per
            Gahrton, som lade fram förslaget. Man sade i Europaparlamentet
            att det här är en bra idé, som man ville ställa sig bakom. Man
            beslutade att göra en genomförbarhetsstudie, dvs. att man ska
            studera hur det här ska kunna gå till i praktiken. Det är ett
            mycket bra förslag, som vi har lagt fram också i
          </note>
          <note>
            Sveriges riksdag. I betänkandet behandlas samma förslag, nämligen
            att Sveriges regering ska stödja kraven i kommissionen om att
            en genomförbarhetsstudie nu ska göras.
          </note>
          <note>
            Men, kära åhörare, vad tror ni att Sveriges riksdag kommer att
            besluta? Vad säger utskottsmajoriteten?
          </note>
          <note>
            Det är tyvärr skillnad mellan den officiella retoriken om vikten
            av att förebygga och föregripa krig och den praktiska handlingen.
            I eftermiddag kommer majoriteten i kammaren att trycka på nej-knappen
            och se till att Sverige inte ska verka för en sådan här genomförbarhetsstudie.
            Fru talman! Jag kan bara beklaga denna skillnad mellan retorik
            och vackert tal om vad alla håller med om som viktigt och vad
            man sedan gör i praktiken. Jag tror tyvärr att detta inte bidrar
            till att öka förtroendet för vare sig politiken eller politikerna.
          </note>
          <note>
            Man kan då lite cyniskt säga att det kan vara bra för åtminstone
            några personer att riksdagen säger nej till sådana här förslag.
            Det kan vara bra för Natos förre generalsekreterare Solana, som
            nu är ansvarig för EU:s krishanteringsförmåga. Hans ambition tycks
            ju vara att helt fokusera EU:s krishanteringsförmåga på den militära
            kapaciteten. Man kan också säga, lite cyniskt, att ett avslag
            är bra för Sveriges försvarsminister, som är bäst i klassen på
            att vräka ned militära resurser till EU:s krishanteringsförmåga.
            Han har ställt både JAS-flygplan och ubåtar till förfogande, trots
            att det inte har efterfrågats. Det är ingen i EU
          </note>
          <note>
            som har efterfrågat det. Det är ingenting som FN
          </note>
          <note>
            efterfrågar. Det är inget som riksdagen har efterfrågat.
          </note>
          <note>
            Det är försvarsministerns och regeringens eget lilla projekt.
            Det bidrar till den fortsatta fokuseringen på militär förmåga
            som leder till att vi vid nästa konflikt kommer att vänta passivt
            tills det blir för sent. Det är då vi har en organisation, en
            militär organisation. Det är bara att beklaga.
          </note>
          <note>
            Frågan är om det avslag som riksdagen kommer att besluta om i
            eftermiddag verkligen är bra för EU:s krishanteringsförmåga. Svaret
            är självklart nej. Det är inte bra. Man kan också fråga om det
            är bra för den militära delen av krishanteringsförmågan. Vi i
            Miljöpartiet är eniga om att den också måste finnas. Det finns
            en gräns. När man har misslyckats med förebyggande och civila
            insatser och våldsamma övergrepp begås mot mänskliga rättigheter,
            då finns det militära våldet som en sista utväg. Men Sveriges
            deltagande sker på frivillig grund. Det är svenskar som frivilligt
            anmäler sig till att delta i fredsfrämjande FN-operationer. Gynnas
            det om man samtidigt ser att vårt land är fullständigt ointresserat
            av att stödja de förebyggande åtgärderna? Vi vill hellre stå passiva
            vid sidan av. När det är för sent och blir krig, då ska vi skicka
            våra svenska pojkar och flickor ned till krishärden.
          </note>
          <note>
            Vi i Miljöpartiet är av den uppfattningen att det inte gagnar
            viljan att delta i sådana operationer. De blir allt mindre legitima
            när människor ser att man är fullständigt ointresserad av den
            förebyggande verksamheten.
          </note>
          <note>
            Fru talman! Jag vill avsluta med att säga att det som till synes
            skulle kunna betraktas som en seger för
          </note>
          <note>
            Solana och försvarsministerns totala fokusering på de militära
            resurserna, och även för Åke Carnerös tidigare inlägg i denna
            del, kanske är att betrakta som en pyrrhusseger.
          </note>
          <note>
            Fru talman! Jag vill självklart yrka bifall till Miljöpartiets
            reservation. Det är reservation 13.
          </note>
          <note type="speaker">
            Anf. 24 STIG SANDSTRÖM (v) replik:
          </note>
          <note>
            Fru talman! Miljöpartiets reservation innehåller många bra saker,
            t.ex. krishantering och en civil fredskår. Det är förslag som
            framfördes även vid förra årets budget. Från början är det gamla
            OSSE-
          </note>
          <note>
            förslag. Reservationen innehåller många olika saker, och det
            är svårt att ta hela paketet.
          </note>
          <note>
            Jag skulle vilja ha ett förtydligande av förslaget om att halvera
            militärutgifterna. Det är i och för sig mycket sympatiskt. Men
            hur ska det gå till rent konkret? Vi vet att vi är uppbundna av
            JAS fram till år
          </note>
          <note>
            2007, med 7 miljarder per år i kostnader. Risken är att det bara
            blir JAS kvar, om vi ska ta bort resten. Det är en sådan fundering
            jag har. Hur ska vi tackla det? Har
          </note>
          <note>
            Lars Ångström någon idé om hur vi ska komma ur den stora JAS-beställningen?
            Vi har kontrakt. Det är vår kamp. Hur gör vi konkret för att reducera
            den överbeställningen, för att på så sätt få ned kostnaderna?
          </note>
          <note>
            Jag skulle vilja ha ett konkret förtydligande av hur
          </note>
          <note>
            Miljöpartiet har tänkt sig att minska kostnaderna.
          </note>
          <note type="speaker">
            Anf. 25 LARS ÅNGSTRÖM (mp) replik:
          </note>
          <note>
            Fru talman! Stig Sandström frågar på vilka områden vi kan minska
            militärutgifterna. Det finns bara två. För det första är det förbandsverksamheten.
            Vår uppfattning är att den fortfarande är alldeles för omfattande
            i relation till hotbilden och de eventuella behov av stöd till
            det civila samhället som kan uppstå.
          </note>
          <note>
            Där finns det utrymme för en minskning. För det andra finns det
            också utrymme för en minskning på materielanskaffningsområdet,
            både genom att omförhandla ingångna kontrakt och avstå från planerade
            kontrakt. Det är orimligt att använda skattebetalarnas medel för
            nyanskaffning av materiel när man har svårt att hitta ett hot
            som motiverar det.
          </note>
          <note>
            Om jag förstår Stig Sandströms fråga rätt undrar han hur det
            ska gå till. Det är det vi i Miljöpartiet skulle vilja se en utredning
            om: Hur kan man undvika att hamna i en situation som vi har haft
            tidigare, med försvarsministrar som har bundit upp Sveriges riksdag
            för många år framåt? Vi kommer att få över 100
          </note>
          <note>
            JAS-plan för mycket, för en halv miljard styck, som skattebetalarna
            har betalat. De bara står där. Det finns ingen användning för
            dem. Det finns inget behov av dem. Sådant måste vi titta på. Hur
            undviker vi att försätta oss i en sådan situation? Här krävs självklart
            planering. Det är det som Miljöpartiet har föreslagit.
          </note>
          <note type="speaker">
            Anf. 26 STIG SANDSTRÖM (v) replik:
          </note>
          <note>
            Fru talman! Jag tackar för det förtydligandet, även om jag skulle
            vilja vara ännu mer konkret. Faktum är att en halvering av försvaret
            fram till 2007 innebär att vi bara har JAS och ett antal flottiljer
            kvar, om vi inte blir kvitt kontrakten. Därför har vi föreslagit
            att en arbetsgrupp ska tillsättas, med den bästa juridiska expertis
            vi har i landet, för att se hur vi kan komma ur den situationen.
            Vad jag förstår är Lars Ångström beredd att bifalla vår reservation
            i den delen.
          </note>
          <note type="speaker">
            Anf. 27 LARS ÅNGSTRÖM (mp) replik:
          </note>
          <note>
            Fru talman! Där tycks det inte föreligga några större skillnader.
            Där har vi samma inriktning. Man måste se på hur man ska genomföra
            det. Om jag hade kunnat ge ett konkret svar på exakt var, hur
            och när, då hade vi inte behövt lägga fram någon motion om att
            utreda och planera.
          </note>
          <note type="speaker">
            Anf. 28 ÅKE CARNERÖ (kd) replik:
          </note>
          <note>
            Fru talman! Lars Ångström tar upp förebyggande arbete. Självfallet
            undviker man så långt det är möjligt att sätta in militära styrkor
            i en krishärd. Man försöker genom förebyggande och stabilitetsskapande
            arbete, som jag nämnde i mitt inlägg, att se till att det värsta
            inte bryter ut. Det sker t.ex. inom EU:s ram.
          </note>
          <note>
            EU är ett fredsprojekt, som jag också nämnde. Bistånd är en annan
            sak. Man gör olika humanitära insatser när människor på olika
            ställen får det svårt.
          </note>
          <note>
            Så kommer kravet på en civil fredskår. Jag vill erinra Lars Ångström
            om att kristdemokraterna redan
          </note>
          <note>
            1997 tog upp frågan. Vi menade allvar med att det var något som
            borde undersökas. Men det föll på att vi inte kan ta ut människor
            med plikt. Den nuvarande pliktlagstiftningen medger inte att man
            tar ut människor med plikt för internationella uppdrag. Det upprepades
            nu i årets betänkande. Då faller lite av möjligheten.
          </note>
          <note>
            Utrikesutskottet har nu fått samma motionsyrkande från kristdemokraterna.
            Vi får se vad som händer där. Det kanske finns andra sätt att
            skapa en civil fredskår än att ta ut människor med plikt. Jag
            är öppen för att diskutera det.
          </note>
          <note>
            Sedan kommer frågan vilken status dessa människor ska ha, när
            de sätts in i ett område där det är så oroligt att det kan bryta
            ut en allvarlig kris. Vad händer då, folkrättsligt? Det är också
            en fråga som måste diskuteras och klargöras. Men vi är inte främmande
            för den tanken.
          </note>
          <note>
            Lars Ångström tar upp förbandsverksamheten. Jag får ta upp det
            sedan, eftersom min talartid är slut.
          </note>
          <note type="speaker">
            Anf. 29 LARS ÅNGSTRÖM (mp) replik:
          </note>
          <note>
            Fru talman! Åke Carnerö ställer flera relevanta frågor som naturligtvis
            måste ges ett svar. Det är därför EU-parlamentet har beslutat
            att förespråka en genomförbarhetsstudie, just för att få svaren
            på frågorna. Det är därför Miljöpartiet har lagt fram samma motion
            om att stödja kravet på en genomförbarhetsstudie, så att vi kan
            få svaren på de frågor som Åke
          </note>
          <note>
            Carnerö ställer.
          </note>
          <note>
            Det är märkligt att höra Åke Carnerö argumentera. Det låter som
            om han egentligen är för att få svar på frågorna. Det låter som
            om kristdemokraterna är för att utveckla en sådan politik. Men
            i praktiken röstar man nej.
          </note>
          <note type="speaker">
            Anf. 30 HENRIK LANDERHOLM (m) replik:
          </note>
          <note>
            Fru talman! Lars Ångström tar upp många viktiga frågor i sitt
            långa och ordrika inlägg. Jag blir ändå lite fundersam av den
            enkla anledningen att Miljöpartiet anser att den nuvarande försvarspolitiken
            och de stora resurser som läggs på försvaret är en grotesk felprioritering.
          </note>
          <note>
            Jag tror att vi är många i denna kammare och också ute i vårt
            samhälle som undrar över hur Miljöpartiet så entydigt kan utgöra
            regeringsunderlag till ett parti, nämligen Socialdemokraterna,
            som för en politik som innebär groteska felprioriteringar på detta
            område. Jag får intrycket att Miljöpartiets försvarsoch säkerhetspolitik
            i första hand är ett spel för gallerierna.
          </note>
          <note>
            Miljöpartiet är inte i något avseende berett att sätta hårt mot
            hårt i frågor som är viktiga för Miljöpartiet där det skulle kunna
            ha inflytande genom att använda sin roll som utpressare och del
            i regeringsunderlaget. Det gäller t.ex. krigsmaterielexporten.
            Det gäller också frågan om utvecklingen av den europeiska försvars-
            och säkerhetspolitiken.
          </note>
          <note>
            Miljöpartiet, med Lars Ångström, Per Gahrton och många fler,
            producerar mycket varmluft här i talarstolen. Men ni är inte beredda
            att sätta hårt mot hårt när det verkligen gäller. I samarbetet
            med regeringen är ni tysta som lamm. Det är en politik som är
            riktig för Sverige. Men Miljöpartiet är uppenbarligen inte berett
            att göra någonting i praktisk handling för att motverka den. Det
            tycker jag är ett hycklande förhållningssätt, Lars Ångström.
          </note>
          <note type="speaker">
            Anf. 31 LARS ÅNGSTRÖM (mp) replik:
          </note>
          <note>
            Fru talman! Jag kan försäkra Henrik Landerholm att den politik
            jag för fram här, och som är Miljöpartiets politik, ingalunda
            är ett spel för gallerierna. Den som är lite mer uppmärksam än
            Henrik Landerholm kan naturligtvis se att det är en politik vi
            har fört under hela vår tid i Sveriges riksdag. Under hela 90-
          </note>
          <note>
            talet har vi fört fram samma krav i försvarsutskottet och i debatterna
            i kammaren. Det är inte på något sätt några nya krav eller idéer
            som jag för fram här för partiet.
          </note>
          <note>
            Anledningen till att vi står bakom uppgörelsen med regeringen
            om budgeten, som också den noggranna lyssnaren noterade tidigare
            i debatten, är vår respekt för tidigare ingångna uppgörelser.
            Även om vi naturligtvis tycker att det är helt fel att regeringen
            och Centern har träffat en uppgörelse respekterar vi det. Där
            ställs vi i den situationen att vi kan välja mellan att inte acceptera
            det och avbryta samarbetet eller att fortsätta och delta i det
            och påverka andra delar av budgeten.
          </note>
          <note>
            Miljöpartiets bedömning är att vi har fått igenom så pass stora
            och bra förändringar i samarbetet med regeringen att det gagnar
            såväl ekonomin som politiken i Sverige att fortsätta. Även om
            Centerpartiets och regeringens försvarsbudget ligger kvar genom
            tidigare fattade beslut har Miljöpartiet påverkat utvecklingen
            åt ett grönt håll, något som väldigt många väljare uppskattar.
          </note>
          <note>
            Vi har lyckats få till stånd stora satsningar på framför allt
            miljöområdena. Vi har fått igenom en statsbudget där man använder
            sig av gröna nyckeltal och plötsligt kan se att vissa saker kostar
            också för miljön, som många människor tidigare trodde var helt
            gratis att förstöra. Det är de framstegen på miljöområdet som
            vi betraktar som oerhört viktiga.
          </note>
          <note>
            Jag kan hålla med Henrik Landerholm och bara beklaga att vi inte
            har lyckats påverka. Vi respekterar ett tidigare fattat beslut.
          </note>
          <note type="speaker">
            Anf. 32 HENRIK LANDERHOLM (m) replik:
          </note>
          <note>
            Fru talman! Lars Ångström är mycket väl medveten om att alla
            ingångna avtal och alla fattade beslut går att ompröva om man
            är beredd att i praktisk handling sätta hårt mot hårt. Jag ifrågasätter
            inte
          </note>
          <note>
            Miljöpartiets försvarspolitiska synpunkter, att de är ärligt
            menade och kommer från hjärtat. Om de kommer från hjärnan låter
            jag andra bedöma. De har förts fram i riksdagen med stor kraft
            under hela 90-talet.
          </note>
          <note>
            Det är en orealistisk försvarspolitik byggd på en halvering av
            försvarsbudgeten. Det är en mycket gammaldags föreställning om
            vad militär styrka och försvar är till för. Man förväxlar dagshotet
            och dagsformen på andra sidan Östersjön med behovet av en militär
            styrka i ett längre tidsperspektiv och som ett aktivt instrument
            för att hävda svenska säkerhetsintressen för att gynna stabilitet
            och integration i Europa. Det är ett perspektiv som är fullständigt
            borta i
          </note>
          <note>
            Lars Ångströms värld.
          </note>
          <note>
            När det gäller frågan om hur Miljöpartiet prioriterar mellan
            de politiska områdena är jag glad över
          </note>
          <note>
            Lars Ångströms svar. Miljöpartiet har heller inte i fortsättningen
            för avsikt att sätta hårt mot hårt utan prioriterar andra delar
            av samarbetet högre men fortsätter likväl att för gallerierna
            producera varmluft i ett väldigt högstämt tonläge. Det är synpunkter
            och åsikter som inte kommer att få någon som helst betydelse för
            de beslut som fattas i denna kammare.
          </note>
          <note type="speaker">
            Anf. 33 LARS ÅNGSTRÖM (mp) replik:
          </note>
          <note>
            Fru talman! Naturligtvis finns det en risk för att
          </note>
          <note>
            Miljöpartiet inte kommer att få majoritet bakom sig vid försvarsbeslutet
            år 2002 och att man kommer att stå kvar här inne i kammaren och
            bita sig fast vid en svunnen epoks nivåer på försvarsbudgeten.
          </note>
          <note>
            Man kan alltid göra sig lustig över huruvida idéer eller politik
            kommer från hjärtat eller hjärnan. Men om man granskar Miljöpartiets
            förslag på försvarspolitikens område de senaste 15 åren kan jag
            bara konstatera att fem tio år senare finns det en majoritet för
            dem. Det gäller bl.a. idéerna om att vidga hotbilden och se att
            det finns andra hot mot oss utöver militära.
          </note>
          <note>
            Det var någonting som alla till att börja med var emot men som
            vi år 1996 fick en majoritet bakom. Det gäller också behovet av
            att minska militärbudgeten och överföra resurser till sjukvården.
            Först i mars år
          </note>
          <note>
            2000 fick vi Centerpartiet och Socialdemokraterna att ställa
            sig bakom det kravet.
          </note>
          <note>
            På punkt efter punkt kan vi se att en majoritet i riksdagen kommer
            efter. Det är snarare vad det handlar om, Miljöpartiet som en
            spjutspets som går före och ligger före i tiden. Min förhoppning
            är att även Henrik Landerholms parti kommer att stå bakom de förslag
            som vi lägger fram. Det är ingalunda någonting som är producerat
            för det korta perspektivet, utan det är producerat just för det
            långa perspektivet.
          </note>
          <note>
            Vad har vi för behov? Vad ställer 2000-talet för krav på svensk
            säkerhetspolitik? Där kan vi se att det finns behov av att utveckla
            former för försvar mot icke-militära hot. Det finns mot bakgrund
            av vad som har hänt i Europa behov av att kraftigt utveckla civil
            krishantering och konfliktförebyggande politik. Det är naturligtvis
            en förhoppning att även Moderaterna kommer att stödja en sådan
            försvarspolitisk utveckling.
          </note>
          <note type="speaker">
            Anf. 34 TONE TINGSGÅRD (s):
          </note>
          <note>
            Fru talman! I dag, när vattnet fortfarande stiger i
          </note>
          <note>
            Vänern efter regnen som fallit över Värmland, Dalsland och Dalarna,
            känns det självklart att först tänka en stund på de som drabbats
            av översvämningarna.
          </note>
          <note>
            Alla vi som följer händelserna från sidan av delar lite känslan
            av vanmakt inför naturens krafter. Samtidigt blir vi imponerade
            av den beslutsamhet och driftighet som visas för att klara situationen
            och rädda det som går att rädda.
          </note>
          <note>
            Trots många och svåra bakslag fortsätter människor arbetet oförtrutet.
            Det är människor som är bofasta, värnpliktiga och hemvärnsmän,
            anställda och frivilliga inom försvaret, Räddningsverket och kommunerna
            som har gjort och gör storartade insatser.
          </note>
          <note>
            Alla är säkert ense med mig om att det är ett bra sätt att använda
            försvarets resurser och att det är bra att de finns.
          </note>
          <note>
            När vi i försvarsutskottet talar om behovet av att använda försvarets
            resurser för att stödja samhället kommer vi ofta fram till att
            lagstiftningen är otillräcklig. Så är det nog. Men den här gången
            liksom så många gånger tidigare visade det sig att när det verkligen
            gäller är människor klokare än lagen, gör det som måste göras
            och bidrar med allt sitt kunnande och all sin kraft.
          </note>
          <note>
            Att stärka det svenska samhället vid svåra påfrestningar i fred
            är en av Försvarsmaktens fyra huvuduppgifter. En annan är att
            bidra till fred och säkerhet i omvärlden. Det är i dag liksom
            tidigare ett viktigt inslag i svensk säkerhetspolitik. I mer än
            50 år har svenska soldater deltagit i fredsbevarande operationer
            i FN:s regi. I dag är vi aktivt med och bygger upp
          </note>
          <note>
            EU:s krishanteringsförmåga.
          </note>
          <note>
            Militära, civila och konfliktförebyggande insatser ska vara de
            tre ben som krishanteringsförmågan står på. Helt nyligen har Sverige
            anmält vilka olika militära förband vi kan delta med. Där ingår
            minröjningsförband och militärpoliser men också tunga förband
            och spaningsplan.
          </note>
          <note>
            Mycket arbete återstår inom EU innan man kan ta sig an konflikthantering,
            de s.k. Petersbergsuppgifterna, i egen regi. Men utskottet kunde
            vid ett studiebesök i Bryssel i måndags förvissa sig om att det
            arbetas seriöst och på alla nivåer för att en krishanteringsförmåga
            värd namnet ska ta form.
          </note>
          <note>
            För de ytterligare uppgifter som finns inom Försvarsmakten -
            att försvara Sverige mot väpnat angrepp och hävda vår territoriella
            integritet - handlar det i dag i hög grad om den omstrukturering
            och ominriktning som riksdagen fattade beslut om för drygt ett
            halvår sedan och som inleddes vid halvårsskiftet.
          </note>
          <note>
            Tiden som föregick beslutet var arbetsam på sitt sätt för de
            anställda, med alla de diskussioner och den osäkerhet som råder
            innan beslut är fattade. Tiden efter är jobbig, innan alla delar
            faller på plats. Vem måste flytta? Vem får jobb? Vad kommer i
            stället för det som läggs ned?
          </note>
          <note>
            Mitt i allt detta ska man också klara av både att tänka nytt
            och att genomföra nytänkandet för att vara rustad mot de nya hoten.
            Och man klarar det! Så här långt i processen rapporteras detta
            omfattande omdaningsarbete gå förvånansvärt bra - ibland snabbare
            än väntat. Bl.a. genom den s.k. omställningsgruppens arbete har
            nya verksamheter förlagts till de flesta av de orter som förlorat
            militära förband. Officerare har visat sig vara eftertraktad arbetskraft,
            och inom Försvarsmakten görs särskilda ansträngningar för den
            civilanställda personalen. Den bästa omställningshjälpen är nog
            ändå att både arbetsmarknad och ekonomi i dag är i ett betydligt
            bättre tillstånd än för fem sex år sedan. Ändå har naturligtvis
            utskottet en viktig uppgift i att följa vad som händer.
          </note>
          <note>
            Framöver har dessutom utskottet en hel del viktiga frågor att
            hantera som antingen inte reddes ut i beslutet i mars eller som
            på annat sätt har direkt anknytning. Vissa av de frågorna, t.ex.
            flygutbildning och ledningsfrågor, hanteras i särskilda propositioner
            under vintern och våren. Andra, som pliktfrågor och personalförsörjning,
            ska redovisas i nästa stora försvarsproposition som presenteras
            om ett år.
          </note>
          <note>
            Utskottet har vidare stora förväntningar på sårbarhets- och säkerhetsutredningen.
            Den ska redovisa sina resultat under våren, och utskottet utgår
            från att de vägs in i planeringen för totalförsvaret. De nya hoten
            är i hög grad hot mot det civila samhället, och det råder bred
            enighet om att detta betyder en tyngdpunktsförskjutning inom försvarspolitiken
            som måste komma till uttryck i både planering och resurser. Här
            är det på sin plats att hålla fram att det är just totalförsvarstänkandet
            som har gjort och som gör att Sverige är långt framme när det
            gäller civil krishantering. Det har vi nytta av också när vi samarbetar
            med andra kring EU:s krishanteringsförmåga.
          </note>
          <note>
            Försvarsberedningen har ett särskilt uppdrag i att följa utredningsarbetet
            inom det här politikområdet.
          </note>
          <note>
            Förutom de redan nämnda utredningarna finns en utredning om materielförsörjning
            och frivilligorganisationernas uppgifter framöver. Beredningen
            ska lämna två rapporter under våren; först en säkerhetspolitisk
            och sedan en försvarspolitisk. Rapporterna blir utgångspunkt för
            höstens försvarsproposition. Det är därför tillfredsställande
            att sex av riksdagens sju partier numera är med i Försvarsberedningens
            arbete.
          </note>
          <note>
            Det är också beklagligt - om än inte förvånande, och särskilt
            inte mot bakgrund av dagens inlägg i debatten
          </note>
          <note>
            - att Moderaterna ställer sig vid sidan om.
          </note>
          <note>
            Fru talman! Det är stora krav som ställs på dem som arbetar inom
            Försvarsmakten. De ska klara allt från tuff konflikthantering
            i Kosovo över att bygga befästningsvallar till att möta hoten
            från nya sofistikerade vapen och från helt nya fiender. Den spännvidden
            är enorm. Jag är helt övertygad om att de klarar detta. Jag är
            dessutom övertygad om att i den budget som nu fastställts för
            2001 har vi föreslagit på kronan när precis så mycket pengar som
            behövs för att klara detta. Några partier vill ha mer, andra vill
            ha mindre. Somliga tycker att försvaret ska göra mer, andra att
            uppgifterna ska vara annorlunda. Ståndpunkterna är kända sedan
            tidigare debatter. Jag ska inte gå närmare in på dem, utan nöjer
            mig med att yrka bifall till utskottets hemställan i betänkandet
            och avslag på samtliga reservationer.
          </note>
          <note>
            Allra sist, fru talman, vill jag vända mig till en annan grupp
            som det ställs understundom stora krav på. Det är utskottets kansli,
            som ibland tycks besitta nästan magisk lyhördhet för vad utskottets
            ledamöter önskar och menar. Jag är säker på att det tack jag nu
            framför till kansliet framför jag på hela utskottets vägnar.
          </note>
          <note type="speaker">
            Anf. 35 HENRIK LANDERHOLM (m) replik:
          </note>
          <note>
            Fru talman! Jag valde att i mitt inledningsanförande ställa några
            frågor. Jag har inte fått svar från regeringssidan på dem, och
            därför tar jag mig friheten att ställa dem igen. Jag gjorde en
            redovisning av de stora potentiella ekonomiska problem som utskottet
            har fått sig redovisade under beredningsprocessen.
          </note>
          <note>
            Det handlar delvis om Försvarsmaktens interna röda hål - jag
            kallar dem så därför att de är resultatet av åtgärder som regeringen
            har vidtagit - årligen under åren 2002-2004.
          </note>
          <note>
            Jag vill fråga Tone Tingsgård: Vilken verksamhet är det som ska
            tas bort under nästa försvarsbeslutsperiod? Vilken materiel är
            det som inte ska anskaffas?
          </note>
          <note>
            Vad är det som försvaret inte ska göra när det blir fråga om
            ambitionssänkningar för att kunna klara av den ekonomiska ram
            som regeringen åtminstone inte här i dag är beredd att ompröva?
          </note>
          <note>
            Min andra fråga rör materielanskaffningen. Jag refererade till
            Riksrevisionsverkets rapport, som pekar på att det blir minus
            15,7 miljarder om kostnadsutvecklingen är ungefär som den har
            varit under 90-
          </note>
          <note>
            talet under de närmaste tio åren. Vilka redan nu liggande projekt,
            vilket intecknat utrymme och vilken materiel är det som ska tas
            bort enligt regeringens mening med anledning av den rapport som
            Riksrevisionsverket har lagt fram?
          </note>
          <note type="speaker">
            Anf. 36 TONE TINGSGÅRD (s) replik:
          </note>
          <note>
            Fru talman! Jag har både i dagens debatt och tidigare noterat
            att vi har en lite annorlunda inställning till den ekonomiska
            ramen när det gäller försvarsbudgeten. Det är alldeles uppenbart
            att vi också har olika inställning när det gäller möjligheterna
            att reda ut de frågor som Försvarsmakten ska klara ut. Jag är
            mer positiv än Henrik Landerholm, som jag tycker företräder en
            onödigt pessimistisk syn på frågorna i dag.
          </note>
          <note type="speaker">
            Anf. 37 HENRIK LANDERHOLM (m) replik:
          </note>
          <note>
            Fru talman! Denna onödigt pessimistiska syn har tyvärr sin grund
            i tio års erfarenhet av försvarspolitik i denna kammare. Jag kan
            avslöja för vice ordföranden i utskottet att ekonomiska problem
            och brister som har haft att hanteras genom i princip årliga beslut
            här i riksdagen har varit normalfallet under denna tioårsperiod.
            Därav min pessimism.
          </note>
          <note>
            Men man ska inte vara så pessimistisk att man inte tar tillfället
            i akt att göra någonting när man ser problemen torna upp sig -
            och det inte bara vid horisonten, utan det är redan nu, under
            perioden 2002-
          </note>
          <note>
            2004, som Försvarsmakten har ekonomiska problem enligt de analyser
            som man nu har gjort. Det fattas inte bara de 5,5 miljarder som
            gick åt genom vårens beslut - 4 miljarder i ram och 1 ½ miljard
            i teknikfaktor är effekten 2004 - utan nu ska verksamhet för ytterligare
            1 ½ miljard tas bort inom ramen för den ambition som fastställdes
            av riksdagen den sista mars detta år. Det är mycket! Denna penningsumma
            måste beskrivas också i reala termer.
          </note>
          <note>
            Min fråga anknyter helt till detta. Om Riksrevisionsverket gör
            analysen att det fattas 16 miljarder -
          </note>
          <note>
            vad blir det då av det nya försvaret? När det tillgängliga utrymmet
            i princip redan är intecknat utöver de tillgängliga resurserna
            så handlar det ju inte om vad vi ska kunna satsa nytt för att
            knyta ihop verkanssystemet i ett nätverkscentrerat, reformerat
            försvar. Då handlar det om vad vi ska ta bort. Den prioriteringen
            måste Tone Tingsgård redan nu vara beredd att ge en indikation
            på hur den kommer att bli, i stället för att skjuta frågan på
            framtiden och ta problemen när de kommer. Det har i stor utsträckning
            varit riksdagens förhållningssätt under de beslut som har fattats
            under senare delen av 90-talet, och det har också lett till den
            mycket besvärliga situation som vi faktiskt står i i dag.
          </note>
          <note type="speaker">
            Anf. 38 TONE TINGSGÅRD (s) replik:
          </note>
          <note>
            Fru talman! Det är oppositionens privilegium att kunna klara
            ut en del av de problem som man står inför genom att föreslå att
            man tillskjuter nya pengar.
          </note>
          <note>
            Det kan inte vi göra. Men inte ens Moderaternas fyra fem miljarder
            lär räcka till för de siffror som Henrik
          </note>
          <note>
            Landerholm här radar upp, så vi lär väl få hjälpas åt även framöver
            med att hitta bättre rutiner och bättre prioriteringar.
          </note>
          <note type="speaker">
            Anf. 39 ERIK ARTHUR EGERVÄRN (c):
          </note>
          <note>
            Fru talman! Centerpartiet har medverkat till, och också tagit
            ansvar för, den ominriktning av det svenska försvaret som nu pågår.
          </note>
          <note>
            I den tidigare debatten här i kammaren noterar jag att Lars Ångström
            karakteriserar den här ominriktningen som en grotesk felsatsning
            med för mycket pengar. Han vill ha 20 miljarder mindre, om jag
            fattar honom rätt. Henrik Landerholm har om samma process sagt
            att det är en katastrofal destruktion som för mot avgrunden. Det
            fattas 16 miljarder hörde jag i hans senaste inlägg. Av dem är
            Moderaterna beredda att tillskjuta 4-5 miljarder. Befinner vi
            oss på samma planet? Det är en retorisk fråga.
          </note>
          <note>
            Den ominriktning som nu sker, sker i rätt tid och är nödvändig.
            Den är nödvändig för att vi ska kunna stå rustade för att med
            relevanta medel möta en förnyad hotbild och ett annat säkerhetspolitiskt
            läge.
          </note>
          <note>
            Arbetet med ominriktningen pågår med stor kraft.
          </note>
          <note>
            Fortfarande återstår en del viktiga frågor att avgöra och hantera.
            Jag vill redovisa den ambition vi i Centerpartiet har. Det är
            vår avsikt att vara med och påverka utfallet av de här utstående
            frågorna. Låt mig ta några exempel. Vi är angelägna om att ta
            ansvar för att det framtida marina fartygsunderhållet baseras
            på den civila varvsindustrin. Vi vill vara med och påverka utformningen
            av den framtida organisationen av militärhögskolorna. Vi vill
            också bidra till att säkerställa en stabil personalförsörjning
            till högre tjänster runtom i landet.
          </note>
          <note>
            En av de absolut viktigaste frågorna framöver är hur vi på ett
            effektivt och rationellt sätt ska kunna möta ett bredare spektrum
            av hot och risker. Med det vidgade säkerhetsbegreppet, som också
            inkluderar icke-militära hot och risker, är det i dag svårt att
            dra en skarp gräns mellan vad som i traditionell mening är säkerhetspolitiska
            hot och vad som är risker inom fredssamhällets ram. Att åstadkomma
            en bättre helhetssyn och effektivare utnyttja samhällets resurser
            är alltså en stor utmaning som vi står inför. Det är en mycket
            angelägen uppgift som vi i Centerpartiet ser fram emot att få
            bidra till.
          </note>
          <note>
            Fru talman! Genom de baltiska staternas ansökan om medlemskap
            i Nato har stödet till dessa stater på senare tid kommit att debatteras.
            Låt mig slå fast att stödet till de baltiska länderna är ett viktigt
            och konkret uttryck för vår uppfattning att varje land har rätt
            att självt välja sitt säkerhetspolitiska arrangemang.
          </note>
          <note>
            Detta är en viktig princip som ska upprätthållas. Att bidra till
            fred, stabilitet och säkerhet i vår omvärld och, som i det här
            fallet, i vårt definitiva närområde är av avgörande betydelse
            för vår egen nationella säkerhet.
          </note>
          <note>
            De internationella insatserna, som ju är en av Försvarsmaktens
            huvuduppgifter numera, ökar i betydelse, och det får också konsekvenser.
            Den breddning och fördjupning av det militära kunnandet som de
            internationella insatserna ger är ovärderlig. Därför är det en
            smula förvånande att höra uttalanden om att denna uppgift skulle
            vara väsensskild från uppgiften att hävda den territoriella integriteten
            och vår förmåga att försvara oss mot väpnade angrepp. De militära
            förmågor och förband som behövs internationellt är ju i praktiken
            desamma som även behövs för nationella uppgifter. Det är samma
            färdigheter som vi eftersträvar, nämligen rörliga, flexibla och
            välutbildade insatsstyrkor.
          </note>
          <note>
            Den motsättning mellan internationella insatser och försvaret
            av vår egen självständighet och vårt eget territorium som en del
            målar upp, tycker jag därför är skenbar och en smula konstlad.
            Försvaret kan i själva verket dra nytta av de internationella
            uppgifterna för sin fortsatta utveckling.
          </note>
          <note>
            Att hålla fast vid invasionsförsvarsuppgiften skulle göra den
            svenska försvarsmakten säkerhetspolitiskt irrelevant i dagens
            situation. Att avstå från ett aktivt internationellt engagemang
            skulle döma försvaret till en sorts mental istid i professionellt
            avseende.
          </note>
          <note>
            Det vore också att underblåsa en nationalisering av den europeiska
            säkerheten, vilket Sverige som en liten och omvärldsberoende och
            samtidigt militärt alliansfri stat knappast skulle vara betjänt
            av. En nationaliserad säkerhetsordning där ömsesidig misstro och
            osäkerhet trappas upp har vid två tillfällen kastat in Europa
            i ett världskrig.
          </note>
          <note>
            Fru talman! I det vidgade säkerhetsbegreppet ligger ett viktigt
            element i förmågan att hantera förändringar. Att aktivt och allsidigt
            bidra i det alltmer fördjupade internationella säkerhetssamarbetet
            även inom det militära området är ett sätt att hantera de här
            förändringarna i omvärlden.
          </note>
          <note>
            Vår säkerhetspolitiska linje utgör inget hinder för ett aktivt
            deltagande i uppbyggnaden av en europeisk eller för den delen
            även en gemensam euroatlantisk krishanteringsförmåga. Vår militära
            alliansfrihet minskar inte heller vår förpliktelse att föra en
            aktiv och utåtriktad säkerhetsfrämjande politik. Tvärtom ska ett
            direkt deltagande i internationella civila och militära insatser
            även fortsättningsvis vara en naturlig och integrerad del av svensk
            utrikespolitik.
          </note>
          <note>
            Händelseutvecklingen på Balkan visar ju också på nödvändigheten
            av att ibland kunna sätta kraft bakom orden. Ibland måste agerandet
            på plats kunna backas upp av en kraftfull både politisk och militär
            förmåga.
          </note>
          <note>
            Krishantering innehåller ju som alla vet ett brett spektrum av
            uppgifter som sträcker sig från djupaste fred till randen av krig,
            t.ex. för att skilja stridande parter åt. Det innebär också att
            det behövs en uppsättning instrument, dvs. civila resurser och
            olika militära förbandstyper, för att kunna agera adekvat för
            att lösa dessa uppgifter. Det handlar om alltifrån preventiv diplomati
            till mer robust militärt agerande.
          </note>
          <note>
            Därför bejakar Centerpartiet fullt ut det faktum att
          </note>
          <note>
            EU:s förmåga till civil och militär krishantering nu verkligen
            utvecklas. Vi hälsar med särskild tillfredsställelse omfattningen
            av det svenska s.k. nationella kapacitetsmålet som nyligen presenterats.
            De militära resurser som vi ställer till förfogande är sammansatta
            av förband från alla tre försvarsgrenarna. Det är ett substantiellt
            bidrag med mycket hög ambition. Det tycker jag att vi ska känna
            stolthet över, inte minst nu när Sverige under det kommande halvåret
            kommer att inta en viktig roll som ordförandeland i EU. Det är
            självklart en viktig markering från svensk sida att vi bidrar
            fullt ut till att Europas krishanteringsförmåga stärks.
          </note>
          <note>
            Fru talman! Avslutningsvis vill jag uppmärksamma hemvärnets och
            frivilligorganisationernas betydelse för det svenska försvaret,
            inte minst som uttryck för en bibehållen försvarsvilja. Om några
            månader kommer den nya frivilligutredningen att presentera sin
            syn på frivilligorganisationernas roll och uppdrag, varför vi
            får anledning att återkomma till detta både i försvarsutskottet
            och här i kammaren.
          </note>
          <note>
            Vidare framstår det som uppenbart att hemvärnet får en ökande
            betydelse i den nya försvarsmaktsstrukturen. Hemvärnet blir sannolikt
            den viktigaste komponenten i de nationella skyddsstyrkorna och
            därmed även i det s.k. territorialförsvaret, förutom uppgiften
            att stärka det civila samhället vid kriser av olika slag. Hemvärnets
            roll och kompetens i det senare sammanhanget har vi fått många
            tydliga bevis på denna sommar och denna höst.
          </note>
          <note>
            Men samtidigt måste också hemvärnets framtida roll och struktur
            noggrant analyseras och diskuteras, inte minst inom hemvärnsrörelsen.
            Den ändrade hotbilden med ett avklingande invasionshot och ett
            ökat hot mot samhällets infrastruktur borde enligt min uppfattning
            leda till en översyn av lagstiftningen så att hemvärnet kan användas
            inom en något vidare ram än i dag. Alternativt skulle hemvärnet
            också kunna utgöra en kaderorganisation med en kärna av befäl
            och soldater. Därmed skulle man utgöra en av grundstenarna i en
            anpassningssituation där Försvarsmakten måste kunna tillväxa både
            för stöd till det civila samhället och för att hävda Sveriges
            säkerhet i militärt hänseende. Detta är frågor som jag anser bör
            uppmärksammas i den fortsatta moderniseringen av det svenska försvaret.
          </note>
          <note type="speaker">
            Anf. 40 HENRIK LANDERHOLM (m) replik:
          </note>
          <note>
            Fru talman! Min värderade kollega Erik Arthur
          </note>
          <note>
            Egervärn frågar sig om vi befinner oss på olika planeter. Kanske
            en enkel sakupplysning kan få honom att inse att vi nog befinner
            oss på samma planet åtminstone i ett hänseende, nämligen när det
            gäller den ekonomiska verkligheten. Erik Arthur Egervärn borde
            ha kunnat studera våra motioner i försvarsfrågorna noggrannare.
            Nu ger han kammaren det intrycket att det förslag som vi har på
            det ekonomiska området för att t.ex. täcka den under tio år uppkomna
            och i dag uppgivna bristen på 16 miljarder skulle vara 4-5
          </note>
          <note>
            miljarder.
          </note>
          <note>
            Låt oss i stället göra ett överslag grundat på det första inlägg
            jag gjorde här som har stöd i våra motioner. Det handlar om att
            arbeta för en försvarsekonomi som bygger på en oförändrad försvarsram.
            Eftersom den besparing som Erik Arthur Egervärn och hans parti
            har ställt sig bakom innefattar 4 miljarder om året, är vi tvungna
            att ta siffran 4 gånger 10 och kommer sålunda upp i en siffra
            som ligger någonstans runt 40 miljarder. Jag vill säga detta upplysningsvis.
          </note>
          <note>
            Men i ett annat avseende tror jag att Erik Arthur
          </note>
          <note>
            Egervärn och jag står på helt olika sidor och inte ser samma
            verklighet. Ser inte Erik Arthur Egervärn verkligheten och de
            problem som finns där? Kan verkligheten verkligen beskrivas så
            rosenskimrande och med så vackra ord som Erik Arthur Egervärn
            gör? Det handlar om befälsbristen på våra förband som omöjliggör
            en hög ambitionsnivå och en hög kvalitet i våra förband, strömhoppen
            av kompetenta och begåvade officerare, strömhoppen inom det hemvärn
            som ligger Erik Arthur Egervärn så varmt om hjärtat, rekryteringsproblemen
            vid internationella insatser och den ohyggliga förtroendeklyfta
            som finns inom Försvarsmaktens organisation i dag. Detta är dagens
            verklighet som också Centerpartiet faktiskt måste se i vitögat
            när man som stödparti eller släpvagn, beroende på hur man vill
            uttrycka det, ställt sig bakom den här försvarsuppgörelsen.
          </note>
          <note type="speaker">
            Anf. 41 ERIK ARTHUR EGERVÄRN (c) replik:
          </note>
          <note>
            Fru talman! Jag har den största respekt för den av
          </note>
          <note>
            Försvarsmakten redovisade personalbrist som finns på nästintill
            samtliga våra förband i dag. Det är ett faktum som man naturligtvis
            på något sätt måste hantera. Jag har som sagt var den största
            respekt för det.
          </note>
          <note>
            Det är klart att det i ett omställningsskede, som
          </note>
          <note>
            Försvarsmakten har befunnit sig i och befinner sig i, inte är
            helt orimligt eller onaturligt att det blir en ska vi kalla det
            överrörlighet av personal på grund av farhågor om framtiden osv.
            Nu tycker jag ändå att man får ett annat intryck när man lyssnar
            till de tal överbefälhavaren håller på sina resor ute i förbanden
            i höst. De andas en mycket stor framtidsoptimism.
          </note>
          <note>
            Jag har också själv vid samtal med ett antal förbandschefer naturligtvis
            fått den bild verifierad som
          </note>
          <note>
            Henrik Landerholm tar upp: brist på personal, brist på kompetent
            personal, det är fel personal som har lämnat Försvarsmakten i
            det här skedet. Jag säger inte emot på den punkten. Men det betyder
            inte att problemet är olösligt.
          </note>
          <note>
            Nu kan jag inte siffrorna exakt, men det tillkommer faktiskt
            500-600 nya officersaspiranter varje år till våra officershögskolor
            och militärhögskolor. Sett över tiden är jag alldeles övertygad
            om att Försvarsmakten kommer att ha god tillgång på kompetent
            personal inom en rimlig framtid. Men, som sagt, jag förnekar inte
            den kanske akuta situationen just här och nu.
          </note>
          <note>
            När det dessutom gäller försörjning av personal till våra internationella
            insatser vet Henrik Landerholm lika väl som jag att man funderar
            över någon form av kontraktsanställning, en korttidsanställning,
            bl.a. för att fylla upp våra internationella förband med personal.
            Jag tycker att man ska avvakta hur den tanken och idén realiseras
            innan man dömer ut personalförsörjningsproblematiken helt och
            hållet.
          </note>
          <note type="speaker">
            Anf. 42 HENRIK LANDERHOLM (m) replik:
          </note>
          <note>
            Fru talman! Det gläder mig att Erik Arthur Egervärn ser verkligheten.
            Jag tror också att det är oerhört viktigt att se och inse att
            denna verklighet är ett resultat av de försvarsbeslut under åren
            1999 och 2000
          </note>
          <note>
            som Centerpartiet inte bara har varit med och stöttat utan också
            aktivt tagit fram.
          </note>
          <note type="speaker">
            Anf. 43 ERIK ARTHUR EGERVÄRN (c):
          </note>
          <note>
            Fru talman! Jag sade inledningsvis i mitt anförande att Centern
            har medverkat till den nödvändiga omställningen av det svenska
            försvaret och det har vi gjort tillsammans med regeringen. Vi
            har medverkat till och tar fullt ut ansvar för det. Jag försöker
            inte gömma mig bakom något annat. Vi tar ansvar för det.
          </note>
          <note>
            Jag har som sagt medgivit att den akuta personalsituationen i
            våra förband kan upplevas som besvärlig och det ska man naturligtvis
            hantera. Jag har pekat på några åtgärder och att man trots allt
            måste se tiden an och avvakta hur många nya unga officersaspiranter
            som kommer att finna Försvarsmakten vara en bra arbetsgivare för
            framtiden. Jag har inte alls samma pessimistiska syn som Henrik
            Landerholm när det gäller den framtida försörjningen av personal
            till
          </note>
          <note>
            Försvarsmakten.
          </note>
          <note type="speaker">
            Anf. 44 MARGARETA VIKLUND (kd):
          </note>
          <note>
            Fru talman! Jag vill börja med att förutom den reservation som
            Åke Carnerö yrkat bifall till, nämligen reservation 3, också yrka
            bifall till reservation 14.
          </note>
          <note>
            I motion Fö307, som är underlaget till reservation
          </note>
          <note>
            14, framförs kritik mot de brister som finns i det underlag som
            var grunden för regeringens proposition
          </note>
          <note>
            Det nya försvaret, brister som sedan kom att följa ärendet hela
            vägen till beslutet i riksdagen den 30
          </note>
          <note>
            mars i år. Skälet till det var att regeringen, med endast mindre
            kosmetiska ändringar, valde att lyfta in det underlaget som en
            väsentlig del i sin proposition, en handling som vi nu kan se
            konsekvenserna av, vilket
          </note>
          <note>
            Åke Carnerö, Henrik Landerholm och andra har påpekat.
          </note>
          <note>
            Det är viktigt att medborgarna, de som har valt oss, kan lita
            på att vi gör vårt allra yttersta för att de beslut som vi fattar
            ska hålla en så hög kvalitet som möjligt. En viktig förutsättning
            för det är att de underlag som ligger till grund för propositionsskrivande
            och utskottsarbete är genomarbetade och håller en utredningstekniskt
            sett hög standard. Det ska kunna gå att följa tankegången i en
            utredning, även om sakfrågan i sig är komplicerad. Beslutsfattandet
            får inte bli fel på grund av dåliga eller styrda utredningsunderlag.
            Det ser jag som ett allvarligt hot mot demokratin.
          </note>
          <note>
            När det gäller det tjänstemannaunderlag som presenterades den
            25 oktober förra året av Arbetsgruppen för grundorganisationsförändringar
            inom Försvarsmakten, den s.k. Styrgruppen, kan jag inte finna
            sambanden mellan regeringens beskrivning av uppdraget till Styrgruppen
            och Styrgruppens återrapportering till regeringen.
          </note>
          <note>
            Kritik mot avsaknaden av konsekvens i Styrgruppens förslag har
            inte saknats. Inte heller har kritik saknats mot Styrgruppens
            bristande förståelse för allmänt vedertaget "utredningshantverk".
            Jag skulle kunna ge många exempel.
          </note>
          <note>
            Jag har i olika sammanhang kritiserat det ofullständiga, ja,
            nästintill obegripliga underlag som låg till grund för regeringens
            proposition. Jag ställde t.ex.
          </note>
          <note>
            en fråga för skriftligt svar i ärendet till försvarsminister
            Björn von Sydow redan i november förra året, och jag anmälde beredningsprocessen
            till KU.
          </note>
          <note>
            Jag ställde frågor till försvarsministern och till de tjänstemän
            från departementet och Högkvarteret som var kallade till utskottet
            under beredningen av propositionen Det nya försvaret. Svaren var
            ofta glidande och långt ifrån tillfredsställande. Därför känns
            det lite märkligt att utskottsmajoriteten väljer att avstyrka
          </note>
          <note>
            Olle Lindströms och min motion med följande motivering:
          </note>
          <note>
            "Beträffande förslagen i motion Fö307 anser utskottet inte det
            motiverat att en parlamentariskt sammansatt arbetsgrupp ser över
            den beslutsprocess som föregick riksdagens beslut den 30 mars
            2000. Utskottet hade vid beslutstillfället inga invändningar mot
            hur regeringen hade berett propositionen."
          </note>
          <note>
            Fru talman! Det är förklarligt, mot bakgrund av det jag nyss
            har sagt, att jag inte känner igen mig i den beskrivning som ligger
            till grund för avslagsyrkandet. Som jag minns var det först efter
            en utdragen behandling i försvarsutskottet, med tydliga drag av
            både Hela havet stormar och Örådet i TV-aktuella
          </note>
          <note>
            Robinson som Socialdemokraterna och Centern lyckades få med sig
            Vänsterpartiet på en slutjustering av utskottsbetänkandet.
          </note>
          <note>
            Främst var det hanteringen av F 10 i Ängelholm som tedde sig
            obegriplig, men också andra garnisonsorter föreslagna för nedläggning
            togs upp till diskussion i sammanhanget.
          </note>
          <note>
            Jag har både innan utskottsbehandlingen och under utskottsbehandlingen
            använt de möjligheter som vårt demokratiska system medger för
            att ge uttryck för min avvikande mening. Man måste vara bra okänslig
            för att inte förstå att mina återkommande frågor faktiskt var
            en markering mot regeringens,
          </note>
          <note>
            Centerpartiets och senare även Vänsterpartiets stora entusiasm
            över förslagen i propositionen Det nya förslaget. Därför har jag
            också svårt att förstå fortsättningen på utskottsmajoritetens
            avslagsyrkande, som lyder:
          </note>
          <note>
            "I den mån det funnits brister i handläggningen inom Försvarsmakten
            anser utskottet att det bör ankomma på ledningen för myndigheten
            Försvarsmakten att granska detta."
          </note>
          <note>
            I klartext hävdar således utskottsmajoriteten att ledningen för
            myndigheten Försvarsmakten, där för övrigt minst en av Styrgruppens
            medlemmar ingår, själv ska ta ställning till om det finns några
            brister i handläggningen. Vad kommer i så fall svaret att bli?
          </note>
          <note>
            Utskottsmajoritetens förslag innebär alltså att en myndighet
            ska granska sig själv på eget initiativ. Vad är det egentligen
            utskottsmajoriteten föreslår? Vad säger detta om syftet med oberoende
            granskningsorgan som KU, Riksdagens revisorer och Riksrevisionsverket?
          </note>
          <note>
            Om inte de politiska besluten tål en öppen och oberoende granskning,
            om inte de myndigheter som lyder under regeringen tål att deras
            arbete blir föremål för en öppen och oberoende granskning är den
            fråga som Olle Lindström och jag tar upp i vår motion plötsligt
            någonting mycket större. Då handlar det om hur vi som folkvalda
            väljer att förvalta demokratin, om hur vi väljer att sätta demokratins
            gränser. Utskottsmajoritetens förslag gör mig faktiskt djupt bekymrad.
          </note>
          <note>
            Man kan faktiskt undra om inte försvarsministern känner betänkligheter
            inför det granskningsalternativ som utskottsmajoriteten föreslår.
            Samma undran har jag också till försvarsberedningens ordförande.
          </note>
          <note>
            Fru talman! Om inte riksdagen som folkets valda representanter
            vill eller vågar genomlysa och ompröva sina egna eller underställda
            myndigheters beslut, bådar detta inte gott för demokratin. Tvärtom
            är det en tydlig signal till de medborgare som känner uppgivenhet
            inför politiken. De menar att det inte går att påverka, att vi
            politiker inte lyssnar och att vi framför allt anser att vi aldrig
            gör fel.
          </note>
          <note>
            Vi kristdemokrater tror på en öppen och oberoende granskning
            av de många turer som föregick riksdagens beslut för exakt åtta
            månader sedan. Därför har vi reserverat oss i utskottet till förmån
            för motion
          </note>
          <note>
            Fö307. Jag yrkar således bifall till reservation nr 14.
          </note>
          <note>
            Fru talman! Nu går jag över till något helt annat.
          </note>
          <note>
            Det civila försvaret blir alltmer viktigt och angeläget. Den
            grundläggande utgångspunkten för det civila försvaret måste vara
            det vidgade säkerhetsbegreppet som regering och försvarsmakt arbetar
            utifrån. Det ställer naturligtvis en del annorlunda krav på hela
            försvarets inriktning eftersom det civila försvaret är en del
            av totalförsvaret.
          </note>
          <note>
            Vi kristdemokrater anser att genom den förändrade hotbild vi
            nu har, bör satsningarna inom det civila försvaret förskjutas
            från försörjningsberedskap och skyddsrumsbyggande till en förstärkt
            satsning för att minska sårbarheten i samhällets infrastruktur.
            Det kräver naturligtvis en kontinuerlig analys av olika konfliktmönster
            eller konfliktscenarier liksom också en ständig analys av den
            nya krigföringens eventuella konsekvenser för civilbefolkningen
            och samhällets funktioner.
          </note>
          <note>
            Fru talman! Den tekniska och elektroniska utvecklingen går oerhört
            fort, så fort att de flesta av oss inte hänger med. Sverige som
            har ett gott anseende inom teknikens och elektronikens områden
            måste också i fortsättningen ha möjlighet att ligga ett, helst
            flera, steg före för att vi ska ha en chans att också i fortsättningen
            vara en spjutspets inom de områdena.
          </note>
          <note>
            Det behövs bl.a. för vårt lands försvar. Här handlar det mycket
            om nationellt och internationellt samarbete och samverkan både
            på forskningens område och i framtagning av materiel.
          </note>
          <note>
            Vi anser att det civila försvarets inriktning mot en minskad
            sårbarhet i infrastrukturen snarast måste få ett tydligt genomslag
            i den framtida planeringen av det civila försvaret. Budgetpropositionens
            redovisning av de brister som finns inom det civila försvaret
            är en viktig utgångspunkt för det fortsatta planeringsarbetet.
            Åtminstone har jag under ett par år nu sett redogörelser för bristerna
            men väldigt lite om vad som åtgärdats. Därför tycker jag att det
            är dags att nu tala om åtgärder på allvar.
          </note>
          <note>
            Samtidigt ser vi med tillfredsställelse att regeringen har beslutat
            att utreda förutsättningarna för att inrätta en särskild funktion
            för hantering av IT-
          </note>
          <note>
            incidenter. Det är bra. Men eftersom attacker mot informationssystem
            kan gå långa vägar i det globala informationssamhället innan de
            hamnar hos oss, är det angeläget att förutsättningarna för internationell
            samverkan inom det området behandlas samtidigt.
          </note>
          <note>
            Fru talman! Kristdemokraterna har vid flera tillfällen betonat
            de frivilliga försvarsorganisationernas stora betydelse för försvaret,
            försvarsviljan och totalförsvarets förankring i samhället. Riksdagen
            har också vid flera tillfällen markerat betydelsen av att säkerställa
            de frivilliga försvarsorganisationernas verksamhet. För att underlätta
            utbildning och rekrytering för de frivilliga försvarsorganisationerna
            är det viktigt att deras verksamhet knyts till totalförsvaret
            så nära som möjligt på lokal och regional nivå.
          </note>
          <note>
            Det dagliga stödet liksom samhörigheten med den tradition och
            kontinuitet som de gamla landskapsregementena innebar, behövs
            för att ta vara på det engagemang som finns i vårt land för att
            få göra en frivillig insats inom totalförsvaret.
          </note>
          <note>
            Därför anser vi nu att militärdistriktsstaberna och militärdistriktsenheterna
            måste förses med en tillräcklig personalvolym som medger god förmåga
            till utbildning av också frivilligorganisationerna. Det är en
            angelägen fråga för oss kristdemokrater.
          </note>
          <note>
            Fru talman! Nu har jag inte mer att tillägga än att jag yrkar
            bifall till reservation 14.
          </note>
          <note type="speaker">
            Anf. 45 TONE TINGSGÅRD (s) replik:
          </note>
          <note>
            Fru talman! Till skillnad från reservanterna i reservation 14
            anser jag och en majoritet i utskottet att det har varit en ovanlig
            öppen process som har lett fram till det beslut som fattades i
            mars för ett halvår sedan. Den redovisades i propositionen, den
            redovisades publikt i tidningar och den redovisades i den försvarsberedning
            som arbetade då, där varken moderaterna eller kristdemokraterna
            fanns med.
          </note>
          <note>
            Det är svårt att frigöra sig från intrycket att det är snarare
            resultatet av processen som inte tillfredsställer reservanterna
            än själva processen i sig.
          </note>
          <note type="speaker">
            Anf. 46 MARGARETA VIKLUND (kd) replik:
          </note>
          <note>
            Fru talman! Jag vet inte riktigt vilken process som
          </note>
          <note>
            Tone Tingsgård hänvisar till. Den process som har varit i behandlingen
            av vår motion har inte varit särskilt långvarig eller innehållsrik.
            Den har gått förbi mer eller mindre i tysthet. Sedan har man kommit
            fram till den slutsats som skrevs ned, fastän vi opponerade oss
            livligt.
          </note>
          <note type="speaker">
            Anf. 47 ANNA LILLIEHÖÖK (m):
          </note>
          <note>
            Fru talman! Jag vill uppehålla mig ett ögonblick vid internationella
            insatser som många andra har talat om i dag.
          </note>
          <note>
            Vi står nu inför ordförandeåret där Sverige ska leda EU:s arbete
            bl.a. vad gäller krishantering. Vår regering har gjort stora och
            viktiga åtaganden som minsann är väldigt betydelsefulla både humanitärt
            med tanke på de konflikter med fruktansvärda konsekvenser som
            pågår runtom i vår världsdel och på andra håll, men också som
            en viktig del av vår säkerhetspolitik och det förtroende vi har
            i omvärlden.
          </note>
          <note>
            Det oroar när man ser på budgeten. Stora åtaganden görs men där
            budgeten och pengarna knappast motsvarar samma ambitionsnivå.
            Ett annat stort problem är faktiskt beslutsgången. Det gäller
            att undvika det som vi har sett hittills, t.ex. Kosovo. Det tog
            sex månader att få dit en svensk kontingent. Att kunna genomföra
            krishantering visade sig i Kosovo vara ohyggligt svårt, t.ex.
            att få militär kapacitet på plats.
          </note>
          <note>
            Det är ännu svårare när vi kommer till civila resurser.
          </note>
          <note>
            De finns ute i vårt land på olika funktioner, t.ex. inom rättsväsende
            och polis - som det ofta handlar om vid civila insatser. Det är
            då oändligt mycket svårare att få fram de resurserna. Många departement
            och ministrar är inblandade.
          </note>
          <note>
            Vi kan ta polisen som ett exempel. Utrikes- eller försvarsministern
            utlovar poliser. Justitieministern kan inte avvara några poliser.
            Försvarsministern är den som upptäcker bristen när han får vädjanden
            från både civil och militär ledning i utlandsstyrkan.
          </note>
          <note>
            Det är absolut inte Lars Ångströms civilarmé som behövs, utan
            ett seriöst arbete där vi verkligen kan göra stor nytta om vi
            ser till att vi kan sätta verklighet bakom de fina ord vi uttalar.
          </note>
          <note>
            Vi moderater har föreslagit att pengarna för utlandsinsatserna
            ska föras från försvarsbudgeten så att för det första vi verkligen
            ser till att pengarna finns -
          </note>
          <note>
            det gjorde de inte förra året - och för det andra vi underlättar
            att kunna flytta resurser och arbeta med alla de åtgärder som
            behövs vid internationella insatser. Det kanske inte alls är fråga
            om bara militära insatser. Det är kanske insatser på många andra
            områden. Det fordrar att vi är beredda att ta tag i den beslutsprocessen.
            Vi har lämnat ett förslag.
          </note>
          <note>
            Vårt deltagande i olika utlandsuppdrag ska ju skapa förtroende,
            och det får inte riskeras genom dubbla budskap när man åtar sig
            en sak och gör något annat.
          </note>
          <note>
            Det får inte stanna vid bara god vilja och välvilliga uttalanden.
            Nu är det bråttom att vi kan stå för alla våra åtaganden i uppbyggnaden
            av EU:s krishantering, men framför allt när vi ska ta över ledarskapet
            med den fortsatta uppbyggnaden av den mycket viktiga uppgiften.
          </note>
          <note>
            Med detta, fru talman, vill jag ställa mig bakom vårt särskilda
            yttrande om totalförsvarets utgifter.
          </note>
          <note type="speaker">
            Anf. 48 LARS ÅNGSTRÖM (mp) replik:
          </note>
          <note>
            Fru talman! Det känns lite smickrande när Anna
          </note>
          <note>
            Lilliehöök säger att det absolut inte är Lars Ångströms civila
            fredskårsstyrka som behövs. Det är tyvärr inte min egen idé, utan
            det är ett EU-
          </note>
          <note>
            parlamentsbeslut. En majoritet i EU-parlamentet har uppdragit
            åt kommissionen att göra en genomförbarhetsstudie av hur en civil
            fredskårsstyrka ska kunna utvecklas. Miljöpartiet har här i Sveriges
            riksdag lagt förslag om att bistå detta EU-parlamentsbeslut.
          </note>
          <note>
            Jag tror att det är viktigt - det är Anna Lilliehööks inlägg
            ett tydligt tecken på - att öka förståelsen för och vikten av
            att utveckla just det konfliktförebyggande arbetet och att utveckla
            civil krishantering. Det är först efter att vi har misslyckats
            som vi kan tvingas ta till militärt våld.
          </note>
          <note>
            Av det som har hänt i forna Jugoslavien under 90-
          </note>
          <note>
            talet är det kanske den allra viktigaste slutsatsen. Vi hade
            ett passivt Europa, som stod vid sidan av och såg på hur våldet
            trappades upp, hur folk fördrevs, hur våldtäkter sattes i system
            och hur människor mördades utan att kunna göra någonting. Det
            fanns inte någon beredskap, inte någon förebyggande organisation
            och inte några civila insatsenheter att agera med. Det var först
            när det blev mer eller mindre fullt krig som den militära apparaten
            fanns.
          </note>
          <note>
            Jag tycker tyvärr, fru talman, att Anna Lilliehööks och Moderaternas
            inlägg vittnar om att man har ingenting förstått, ingenting begripit
            och ingenting lärt av det som Europa har gått igenom. Det är tragiskt.
          </note>
          <note type="speaker">
            Anf. 49 ANNA LILLIEHÖÖK (m) replik:
          </note>
          <note>
            Fru talman! Det kanske är dags att Lars Ångström börjar se sig
            om i världen, hur det ser ut och vad som behöver göras. Om man
            åker ned t.ex. till Kosovo behöver man inte fundera särskilt länge
            innan man inser vad som behövs av de resurser som vi har här hemma
            och som vi måste kunna dela med oss av.
          </note>
          <note>
            Jag tar ständigt upp exemplet poliser, därför att det är framför
            allt det som behövs. Det har visat sig att västvärlden och EU
            absolut inte har kunnat leva upp till sina åtaganden. Det saknas
            poliser i Bryssel och i Stockholm, och det betyder att det helt
            enkelt inte fungerar att skicka i väg några poliser för att svara
            upp mot våra åtaganden.
          </note>
          <note>
            Det kanske vore bra om Lars Ångström kunde stödja den typen av
            beslutsprocess, så att den fungerar bättre. Jag tror i och för
            sig att det är många som vill att det ska fungera. Vi kan börja
            med att utöka polisutbildningen, så har vi i alla fall någon möjlighet
            att svara upp mot våra åtaganden.
          </note>
          <note type="speaker">
            Anf. 50 LARS ÅNGSTRÖM (mp) replik:
          </note>
          <note>
            Fru talman! Nu är det lite annat ljud i skällan. Det som Anna
            Lilliehöök nu talar om är just civil krishantering. Det är just
            Miljöpartiets politik som Anna
          </note>
          <note>
            Lilliehöök ger uttryck för och stöd åt, nämligen de civila insatserna
            i Kosovo just nu. Det är både behovet av ett rättssystem som fungerar,
            att få kriminalteknisk polis på plats, och behovet av hjälp med
            det civila samhällets uppbyggnad. Det är någonting helt annat
            än att, som i dag, sätta fokus på militära resurser när man diskuterar
            EU:s krishantering.
          </note>
          <note>
            Här tycks det råda enighet. Det vore ju bra om
          </note>
          <note>
            Anna Lilliehöök och Moderaterna kunde stödja Miljöpartiets motion
            om att satsa mer på den civila krishanteringen. Där delar vi uppenbarligen
            uppfattningen att det finns ett behov.
          </note>
          <note>
            Jag vill också, fru talman, informera Anna Lilliehöök om att
            Miljöpartiet i budgetuppgörelsen har verkat för ökade ekonomiska
            resurser just till polisen.
          </note>
          <note>
            Vi fick igenom ett antal miljoner just för utbildning, därför
            att det är där som behovet är störst.
          </note>
          <note type="speaker">
            Anf. 51 ANNA LILLIEHÖÖK (m) replik:
          </note>
          <note>
            Fru talman! Först måste vi se till att vi har tillräckligt många
            poliser. Vi kan självfallet inte skicka i väg poliser från gatorna
            i Stockholm om det inte går att upprätthålla ordningen här först.
            Lars Ångström kan då stödja det förslag som vi har lagt under
            Justitiedepartementets område om att se till att vi åtminstone
            på sikt, om än inte just nu, till viss del kan leva upp till våra
            åtaganden.
          </note>
          <note type="speaker">
            Anf. 52 TONE TINGSGÅRD (s):
          </note>
          <note>
            Fru talman! Jag kände ett visst behov, på grund av
          </note>
          <note>
            Anna Lilliehööks inlägg, att slå fast att det är budgeten för
            2001 som vi diskuterar. När det gäller den budgeten har vi en
            finansiering klar för den internationella styrkan, som Anna Lilliehöök
            efterlyste. Det är vi överens om i utskottet.
          </note>
          <note>
            Jag medger att det finns många saker kvar att lösa när det gäller
            krishanteringsförmåga inom EU:s ram.
          </note>
          <note>
            I den mån det krävs resurstillskott från andra politikområden
            klarar vi kanske inte det under försvarsutskottets budget, men
            även där kan vi naturligtvis bidra, kanske inte minst med nytänkande
            på det här området.
          </note>
          <note>
            Sedan har vi ett problem när det gäller att hitta en långsiktig
            finansiering, men den ligger minst lika mycket i tekniken som
            i pengarna och är på sitt sätt lika stor för både dem som vill
            tillskjuta pengar och dem som vill hålla sig inom ramen. Vi får
            titta på det och tillsammans försöka jobba fram en bra lösning.
          </note>
          <note>
            Jag måste säga att för stunden tycker jag att Moderaternas lösning
            att föra bort pengar från budgetområdet hör till de mera bisarra.
          </note>
          <note type="speaker">
            Anf. 53 ANNA LILLIEHÖÖK (m):
          </note>
          <note>
            Fru talman! Det handlar inte om att föra bort pengar, utan om
            att i första hand sätta in pengarna i ett sammanhang där de går
            att använda på ett sådant sätt att vi mycket mer konstruktivt
            kan bidra till de viktiga uppgifter och den stora nytta som jag
            tror att vi kan göra med våra internationella insatser. Men det
            är många svåra avvägningar, framför allt att det är oändligt mycket
            svårare att hitta de civila resurserna.
          </note>
          <note>
            Man måste antagligen i framtiden vara beredd att föra resurser
            mellan de olika typerna av insatser.
          </note>
          <note>
            Redan att få ned militära insatser till Kosovo som ändå står
            beredda var svårt nog, men att dessutom rycka loss människor som
            arbetar ute i det svenska samhället är sannolikt både dyrare och
            svårare.
          </note>
          <note>
            Det gläder mig naturligtvis om Socialdemokraterna vill fundera
            över förutsättningarna för detta. Jag har tagit upp polisfrågan
            därför att jag är orolig för att om man står och lovar att vi
            ska vara med i civil krishantering utan att ha löst den första
            frågan kan det bidra till att förtroendet för vår förmåga tyvärr
            inte kommer att bli det som vi hoppas att det ska vara.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 10 §.)
          </note>
          <note>
            8 § Kultur, medier, trossamfund och fritid
          </note>
          <note>
            Föredrogs kulturutskottets betänkande 2000/01:KrU1
          </note>
          <note>
            Utgiftsområde 17 Kultur, medier, trossamfund och fritid (prop.
            2000/01:1 delvis).
          </note>
          <note type="speaker">
            Anf. 54 INGER DAVIDSON (kd):
          </note>
          <note>
            Fru talman! Den kristdemokratiska kulturpolitiken hämtar sin
            näring ur vår grundläggande ideologi, och kärnan i den handlar
            om människan, hennes förutsättningar, behov och uppgifter. Människan
            är inte bara en varelse som formas av materiella behov. För att
            man ska bli hel som människa krävs en andlig eller en kulturell
            dimension. Därför lägger vi stor vikt vid att kulturpolitiken
            utformas på ett sätt som medger att alla människor får möjlighet
            att ta del i och själva utöva kulturella aktiviteter.
          </note>
          <note>
            Socialdemokraterna, Vänsterpartiet och Miljöpartiet står tillsammans
            bakom majoritetstexten i det här betänkandet och har alltså anslutit
            sig till den budgetram som regeringen föreslog och som tidigare
            har antagits av riksdagen. Övriga partiers ramförslag har alltså
            redan avvisats.
          </note>
          <note>
            Jag tycker att det finns anledning att påminna om att budgetprocessen
            numera går till så att de partier som samarbetar gör det om hela
            budgeten. Det går alltså inte att, som tidigare, bilda olika majoriteter
            beroende på vilken fråga det handlar om.
          </note>
          <note>
            Jag vill gärna säga det här i kammaren, därför att jag förstår
            att många som hör av sig till utskottet tror att det är en mycket
            enkel procedur att ändra någon del av regeringens budgetförslag
            i utskottet om bara viljan finns. Men så är det alltså inte.
          </note>
          <note>
            För att kunna ge en samlad bild av hur de olika partierna vill
            fördela de tillgängliga medlen inom den ram som de har föreslagit
            har varje parti ett särskilt yttrande där alla förslag som påverkar
            budgeten är samlade och där varje parti också redovisar sin principiella
            syn på hur kulturmedlen ska fördelas.
          </note>
          <note>
            Men det finns också frågor som behandlas i betänkandet där inte
            pengar är inblandade eller där besluten inte påverkar nästa års
            budgetramar, och i sådan frågor har vi som vanligt reserverat
            oss där vi har en annan uppfattning än majoriteten. För kristdemokraternas
            del vill jag redan nu yrka bifall till reservationerna 1 och 20.
            Vi nöjer oss med att rösta om dem, men står bakom även alla vår
            andra sju reservationer.
          </note>
          <note>
            Jag vill också redan nu säga att Dan Kihlström och Gunilla Tjernberg
            kommer att ta upp frågor senare under debatten som rör arkiv,
            teater, dans och musik och konstnärernas villkor. Det är många
            delar som vi diskuterar i en sådan här budgetdebatt.
          </note>
          <note>
            Jag vill börja med att ta upp en fråga där jag talar för hela
            utskottet, och det gäller tillsättning av styrelser för Konstnärsnämnden
            och Sveriges bildkonstnärsfond. Utskottet har konstaterat att
            regeringen efter tillkännagivandet från riksdagen för ett år sedan
            nu har utvidgat förslagsrätten så att det är möjligt att ha ett
            bredare urval av kandidater när dessa två styrelser ska utses.
            Det är bra att det har blivit gjort, även om det gjordes med en
            viss fördröjning. Detta är nämligen en viktig ändring som ytterligare
            förstärker möjligheten att hitta lämpliga personer med både stort
            kunnande inom området och stor personlig integritet.
          </note>
          <note>
            Nu återstår det för utskottet att följa resultatet av denna ändrade
            förordning, som vi alltså tackar statsrådet för.
          </note>
          <note>
            Fru talman! Situationen för våra centrala och regionala museer
            har varit svår under flera år, och i årets budgetproposition medger
            regeringen det och höjer också anslagen till de centrala museerna
            - något som vi har väntat på länge. Det är vällovligt, men det
            räcker inte på långa vägar för att kompensera det eftersläpande
            behov som finns när det gäller vård, registrering, dokumentation
            och digitalisering.
          </note>
          <note>
            Utvärderingen av det s.k. SESAM-projektet visade att vi har en
            akut situation när det gäller museernas förvaring av samlingar.
            Då räcker det inte med att som ytterligare en del i den översyn
            av museiområdet som pågår säga att man ska granska magasinssituationen.
            Kunskapen om brister och om behov finns redan. Förslag till lösningar
            finns också. Det är beslut som saknas.
          </note>
          <note>
            Vi kristdemokrater har föreslagit en riktad satsning för att
            lösa hanteringen av centralmuseernas samlingar och avsätter i
            vårt budgetalternativ 10
          </note>
          <note>
            miljoner kronor utöver regeringens förslag.
          </note>
          <note>
            Även på den regionala nivån är behovet stort av långsiktig finansiering
            för att museerna ska kunna bedriva det samverkansarbete som är
            nödvändigt mellan de olika nivåerna om vi ska kunna uppnå målet
            som vi alla är överens om - ett levande kulturliv i hela landet.
            Därför föreslår vi också här en anslagshöjning på 10 miljoner
            kronor i stället för den tillfälliga satsning som regeringen har
            aviserat.
          </note>
          <note>
            Fru talman! När beslutet om ett nytt världskulturmuseum togs,
            där Medelhavsmuseet, Folkens museum - etnografiska och Östasiatiska
            museet i Stockholm samt Etnografiska museet i Göteborg skulle
            ingå, sades uttryckligen att den nya satsningen inte skulle gå
            ut över de tre befintliga Stockholmsmuseernas verksamhetsanslag.
            Nu tyder allt på att det trots allt kommer att bli så. Det går
            inte att tolka propositionen på något annat sätt. De nya pengar
            som aviseras ska gå till det nya Göteborgsmuseet medan de övriga
            får nöja sig med oförändrade anslag, vilket i praktiken innebär
            minskade anslag. Detta vore intressant att få statsrådets kommentar
            till. Har kulturministern tänkt sig att lösa det på ett sätt som
            stämmer med de löften som gavs när diskussionen var som hetast
            angående den nya myndigheten?
          </note>
          <note>
            Fru talman! Lokalhyrorna för ändamålsfastigheter på kulturområdet
            växer och äter upp en stor del av anslagen till kultursektorn.
            I den särredovisning av hyrornas andel av anslaget som utskottet
            begärde förra året och som regeringen presenterar i propositionen
            framgår det tydligt att lokalhyran kan ta i anspråk upp till hälften
            av anslaget, och ibland t.o.m.
          </note>
          <note>
            mer. Variationen är förstås stor mellan institutionerna. Denna
            situation är naturligtvis ohållbar i längden.
          </note>
          <note>
            Arbetet med att se över museistrukturen har pågått länge, och
            riksdagen får varje år veta att det pågår och ibland också att
            det kommer att redovisas i kommande års budgetproposition. Men
            ännu lyser redovisningen med sin frånvaro. Därför känns det inte
            bra när frågan om lokalhyrorna tas upp i kulturbudgeten i samband
            med just den översynen. Kommer frågan att gömmas där?
          </note>
          <note>
            Utskottet har i stor enighet krävt att lokalhyrorna när det gäller
            ändamålsfastigheter inom kulturområdet ska prioriteras och att
            den översynen ska påbörjas omedelbart. Det innebär förstås hela
            kulturområdet och inte bara museerna. Det har också antytts från
            regeringshåll, även om det inte står i propositionen, att det
            skulle kunna bli så. Jag tror att det skulle lugna många om statsrådet
            kunde bekräfta att det är så det ligger till, nämligen att man
            ska börja med kulturfastigheterna när man ska lösa lokalhyreproblemet.
          </note>
          <note>
            Det jag kan lova är att vi kristdemokrater - jag tror faktiskt
            att jag kan tala för hela utskottet - kommer att följa upp hur
            det går och på olika sätt fortsätta att driva på för att få en
            lösning på denna fråga så snart det någonsin går.
          </note>
          <note>
            Kristdemokraterna fortsätter också att markera betydelsen av
            kulturella mötesplatser. Staten har ett stort ansvar för att medverka
            till att det finns god tillgång till lokaler runtom i landet,
            oavsett om det handlar om allmänna samlingslokaler, icke-statliga
            kulturlokaler eller trossamfundens lokaler.
          </note>
          <note>
            Regeringen har svängt lite fram och tillbaka när det gäller det
            statliga stödet. Ena året har det föreslagits att stödet ska tas
            bort helt, och nästa år har det funnits med som en prioriterad
            fråga i regeringsförklaringen. Då talar jag om de allmänna samlingslokalerna.
            De 15 miljoner som blev kvar med hjälp av en räddningsaktion här
            i riksdagen 1998 ligger kvar på samma nivå fortfarande, trots
            att samlingslokalerna nu återigen tillmäts en viktig demokratisk
            funktion av regeringen.
          </note>
          <note>
            För kristdemokraterna är det ingen tvekan om att det behövs ett
            statligt stöd i botten för att det ska vara möjligt att ha ett
            nät av lokaler över hela landet som för en billig penning är tillgängliga
            för människor att träffas i. Även människor med funktionshinder
            ska kunna delta i möten av olika slag. De senaste åren har statsbidragen
            så gott som uteslutande använts just till handikappanpassning,
            och det är en försvinnande del av alla ansökningar som kan tillgodoses.
            Vi vill därför se en satsning på 15 miljoner per år utöver regeringens
            förslag under en treårsperiod. De skulle användas för att rusta
            upp och handikappanpassa ett antal lokaler som är i trängande
            behov av den åtgärden.
          </note>
          <note>
            Fru talman! Jag vill också gärna höra hur det går med bokmomsfrågan.
            Det är Finansdepartementet och skatteutskottet som äger frågan,
            som det heter, men Kulturdepartementet arbetar också med den,
            och det finns ett stort intresse för frågan i kulturutskottet
            eftersom det i allra högsta grad - först och främst, skulle jag
            vilja säga - är en kulturpolitisk fråga. Om det ska hända något
            är det därför Kulturdepartementet som måste vara pådrivande. En
            majoritet av partierna i riksdagen har uttalat sig för en sänkning,
            så det bör inte bli svårt att få majoritet för ett sådant förslag
            här.
          </note>
          <note>
            Nu när det finns utrymme för skattesänkningar borde alla goda
            krafter hjälpas åt att se till att en del av de skattesänkningar
            som kommer att genomföras de närmaste åren också kommer kultursektorn
            till del.
          </note>
          <note>
            Även om en momssänkning inte är det allena saliggörande för att
            öka bokläsningen och intresset för böcker spelar priset här, precis
            som på alla andra områden, en stor roll.
          </note>
          <note>
            Hur blir det? Kommer det ett förslag i vårpropositionen?
          </note>
          <note>
            Frågan om statligt stöd till Stockholms läns blåsarsymfoniker
            har tyvärr blivit en långkörare. Förra året uttalade utskottet
            att de förutsättningar som gäller för statsbidrag till regionala
            kulturinstitutioner borde gälla också för Stockholms läns landsting
            om landstinget beslutar att en regional musikorganisation ska
            inrättas. Det har skett nu, och allt tyder på att de förhandlingar
            som pågår mellan kulturrådet och landstinget kommer att leda till
            att orkestern kommer att tilldelas statsbidrag.
          </note>
          <note>
            Utskottet betonar också att det ser positivt på en sådan utveckling
            och utgår från att regeringen tar hänsyn till den här orkesterns
            ekonomiska situation vid fördelningen av anslaget. Så långt handlar
            det om utskottet.
          </note>
          <note>
            Det kan som jag ser det innebära en tillfällig omfördelning inom
            anslaget i avvaktan på att förhandlingarna mellan Kulturrådet
            och landstinget avslutas och ett beslut kan träda i kraft. Och
            det är vad vi kristdemokrater har föreslagit. Det glapp som annars
            uppstår kan komma att få svåra konsekvenser för orkestern som
            inte är lätta att åtgärda i efterhand.
          </note>
          <note>
            Även om statsrådet inte anser att det här är en stor principiell
            fråga - det kan jag i och för sig förstå -
          </note>
          <note>
            berör den många enskilda och är avgörande för om orkestern ska
            överleva som en professionell blåsorkester i framtiden. Därför
            vill jag gärna höra om kulturministern möjligen har någon kompletterande
            information att ge. Det är ju olyckligt att Kulturrådet inte behöver
            redovisa sina slutsatser förrän den 31
          </note>
          <note>
            december, dvs. när budgetbesluten för nästa år redan är fattade
            och ingen ändring kan göras.
          </note>
          <note>
            Slutligen, fru talman, har jag en fråga som gäller fonogramstödet.
            Det ska struktureras om, och de flesta är nog överens om att det
            är bra med större flexibilitet i bidragsgivningens utformning,
            men det som har upprört och förvånat många är att det stöd som
            har funnits under väldigt många år nu plötsligt betraktas som
            en försöksverksamhet som regeringen anser att man inte ska binda
            för mycket pengar i.
          </note>
          <note>
            Därför har anslaget minskat med nästan en fjärdedel.
          </note>
          <note>
            Jag ska erkänna att vi kristdemokrater trodde att regeringen
            hade mer information än vi i frågan när vi läste formuleringarna
            i budgetpropositionen, som antydde att det fanns skäl för en viss
            återhållsamhet med tanke på den snabba förändring som musiklivet
            genomgår. Därför har vi lika lite som något annat parti tagit
            upp bidragsförändringen i våra motioner.
          </note>
          <note>
            Däremot insåg vi att minskningen skulle slå väldigt olika och
            föreslog att regeringen skulle redovisa utfallet för respektive
            genre varje år. Vi vidhåller det förslaget men vill också gärna
            ha en kommentar om vilka förändringar inom musiklivet det är som
            har lett till bedömningen att små musikproducenter med smala utgivningar
            kommer att klara sig med bara tre fjärdedelar av de anslag som
            de får i dag.
          </note>
          <note type="speaker">
            Anf. 55 ELISABETH FLEETWOOD (m):
          </note>
          <note>
            Fru talman! Låt mig börja med att yrka bifall till reservation
            2. Vi har naturligtvis flera reservationer, men vi inskränker
            oss till att yrka bifall till nr 2 för att spara tid. Det vet
            jag att talmannen är tacksam för.
          </note>
          <note>
            Den 9 november beslöt de samverkande vänsterpartierna, s, v och
            mp, i finansutskottet att tillstyrka regeringens förslag om ramar
            för de olika utgiftsområdena för år 2001. Samtidigt tillstyrkte
            man också utgiftstaken för 2002 och 2003.
          </note>
          <note>
            Låt mig instämma i det som Inger Davidson sade om omöjligheten,
            när ramarna är bestämda, för oss i opposition att få någon ändring
            så som vi skulle vilja.
          </note>
          <note>
            Moderata samlingspartiet har i såväl parti- som kommittémotioner
            föreslagit en annan inriktning av den ekonomiska politiken. Vår
            utgångspunkt är att skapa förutsättningar för ett Sverige - och
            dess medborgare - som kan växa på alla områden, således inte bara
            ekonomiskt och socialt utan också kulturellt. För oss är utbildning
            bland det mest essentiella när det gäller framtidens medborgare
            och för att det ska bli ett bättre liv för alla. Det ska också
            vara en större enskild sektor som ger möjligheter för både företag
            och enskilda människor. Vi har därför föreslagit en ordentlig
            växling från subventioner och bidrag till rejäla skattesänkningar
            för alla, men främst för lågoch medelinkomsttagare, bl.a. i form
            av höjda grundbidrag just för dem som har de lägsta inkomsterna.
          </note>
          <note>
            Men, fru talman, det är för oss också självklart att slå vakt
            om dem som av olika skäl är beroende av samhällets stöd och som
            därför inte kan påverka sin egen situation. I de fallen vilar
            ansvaret på samhällets olika instanser och ska så göra. För de
            uppgifter som är gemensamma och som bäst kan handhas av samhället
            ska naturligtvis också resurser ställas till förfogande.
          </note>
          <note>
            Så ska jag gå över till dagens kulturbetänkande som i dag står
            i fokus för riksdagsdebatten. Vår partimotion i år inleds med
            följande:
          </note>
          <note>
            "Kulturen ger upplevelser, identitet, samhörighet, uttrycksmöjligheter
            och är ett viktigt inslag i människors dagliga liv. Ökat internationellt
            utbyte och nya medier ger nya förutsättningar och även nya uttrycksformer."
          </note>
          <note>
            Kulturdebatten handlar i allmänhet om resurser och bidrag men
            mindre om innehåll och kvalitet. Stat och kommun, enkannerligen
            politikerna, ska enligt vår uppfattning inte styra innehållet
            men väl ge de ramar och de förutsättningar inom vilka kulturen
            kan utvecklas.
          </note>
          <note>
            Vi anser det väsentligt att kulturen står fri i förhållande till
            de politiska beslutsfattarna. Kulturen ska motverka kommersialismens
            negativa verkningar, säger socialdemokraterna. Detta är enligt
            vårt sätt att se inte politikernas uppgift. Vi är av den meningen
            att de negativa verkningarna ska motverkas av de enskilda människorna.
            Det undermåliga förlorar ju i längden terräng till förmån för
            det som är av kvalitet, som är bärkraftigt och som har ett värde
            i sig.
          </note>
          <note>
            Låt mig påminna om den store konstnären Vincent van Gogh! Tänk
            om hans samtid skulle ha bedömt den konst som han över huvud taget
            inte fick sälja och som nedvärderades av alla och som vi i dag
            anser är bland det finaste vi kan se! Just detta visar att det
            är viktigt att vi inte bedömer i dag utan också låter framtidens
            människor vara med i bedömandet. Det dåliga väljs bort, och det
            fina överlever när tiden går vidare.
          </note>
          <note>
            Men, fru talman, det finns enligt vår mening områden där staten
            kan och måste ha ett övergripande ansvar. Dit hör bl.a. ansvaret
            för bevarandet av vårt kulturarv. Varje generation har att axla
            detta ansvar, och statens insatser bör här styras mot verksamheter
            som har nationellt intresse och som inte skulle komma till stånd
            utan detta statliga ansvar. Ett glapp i ansvarstagandet skulle
            kunna leda till oreparerbara förluster för vilka vi inte kan ta
            ansvar inför framtida generationer.
          </note>
          <note>
            Vi anser således att detta statliga ansvar bör renodlas och tydliggöras.
            Kulturens betydelse för näringslivet har under senare år blivit
            allt tydligare.
          </note>
          <note>
            Etablerare av nya företag tar i sin bedömning allt oftare hänsyn
            till kulturella verksamheter på platsen för etableringar. Rekryteringen
            av personal tycks i allt högre grad underlättas av sådana verksamheter.
            Vi menar att samhället ska ta sitt ansvar, men vi menar också
            att all kultur inte kan uppbära stöd. Målet måste vara att föra
            en kulturpolitik som leder till en kulturens mångfald med rika
            möjligheter och hög kvalitet.
          </note>
          <note>
            Liksom tidigare år har vi i en motion föreslagit en kulturfond,
            en dubbleringsfond, till stöd för nyskapande verksamheter som
            inte får stöd av offentliga medel. Stöd från fonden ska utgå med
            samma belopp som den sökande har kunnat mobilisera genom enskildas
            insatser eller sponsorsbidrag. En sådan dubbleringsfond - vi kan
            också kalla den krona-för-kronafond - skulle möjliggöra flera
            satsningar på plats från dem som lever nära initiativen. Subsidiariteten,
            närheten, till verksamheten, till det lokala eller regionala skulle
            få större genomslag.
          </note>
          <note>
            Det skulle också göra såväl enskilda kulturarbetare som grupper
            mer självständiga gentemot Kulturrådets dominerande roll. Enligt
            vår mening skulle en vital förnyelse för nya, friska kultursatsningar
            kunna tillskapas.
          </note>
          <note>
            Sedan, fru talman, vill jag ta upp sponsring. Det är lätt att
            konstatera att det bland socialdemokraterna föreligger ett starkt
            motstånd mot sponsring, även om man ibland drar in klorna. Att
            kulturministern är en svuren motståndare till sponsring tror jag
            står klart för de flesta. Men jag frågar mig: Varför detta motstånd?
          </note>
          <note>
            Varför denna rädsla? Såvitt jag kan se är huvudorsaken att man
            vill hålla i rodret själv, inte ens till ett par ynka procent
            överlåta styrförmågan till någon annan.
          </note>
          <note>
            I och för sig är detta inte så märkligt. Socialdemokraterna anser
            sig alltid sitta inne med det bästa omdömet, den bästa förmågan
            och den bästa politiken.
          </note>
          <note>
            Och makten - att behålla makten - går tyvärr före allt annat.
          </note>
          <note>
            I en debatt med finansminister Ringholm fick vi debattdeltagare
            veta att det inte var något fel på lagen om sponsring. Det var
            inget fel på reglerna. Om finansministern hade rätt frågar man
            sig: Var ligger då felet, när t.ex. Pharmaciamålet har drivits
            ända upp i kammarrätten? Var ligger felet när företagen tycks
            tveka inför nya avtal just på grund av osäkerheten?
          </note>
          <note>
            Det är inte bara nya resurser, fru talman, som är viktigt här.
            Minst lika viktigt, åtminstone som jag ser det, är att man genom
            sponsring kan nå nya grupper.
          </note>
          <note>
            För detta fick faktiskt utskottet bevis så sent som i går, när
            vi besökte Dramaten och fick höra vilka erfarenheter man där hade
            av sin sponsring och sitt möte med nya besökare.
          </note>
          <note>
            Till sist instämmer vi moderater i kristdemokraternas reservation
            beträffande Folkens museum -
          </note>
          <note>
            etnografiska, Medelhavsmuseet och Östasiatiska museet. Vi anser
            också att det finns all anledning att påminna om vad riksdagen
            har uttalat om likvärdiga förutsättningar. Det råder stor oro
            i museivärlden. Det är helt oacceptabelt att dessa tre ska tvingas
            stå tillbaka för den satsning som sker. Det är bra att man satsar
            i Göteborg, men det får inte bli på bekostnad av de tre andra.
          </note>
          <note>
            Här har jag tre frågor till kulturministern.
          </note>
          <note>
            Hur ser kulturministern på det här? Kommer likvärdiga förutsättningar
            att gälla för dessa tre Stockholmsmuseer?
          </note>
          <note>
            Sedan har jag en fråga om sponsring. Som situationen är nu skulle
            jag vilja fråga: Är kulturministern beredd att ta initiativ till
            en utredning om sponsringens förutsättningar, företräden och eventuella
            negativa effekter - även om jag inte kan se några?
          </note>
          <note>
            Den sista frågan är: När kommer en lösning på kulturinstitutionernas
            lokalhyror? Det är en fråga som har varit aktuell i många år i
            utskottet och som vi nu tycker måste komma till en lösning.
          </note>
          <note>
            Anf. 56 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! Först vill jag tacka kulturministern för att hon
            har kommit hit i dag för att debattera kulturpolitiken in i 2000-talet.
          </note>
          <note>
            Fru talman! I förra veckan debatterades utgiftsramarna och statsinkomsterna.
            Då fick vi höra att huvudinriktningen i svensk ekonomi är positiv
            med en historiskt sett mycket god ekonomisk tillväxt, en snabb
            uppgång av antalet jobb och starka offentliga finanser. Vi fick
            också höra att Sverige skulle möta framtiden i solidaritet, att
            vi gemensamt värnar välfärden och utvecklar den så att den blir
            en välfärd för alla - inte bara för några, de som har de individuella
            förutsättningarna.
          </note>
          <note>
            Kultur är en del i den välfärd som finansutskottet debatterade
            i förra veckan. Trots detta fick vi inte höra att kultur och eget
            skapande ger människan möjlighet till uttryck, att kultur är en
            källa att söka sin identitet i och att kultur stimulerar den ekonomiska
            och demokratiska utvecklingen, folkhälsan, välfärden och tillväxten,
            främst den andliga tillväxten.
          </note>
          <note>
            Kultur är livets salt. Man kan inte klara sig utan uttryck och
            upplevelser. Det är lättare, påstår jag, att klara sig utan pengar.
            Frågan är då vilken typ av tillväxt vi ska ha. Är det bara den
            ekonomiska tillväxten? Jag menar att det inte är så. Vi måste
            även ha en annan typ av tillväxt, den som handlar om delaktighet,
            uttryck, demokrati och upplevelse. Sådan tillväxt skulle jag gärna
            vilja höra om, även i en finansdebatt.
          </note>
          <note>
            Kultur ger möjlighet att använda sin yttrandefrihet. Tal, skrift,
            bild, form, teater, dans, sång och musik - allt kan användas till
            att uttrycka sin mening och att kommunicera. Kulturen, konsten,
            hjälper oss att förstå verklighet och sammanhang. I kulturen ställs
            bl.a. frågor om hur samhället ser ut och varför. Kulturen, konstnärerna
            och konsten kan hjälpa oss att urskilja problemen och ger oss
            kraft och verktyg att göra någonting åt dem. Kulturen är också
            ett verktyg i integrationsprocessen och i arbetet för att få ett
            bättre, rättvisare och mer solidariskt samhälle.
          </note>
          <note>
            Fru talman! Vad vore egentligen livet utan böcker, musik, dans,
            bild etc.? Jag skulle gärna se en låg,
          </note>
          <note>
            6-procentig kulturmoms, nu när det går så bra för
          </note>
          <note>
            Sverige. Visst skulle statsbudgetens intäktssida minska något,
            men våra liv skulle bli så mycket rikare. Är inte det en del av
            solidariteten, att få människor att växa? Genom att vi gör kulturen
            mer tillgänglig för alla, även för de eftersatta grupperna, och
            genom att vi satsar på kultur kommer tillväxten inom vårt område
            att berika hela samhället - mig, dig och oss alla.
          </note>
          <note>
            Att satsa på kultur kräver väldigt lite pengar i förhållande
            till helheten, hela den samlade offentliga ekonomin. Inte skitar
            det ned miljön heller. Därför skulle jag vilja att vi fick lite
            mer tryck i kulturpolitiken, även i finansdebatten när det gäller
            kulturpolitik.
          </note>
          <note>
            Det enda nya som finansen lyckas komma med, som kommer att få
            efterverkningar på kulturlivet, är fyra till sex kasinon med internationella
            regler. Jag frågar mig: Hur ska det gå för Folkrörelse-Sverige
            när staten skor sig på människors spelförluster? Jag efterfrågar
            i stället radikala förslag som stärker en kulturpolitik som ger
            människor möjlighet att lära och uppleva, få del av nya kunskaper,
            färdigheter och känslor på jämlika villkor. Jag vill inte att
            drömmar ska hållas vid liv genom att man köper ett spel eller
            en lott; jag vill att människor ska få reella möjligheter att
            förändra genom egna uttrycksmedel i möten mellan människor. För
            visst måste ni väl hålla med om att kasinon av dessa slag kommer
            att påverka våra fritids- och kulturvanor.
          </note>
          <note>
            Inte heller tror jag på den lösning som moderaterna förespråkar,
            där en större enskild sektor och ett starkare civilt samhälle
            ska medföra att många företag och människor växer, där man växlar
            från subventioner och bidrag till omfattande skattesänkningar
            för att ge människor pengar i plånboken att spendera på kultur.
          </note>
          <note>
            Fru talman! Till största delen är vi och regeringen överens om
            kulturbudgeten. Men vi vill liksom lite mer. Därför har vi våra
            fyra reservationer, och därför fortsätter förhandlingarna inför
            vårproposition, tilläggsbudget och budget.
          </note>
          <note>
            En av Vänsterpartiets hjärtefrågor är public service, en radio
            och TV i allmänhetens tjänst. SVT,
          </note>
          <note>
            Sveriges Radio och Utbildningsradion behöver alla mer pengar.
            Omställningen från analog till digital teknik kostar bolagen pengar,
            främst i form av dubbla kostnader för distribution. Detta är ett
            problem som vi anser måste lösas så fort som möjligt. Jag vill
            därför fråga kulturministern vad regeringen avser att göra för
            att lösa bolagens dubbla kostnader.
          </note>
          <note>
            Ibland känns det, när vi föreslår saker inom den statliga kulturpolitiken,
            som att när den går ett steg framåt så går kommuner, landsting
            och regioner två steg tillbaka. Staten kan inte själv skapa all
            den kultur som behövs för att få delaktighet inom kulturlivet.
          </note>
          <note>
            Därför måste kommuner, regioner och landsting vara delaktiga.
          </note>
          <note>
            Delaktigheten gäller många saker, som kompetens om konstarterna,
            möjligheter att mötas, samlingslokaler och hyror. Problemet finns
            överallt. Häromdagen fick jag höra att Drottningholmsteaterns
            museum, som är inhyst i Filminstitutets lokaler, har blivit uppsagt
            och snart står utan lokaler. Om de ska få tag på nya lokaler i
            Stockholmsområdet kommer hyran att skjuta i höjden, och det kommer
            inte deras anslag att klara.
          </note>
          <note>
            Ett annat teaterhistoriskt museum som snart också är utan lokal
            är Teaterhistoriska museet i Eskilstuna, som står utan lokaler
            den 15 maj nästa år.
          </note>
          <note>
            Det är två viktiga verksamheter som samlat och synliggjort svensk
            teaterhistoria. Båda dessa samlingar hotas nu att splittras. Därför
            vill jag höra om kulturministern har för avsikt att göra någonting
            åt detta.
          </note>
          <note>
            Vänsterpartiet har sedan ett par år tillbaka insett att den struktur
            som finns inom kulturområdet måste vidareutvecklas. Vi föreslår
            därför att en samordning av de olika budgetområdena görs så att
            kulturen kan ges möjlighet att genomsyra samtliga samhällssektorer.
            Vi skulle därför vilja se en utredning som ser över penninganslagets
            väg genom Kultursverige för att se vilka förbättringar som kan
            göras. Vi vill att en analys görs av hur stor del av kulturmedlen
            som kommer män respektive kvinnor till del. Vi ifrågasätter de
            överhyror som kulturinstitutionerna i dag betalar. Därför har
            vi i reservation 7 begärt att en sådan översyn görs. Jag yrkar
            bifall till reservation 7.
          </note>
          <note>
            Vidare vill vi i reservation 4 att ett utredningsarbete genomförs
            med uppdrag att ta fram förslag till hur en ekonomisk och innehållsmässig
            samordning mellan kultursektorn och övriga utgiftsområden ska
            genomföras. Vi anser att man bör se över kulturpolitikens struktur,
            där en viktig del är bl.a. att Statens kulturråd ska få i uppgift
            att erbjuda utbildning för att sprida kulturrådets kompetens vidare
            ut i kommuner, landsting och regioner i syfte att de kulturpolitiska
            målen ska genomsyra samtliga politikområden och därmed också motverka
            social och geografisk ojämlikhet på kulturområdet. Därför bör
            det prövas att integrera kultur i flera samhällsområden, såsom
            utbildning, arbetsmarknad, arbetsliv, hälsovård, sjukvård och
            social omsorg.
          </note>
          <note>
            Vad anser kulturministern måste till för att de statliga kulturpolitiska
            målen också ska genomsyra de beslut som fattas kommunalt och regionalt?
            Vi tror att den strukturförändring som vi föreslår skulle kunna
            hjälpa en sådan process.
          </note>
          <note>
            Vänsterpartiet värnar den kulturella yttrandefriheten, och därmed
            vill vi begränsa sponsring. Vi tror inte att kultur kan bära sig
            utan ett starkt offentligt stöd. För detta synsätt tycker vi att
            vi finner stöd i de kulturpolitiska mål som lyder: främja kulturell
            mångfald, konstnärlig förnyelse och kvalitet och därigenom motverka
            kommersialismens negativa verkningar. Kultur ska och bör vara
            en fri och obunden kraft i samhället.
          </note>
          <note>
            Ett annat viktigt mål är att verka för alla så att alla får möjlighet
            till delaktighet i kulturlivet, till kulturupplevelser och eget
            skapande.
          </note>
          <note>
            Därför menar vi att allmänhetens kulturarv måste göras tillgängligt
            även för s.k. eftersatta grupper, vilket görs genom låga priser
            eller inga priser alls, att lokaler görs funktionella för funktionshindrade,
            att arkiv- och museisamlingar och bibliotek hålls öppna och tillgängliga
            och kvalitetssäkras, genom exempelvis x antal bibliotek på x antal
            invånare. Att public service sänds okodat är också en väldigt
            viktig fråga.
          </note>
          <note>
            Där skulle jag vilja höra kulturministerns syn.
          </note>
          <note>
            Man kan också låta museer, bibliotek och arkiv och deras samlingar
            IT-anpassas och samordnas så att de kan läggas ut på nätet. Då
            kan var och en på sitt folkbibliotek, i sin skola eller hemma
            via datorn komma åt dem.
          </note>
          <note>
            Vänsterpartiet har många fler förslag, men Tasso
          </note>
          <note>
            Stafilidis och eventuellt några fler vänsterpartister kommer
            att återkomma till dem.
          </note>
          <note type="speaker">
            Anf. 57 BIRGITTA SELLÉN (c):
          </note>
          <note>
            Fru talman! Jag vill börja med att yrka bifall till reservationerna
            5 och 21.
          </note>
          <note>
            Kulturell allemansrätt för alla människor i hela landet är viktig
            för livskvaliteten. Kultur är viktig för ungdomars utveckling.
            Kultur främjar integration och mångkultur. Kultur ökar också företagande
            och arbetstillfällen.
          </note>
          <note>
            Satsningar på kultur kan leda till en positiv utveckling av den
            regionala balansen i Sverige. Det gäller bl.a. satsningar på barn-
            och ungdomskultur och projekt som syftar till att stödja ungdomarnas
            kreativitet. Centerpartiet har av den anledningen avsatt 100 miljoner
            extra i vårt budgetförslag till ett
          </note>
          <note>
            KUL-bidrag. Tanken med det är att kommuner som låter ungdomar
            bestämma genom t.ex. ungdomsråd eller liknande organisation ska
            kunna få upp till 1
          </note>
          <note>
            miljon kronor per kommun.
          </note>
          <note>
            Vi har dessutom, som extra grädde på moset, avsatt 65 miljoner
            till Ungdomsstyrelsen. Anledningen är att vi anser det vara av
            största vikt att ungdomar ska få möjlighet att verkställa sina
            idéer. När ungdomarna kommer på något de vill göra behövs pengarna
            helst i morgon, för om en vecka är det för sent. Därför är det
            viktigt att man förenklar reglerna. En av ledarna inom Cirkus
            Cirkör sade vid ett seminarium:
          </note>
          <note>
            Om man vill göra något i Stockholm måste man vända sig till 22
            olika representanter.
          </note>
          <note>
            Därför anser vi att det är viktigt att förenkla reglerna så att
            det går lättare att få pengar. Vi i Centerpartiet vill med våra
            pengar ge ungdomar möjlighet att få pengar till sina projekt -
            för unga, av unga och med unga.
          </note>
          <note>
            I dag ser vi tendenser till att kommuner skär ned på pengar till
            fritidsgårdar och ungdomshus. Det leder i sämsta fall till att
            gårdarna stängs. Det är förödande för ungdomarna som då hänvisas
            till gatan. Detta har, som ni alla vet, lett till ökat våld, stölder
            och ökat droganvändande. För oss i Centerpartiet är ungdomars
            uppväxt så viktig att vi därför valt att avsätta sammanlagt 165
            miljoner till dem utöver regeringens budgetförslag. Vi tror oss
            veta att de ungdomar som tycker att de haft en bra uppväxt med
            möjligheter till ett rikt utbud av fritidssysselsättningar kommer
            att vilja bo i sin hembygd den dag de bildar familj.
          </note>
          <note>
            I regeringens budgetproposition, anslagsområde
          </note>
          <note>
            29:2 står det att det är viktigt att stödja ungdomars engagemang
            och möjlighet till inflytande. Vi har tagit det på allvar och
            visar det i vårt budgetförslag.
          </note>
          <note>
            Dessutom vill jag nämna, med anledning av den mobbningsdebatt
            som uppstått till följd av en del tragiska händelser i landet,
            att vi skrivit en hel del om förebyggande åtgärder för att motverka
            mobbning i vår kulturmotion och givetvis också i vår utbildningsmotion.
            Vi vill satsa på kultur i skolan i form av drama, bild och musik.
            Med regelbundna dramaövningar från förskolan upp till tonåren
            stärks ens självförtroende, och empatin ökar. Den du tar i i olika
            övningar slår du inte, anser vi.
          </note>
          <note>
            Fru talman! Samlingslokalerna runtom i landet har en väldigt
            viktig funktion att fylla. De behövs för bygdernas verksamheter
            av olika slag. Ofta är de samlingspunkten för ungdomar, men minst
            lika ofta är det vuxna som träffas för att kanhända gå i någon
            studiecirkel eller bygdens invånare som samlas kring någon gemensam
            fråga som känns angelägen för bygden.
          </note>
          <note>
            De naturliga samlingspunkterna blir i dag färre och färre, eftersom
            post, apotek, banker och butiker av olika slag stänger sina lokaler.
            Det viktiga sociala nätverket kan då hållas levande i samlingslokalerna.
          </note>
          <note>
            Dessa lokaler behöver ibland rustas upp, och vi föreslog 40 miljoner
            till detta i vår budget.
          </note>
          <note>
            Dessutom anser vi att det är angeläget att samlingslokaler och
            bygdegårdar ska kopplas upp till bredbandsnätet. Det bör ingå
            i den digitala allemansrätten som vi i Centerpartiet har talat
            oss varma för under ett par års tid. Det är viktigt eftersom de
            verksamheter som finns där - t.ex. studiecirklar och ungdomsverksamhet
            - ska kunna koppla upp sig till nätet.
          </note>
          <note>
            Centerpartiet reagerar för övrigt på att regeringen i samarbete
            med Vänsterpartiet och Miljöpartiet valt att flytta över 4 miljoner
            från område 29:2 inom
          </note>
          <note>
            Ungdomsstyrelsens budget till ansvarsområde 30:2
          </note>
          <note>
            som är allmänna samlingslokalers konto. Dessa 4
          </note>
          <note>
            miljoner ska enligt regeringen användas till fördelning av bidrag
            för informationsinsatser och utredningsarbete.
          </note>
          <note>
            Det enda positiva som jag kan se med detta är att det på papperet
            ser bra ut när man ska söka utrustningspengar till samlingslokaler.
            Anslaget har ju ökat från 15 till 19 miljoner. Men vad innebär
            det i praktiken?
          </note>
          <note>
            Antingen riskerar man att pengarna utnyttjas till samlingslokalerna
            till fullo för upprustningar eller också att mer än 4 miljoner
            utnyttjas till ungdomarnas informations- och utredningsarbete,
            vilket jag i och för sig inte har så speciellt mycket emot. Men
            det blir missvisande i förhållande till upprustningsbudgeten.
          </note>
          <note>
            Håll med om att risken finns att detta utnyttjas felaktigt! På
            Ungdomsstyrelsen är man inte glad över denna omfördelning från
            ett område till ett annat.
          </note>
          <note>
            Varför, kulturministern, gör regeringen denna omfördelning, trots
            att Ungdomsstyrelsen uttryckligen har sagt att man inte vill ha
            en sådan omfördelning?
          </note>
          <note>
            Fru talman! Hittills har jag talat om områden som vi har avsatt
            extra pengar till. Tyvärr har vi ingen skattkista att gräva ur
            så vi har nödgats att skära lite grann. I vårt budgetförslag har
            vi t.ex. skurit ned på litteraturstödet till vuxna och även på
            litteraturstöd till bokhandeln.
          </note>
          <note>
            Det kan se lite märkligt ut med dessa nedskärningar eftersom
            vi i både kultur- och utbildningsmotionerna har poängterat vikten
            av att ge hjälp till dyslektiker m.fl. Därför har vi lagt till
            10 miljoner extra för dem som har läs- och skrivsvårigheter samt
            för de synskadade genom Talboks- och punktskriftsbiblioteket.
          </note>
          <note>
            Anledningen till att vi vill sänka de nyss nämnda anslagen är
            att vi i våra långsiktiga budgetplaner vill sänka bokmomsen till
            6 %. Det är visserligen en skattefråga, men folk överlag ser det
            som en kulturangelägenhet. Vi i Centerpartiet tycker att det är
            rimligt att man sänker bokmomsen, eftersom man i dag kan köpa
            böcker via Internet. Studenterna köper sin litteratur via Internet.
            Man kan också köpa barnböcker på svenska via Internet utan att
            betala moms.
          </note>
          <note>
            Som vi ser det rör det sig om en snedvriden konkurrens. Därför
            skulle det vara intressant att höra vad kulturministern har för
            syn på detta med bokmomssänkning, trots att sänkta skatter inte
            ligger inom kulturministerns ansvar.
          </note>
          <note>
            Fru talman! Många unga människor har väldigt dålig kondition.
            Undersökningar visar att antalet barn och ungdomar som inte alls
            ägnar sig åt regelbunden idrottsutövning har ökat. Resultatet
            visar sig på så sätt att 12-åringar har värkande knän och diskbråck.
            Förslitningsskador uppstår i väldigt unga år. Därför vill vi i
            Centerpartiet avsätta 7 miljoner mer än regeringen till idrott
            som ska riktas mot barn och ungdomsaktiviteter.
          </note>
          <note>
            Regeringen har inte räknat upp idrottsbudgeten och inte heller
            har man angett vilket belopp idrotten har att vänta från överskottet
            av Svenska Spels värdeautomater. Visserligen säger man att prognoserna
            ligger på 120 miljoner, men tyvärr har detta belopp hittills aldrig
            blivit så högt. Med osäkra pengar är det mycket svårt att göra
            en bra planering som kan bidra till att skapa en god kvalitet
            på verksamheten.
          </note>
          <note>
            Jag skulle gärna vilja ha ett svar på frågan om pengarna från
            värdeautomaterna. Kanske kan Åke
          </note>
          <note>
            Gustavsson ge mig det svaret eftersom idrottsministern inte är
            här.
          </note>
          <note>
            En väg att gå för att stärka idrottsföreningarnas ekonomi är
            - tycker vi i Centerpartiet - att tillåta lokala föreningar att
            samarbeta i en lottförsäljningsterminal så att lottköparen får
            välja mellan att ta en lott och stödja fotbollsklubben, ridklubben
            eller teaterföreningen. För det lokala föreningslivet skulle en
            sådan möjlighet innebära ett ekonomiskt tillskott av stort värde
            för verksamheterna.
          </note>
          <note>
            Det finns många hjärtefrågor inom kulturområdet.
          </note>
          <note>
            Jag tänker inte tala om alla. Tobo folkmusikinstitut kan jag
            dock inte undgå att säga några ord om. Tobo har ett stort intresse
            för folkmusik. Nyckelharpan har blivit ett signum för dess verksamhet.
            Man har elever från hela landet. Dessvärre har Tobos anslag på
            1 ½
          </note>
          <note>
            miljon inte uppräknats så att man kan bedriva en verksamhet i
            samma storleksordning som under tidigare år. Det skapar en otrygghet
            och det kan påverka kvaliteten på utbildningen. Centerpartiet
            har avgett ett särskilt yttrande om detta. Dessutom kommer Rigmor
          </note>
          <note>
            Stenmark senare att tala mer om Tobo.
          </note>
          <note>
            Centerpartiet anser också att en rättvis fördelning av statens
            resurser till kultur är nödvändig för att ge förutsättningar till
            ett brett kulturutbud för alla åldrar i hela landet. I det sammanhanget
            är det rimligt att alla regioner i landet får det fulla ansvaret
            för kulturresurserna. Dessvärre har inte Västra Götaland fått
            det ansvaret ännu. Centerpartiet anser att varje region ska få
            det ansvaret.
          </note>
          <note>
            Vi har också andra önskemål i vår budget. Vi vill t.ex. ha fler
            nationella uppdrag i landet. Det gäller bl.a. Bildens hus i Sundsvall,
            Dalhalla i Rättvik och
          </note>
          <note>
            Röhsska i Göteborg. Det sistnämnda kommer Marianne Andersson
            att tala mera om senare i debatten.
          </note>
          <note>
            Flera har varit inne på sponsring. Elisabeth Fleetwood var inne
            på tanken att det skulle tillsättas en utredning om kultursponsring,
            och det ställer vi helhjärtat upp på.
          </note>
          <note>
            Vi har också diskuterat hyrorna för kulturlokaler.
          </note>
          <note>
            Från Centerpartiet har vi lagt fram ett förslag som inte kommer
            att behandlas i kulturutskottet utan i skatteutskottet. Vi tycker
            att man ska se över om man möjligen kan bilda ett fastighetsbolag
            av kulturbyggnaderna. Då kan bolaget hantera sin egen budget och
            får på det sättet mer pengar till sin verksamhet. Jag hoppas att
            den möjligheten utreds seriöst och att kulturministern kan vara
            med och stödja den tanken.
          </note>
          <note>
            Fru talman! Länsmuseerna i landet har på flera håll i landet
            ekonomiska bekymmer. Med tanke på dessa museers betydelse för
            den regionala kulturen är det angeläget att uppmärksamma de regionala
            museernas ekonomi i en särskild utredning. Jag yrkar därför bifall
            till reservation nr 21.
          </note>
          <note>
            I övrigt yrkar jag bifall till reservation nr 5, som handlar
            om att 25 % av kulturanslagen bör gå till barns och ungdomars
            kultur. Sedan står jag givetvis bakom alla våra övriga reservationer,
            men för tids vinnande yrkar jag bifall bara till två av dem.
          </note>
          <note type="speaker">
            Anf. 58 LENNART KOLLMATS (fp):
          </note>
          <note>
            Fru talman! När jag förra året motionerade om och sedan i debatten
            tog upp frågan om att vi ville ändra kulturmålen, blev det inte
            någon särskilt häftig reaktion eller, rättare sagt, ingen reaktion
            alls. Kulturministern var uppenbart inte intresserad av att här
            i kammaren diskutera frågan, trots att det är här som den i första
            hand hör hemma.
          </note>
          <note>
            Inte heller blev det någon större reaktion när frågan kom upp
            för realbehandling här den 30 mars i år.
          </note>
          <note>
            Vi reserverade oss då till förmån för de mål som vi nu igen har
            yrkat på för att få fart på en debatt om de nationella kulturmålen.
          </note>
          <note>
            De mål som fastställdes 1974 fick, om man ser i backspegeln,
            ett ganska bra gensvar. Inte minst tycker jag att man lyckades
            att engagera landstingen att se kulturen som en möjlighet. Man
            stimulerade fram länsteatrar etc.
          </note>
          <note>
            Omarbetningen 1996 baserades i hög grad på ämnena i 1974 års
            mål. Men en viktig del var att den bytte område från mål för statlig
            kulturpolitik till nationella mål och att den i än högre grad
            kom att ligga till grund för landstingens och kommunernas egna
            målformuleringar.
          </note>
          <note>
            Nå, vad är det nu som har skett eftersom det har blivit en sådan
            fart på Kulturdepartementet? Jo,
          </note>
          <note>
            Stockholms kommunfullmäktige ansåg att målen borde vara desamma
            som jag tog upp för ett år sedan.
          </note>
          <note>
            Samtidigt måste jag erkänna att jag blev lite förvånad över att
            kommunen tog upp frågan. Men eftersom målen kallas nationella
            är de ju tämligen styrande även för kommunen, och då är det ju
            inte fel att kommunen har synpunkter. Dessutom, med tanke på den
            kommundebatt om Stockholm som fick lyssna på här i fjol, kanske
            detta var ett sätt att jämna ut det hela.
          </note>
          <note>
            Jag hoppas att vi i år kan diskutera de frågor som riksdagen
            ska handlägga och att kulturministerns aversioner kan koncentreras
            till massmedier eller till andra scener.
          </note>
          <note>
            Vad är det då vi - med ett ackompanjemang som är något besvärande
            - säger från Folkpartiets sida?
          </note>
          <note>
            Jo, att vi vill koncentrera själva målen, vad vi vill nå, till
            tre - alltså frihet, mångfald och kvalitet - och sedan besvara
            huvudfrågorna samt förklara hur vi vill omsätta målen i mer praktisk
            handling.
          </note>
          <note>
            Det är klart att i en del avseenden skiljer de sig inte särskilt
            mycket, om än alls, från de nuvarande målen. Ta t.ex. att bevara
            och bruka kulturarvet, som finns med både i de gällande målen
            och i mitt förslag.
          </note>
          <note>
            Det är bara det att vi ser det som ett medel att nå målet mångfald,
            inte bara som ett eget mål.
          </note>
          <note>
            Sedan anser jag att vi har preciserat kvalitetsmålen på ett bättre
            sätt än vad man har gjort när det gäller de nuvarande målen. Det
            här är Folkpartiets ställningstagande, som det uttrycktes på vårt
            landsmöte förra hösten, och det är mot den bakgrunden vårt förslag
            ska ses. Om sedan andra partier, här eller i andra sammanhang,
            vill stödja det och kanske också diskutera formuleringar är de
            naturligtvis välkomna att göra det. Vi kan ha ytterligare diskussioner
            om fördjupning.
          </note>
          <note>
            Vad som också är viktigt är att vi håller i gång en debatt om
            kulturen, om varför den ska ha ett ordentligt offentligt stöd.
            Och vi har uppenbarligen lyckats med att få i gång en debatt i
            alla fall.
          </note>
          <note>
            Fru talman! Jag skulle vilja ta upp den kulturfråga som innebär
            den största ekonomiska avvikelsen från regeringens budgetproposition
            i vid bemärkelse.
          </note>
          <note>
            Förra året kunde jag bara avisera att vi i Folkpartiet på sikt
            ville sänka bokmomsen. I år är jag mycket glad att konstatera
            att Folkpartiet har lagt fram ett konkret förslag om sänkning
            av bokmomsen till 6 %
          </note>
          <note>
            och att vi givetvis också finansierat sänkningen. Antalet partier
            som pläderar principiellt för förslaget är många, men tyvärr är
            det väl bara vi och Kristdemokraterna som anslår medel till detta.
          </note>
          <note>
            Det får inte bara stanna vid munväder. Det måste till konkreta
            förslag för att det ska bli något. För 2001
          </note>
          <note>
            har jag gett upp. Jag tror inte att övriga partier vågar ta steget
            fullt ut nu. Men glöm inte bort frågan till nästa år! Skriv motioner
            om sänkt bokmoms och finansiera den, eller, till er som till äventyrs
            sitter med vid förhandlingsbordet med regeringen om budgeten,
            sätt tryck på förslaget! Det blir ju inte trovärdigt om ni bara
            står här i kammaren och talar vackert men sedan säger nej till
            pengar, för det här kostar ett antal miljoner kronor. Hur många
            diskuteras, men det handlar väl om i storleksordningen 600 miljoner
            plus minus något hundratal miljoner kronor.
          </note>
          <note>
            I anslutning till mål och bokmoms etc. finns det ett ord som
            jag tycker mer om än andra, och det är ordet bildning. Det är
            ett av de finaste ord jag vet, för det innehåller så mycket av
            det som gör livet värt att leva.
          </note>
          <note>
            Jag minns fortfarande Annika Nilssons målande beskrivning förra
            året av sin upplevelse av Monet och hennes besök på museet i Luzern.
            Jag tror att vi alla som arbetar med kulturpolitik har ett antal
            sådana upplevelser, antingen det handlar om konst, litteratur,
            teater eller musik. Variationerna är oändliga. Men vi får möjligheten
            att uppleva mycket, och den politik som Folkpartiet står för innehåller
            målet att alla ska få den möjligheten. Då tror jag att läsning
            är en grund för att gå vidare på andra områden. Därför har vi
            i år en särskild motion om just läsningens betydelse. Jag hoppas
            att innehållet i den ska förverkligas med tiden.
          </note>
          <note>
            En del av bildningen handlar om språket. Jag gläder mig mycket
            åt den parlamentariska språkutredning som regeringen har tillsatt
            - jag tror att det var efter initiativ av utskottet. Det är viktigt
            med språk.
          </note>
          <note>
            Inte minst viktigt är att vårt språk lever och också får en rimlig
            och självklar ställning inom EU. Det ska inte behöva vara ett
            måste att kunna något av de tre största språken för att kunna
            väljas in till EU-
          </note>
          <note>
            parlamentet, även om det naturligtvis underlättar.
          </note>
          <note>
            Framför allt måste det finnas en möjlighet för alla att ta del
            av vad som händer i EU och i EU-parlamentet och de beslut som
            där fattas, för det är ju en förutsättning för demokratin.
          </note>
          <note>
            När det gäller förändringen av vårt språk här i riksdagen, kan
            jag inte låta bli att erinra mig ett besök av en docent i språkvetenskap
            för en knapp vecka sedan på författarmorgonen, som PAKS anordnar.
          </note>
          <note>
            Han talade om modeord. Han visade bl.a. ett floskelbingo med
            ord som tänket, typ, fokusering, benchmarking osv. Om ni säger
            för många ord av det här slaget här i kammaren och hör någon ropa
            bingo, då vet ni att ni verkligen lyckats träffa rätt med många
            modeord, inte minst importerade engelska ord.
          </note>
          <note>
            Så över till idrotten. Regeringen säger i sitt budgetförslag
            att forskningen inom idrotten bör stärkas.
          </note>
          <note>
            Det är en uppfattning som Folkpartiet till fullo delar.
          </note>
          <note>
            Vi ser gärna en inriktning på forskning inom idrotten, t.ex.
            ur sociologisk, ekonomisk, samhällsnyttig synvinkel. Det handlar
            alltså inte bara om att forska för att eliten ska nå bättre resultat
            eller om idrotten ur fysiologisk synpunkt. Detta är viktigt på
            många sätt, och det är inte otänkbart att även mobbningen skulle
            kunna motverkas ännu mer inom idrotten.
          </note>
          <note>
            I det här sammanhanget kan jag inte låta bli att ta upp de avarter
            som kommer idrotten till del via hejarklackar. Här måste det ske
            en uppstramning, för annars blir det så att det som accepteras
            på idrottsplatsen följer med utanför arenan, och vi riskerar att
            få ytterligare språklig terror med tillmälen till varandra som
            bara kan skada. Det här är en viktig uppgift för idrottsrörelsen.
          </note>
          <note>
            Tillbaka till forskningen. Regeringen säger att den ökade forskning
            som vi är ense om bör ske ska ske inom ramen för anslaget. Vi
            i Folkpartiet har en annan uppfattning. Vi tycker att det är viktigt
            att ge signalen genom att öka anslaget och rikta ytterligare
          </note>
          <note>
            5 miljoner till idrottsforskningen med den inriktning som jag
            har angett.
          </note>
          <note>
            Idrotten är viktig och betyder oerhört mycket, inte minst ur
            hälsosynpunkt. Även om vi inte vill att riksdagen ska besluta
            om timplanerna i skolan, är det min övertygelse att ett ökat antal
            rörelsetimmar i skolan ökar förmågan att ta till sig också andra
            nyttigheter där.
          </note>
          <note>
            Nästa punkt är de regionala frågorna. Här har vi en fråga där
            jag upplever ett avstånd, inte bara mellan kulturministern och
            Folkpartiet utan eventuellt också i praktiken mellan kulturministern
            och majoriteten av utskottet, fast det inte tar sig uttryck i
            direkt text.
          </note>
          <note>
            I år har vi ju Åke Gustavsson här, till skillnad från i fjol.
            Jag skulle vilja ställa en fråga till honom som jag har sparat
            på i ett år och hoppas på ett uppriktigt svar: Är det så att Åke
            Gustavsson inte skulle ha förtroendet för sina och mina partikamrater
            i Jönköpings läns landsting att klara att fördela en statlig kulturpåse
            inom regionen på ett för kulturen bra sätt?
          </note>
          <note>
            Det är nu 26 år sedan riksdagen fastställde de kulturmål som
            är grunden för dagens mål och också startade en politik som, vilket
            jag tidigare sade, innebar att staten stimulerade landstingen
            att satsa på kultur. Det var bra, och jag har aldrig kritiserat
            den politiken. Men tiderna förändras. Vi behöver i dag ett mycket
            mer flexibelt förhållningssätt till verksamheterna ute i landet.
            Landstingen och regionerna har mognat, och efter 26 år kan de
            faktiskt betraktas som myndiga. De känner bäst till vilka kulturyttringar
            inom regionen som av tradition har möjligheter att utvecklas och
            var det finns entusiaster som man kan bygga nya ting på. Se t.ex.
            på film i väst. Parkutredningen kom ju också fram till att försöken
            bör fortsätta. Det skulle onekligen vara intressant att höra
          </note>
          <note>
            Åke Gustavssons synpunkt i ärendet. Kulturministerns har jag
            tagit del av tidigare.
          </note>
          <note>
            I Folkpartiet har vi tagit konsekvenserna av den här politiken
            i årets motion. Det är mot den bakgrunden man ska se minskningen
            av anslagen till Riksteatern och Riksutställningar. Vi gör det
            alltså inte för att spara pengar, utan vi gör det för att föra
            ut pengar till regionerna. Beträffande Rikskonserter har vi inte
            gjort någon ändring i år, men vi föreslår ändå i vår motion att
            man lägger ytterligare pengar till länsmusiken. Med det har vi
            också finansierat utökningen av
          </note>
          <note>
            Stockholms länsmusik. Det är väldigt roligt om den kommer till
            stånd, där instämmer jag med Inger Davidsons yttrande här i talarstolen.
            I musikpengarna har vi också en extra slant till Göteborgsoperan
            - i år liksom förra året. Det är inte så mycket, men det är en
            markering och en förhoppning om att även staten i framtiden kan
            tänka sig att öka anslaget.
          </note>
          <note>
            Jag vet inte i hur många år man har hållit på, och hur många
            regeringar av olika slag som har gjort det, med att ge institutionerna
            anslagspåslag som inte räcker till de löneökningar som deras personaluppsättning
            kräver. Varje år ligger uppräkningsprocenten någon eller ett par
            procentenheter under den utveckling som vi vet att alla får eller
            borde få. För det kan väl inte vara så att vi anser att aktörer
            på olika arenor och bakomvarande personal inom kultursektorn inte
            ska ha samma löneökningar som vi andra, inte minst vi här i kammaren?
          </note>
          <note>
            Det går inte att spara in ytterligare på personalen utan att
            det får återverkningar i kulturproduktionen.
          </note>
          <note>
            Det är mot den bakgrunden som vi i Folkpartiet föreslår anslagsökningar
            till Dramaten, Moderna museet och Operan. Dessa belopp på vardera
            tre miljoner kronor är alltså inte avsedda för ytterligare produktion
            eller liknande utan för de årliga kostnadsökningarna.
          </note>
          <note>
            I detta sammanhang kommer naturligtvis också hyrorna in i bilden.
            Vi har ju fått en numera tämligen berömd rapport om det här med
            att leka marknad.
          </note>
          <note>
            Den innehåller en hel del godbitar. Nu är det väl så att den
            bara står för en enskild person än så länge, men jag har inte
            hört att någon har sagt att det är fel i den.
          </note>
          <note>
            Där påvisas bl.a. den obalans som gäller vid förhandlingar om
            hyrorna. Och inte bara det; det handlar dessutom om förvaltningen
            av byggnaderna.
          </note>
          <note>
            Det borde vara en självklarhet att institutionerna själva får
            avgöra via upphandling vilka som ska förvalta och sköta byggnaderna.
            De pengar de kan spara på det sättet ska givetvis tillfalla institutionen.
            Detsamma ska vara fallet om man lyckas sänka hyrorna.
          </note>
          <note>
            Här ställer jag helt upp bakom utskottets skrivning om den utredning
            som bör komma till stånd.
          </note>
          <note>
            En fråga som har direkt bäring på den samlade kulturens ekonomi
            är ju möjligheterna till sponsring.
          </note>
          <note>
            Det har varit uppe tidigare i debatten, och med tanke på min
            talartid ska jag hoppa över resten av vad jag hade tänkt säga
            om det. Men om det finns möjligheter i replikskiftena tänker jag
            återkomma.
          </note>
          <note>
            Jag har i mitt anförande i första hand velat poängtera Folkpartiets
            politik, och jag har i vissa avseenden jämfört den med regeringens.
            Men jag måste också, nästan i enlighet med traditionen tyvärr,
            säga något om moderat kulturpolitik. Jag har läst igenom er motion.
            Den innehåller många fina ord, och det gör i och för sig allas
            våra motioner. Men tyvärr klär ni dessa ord i besvärande minustecken
            framför siffrorna.
          </note>
          <note>
            Det är ju faktiskt så att ni minskar kulturbudgeten med nästan
            670 miljoner kronor, vilket motsvarar ca
          </note>
          <note>
            8,6 %. Det är inte lite. Det är också så att ni drar in rejäla
            belopp på t.ex. Riksteatern och Riksutställningar. Då är det fråga
            om besparingar och inte, som vi föreslår, överföringar till den
            regionala nivån.
          </note>
          <note>
            Jag har egentligen inte så mycket emot att inrätta en fristående
            fond, men jag kan inte tänka mig att finansiera de 129 miljonerna
            med att spara
          </note>
          <note>
            400 miljoner på andra områden. Jag beklagar den njugga moderata
            kulturpolitiken, men jag har också läst mig till att i en regeringskoalition
            är de i hög grad pratbara.
          </note>
          <note>
            Problemet för mig, fru talman, är att jag skulle vilja kommentera
            ännu mycket mer av vår kulturpolitik. Det gäller inte minst ekonomiskt
            smärre men ändå viktiga områden som Akvarellmuseet i Bohuslän,
            länsmuseernas ekonomiska situation, radio-TV-
          </note>
          <note>
            frågor, konstnärsorganisationer, anslag till trossamfund osv.
            Men allt detta framgår av vårt särskilda yttrande, som jag rekommenderar
            till läsning.
          </note>
          <note>
            Jag vill sluta med, fru talman, att yrka bifall till reservationerna
            1 och 29. Jag står givetvis bakom övriga folkpartireservationer,
            men för tids vinnande behöver vi inte votera om dem.
          </note>
          <note type="speaker">
            Anf. 59 TREDJE VICE TALMANNEN:
          </note>
          <note>
            Jag vill beklaga att Lennart Kollmats fick hålla stora delar
            av sitt anförande till ett störande ackompanjemang som det tyvärr
            tog lång tid att spåra och stoppa.
          </note>
          <note>
            Anf. 60 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag har en liten fråga till Lennart
          </note>
          <note>
            Kollmats gällande lokalhyror och anslag. Vi är ju alla i utskottet
            överens om att man ska se över lokalhyror osv. Men Vänsterpartiet
            har också i sin reservation, alltså i vårt förslag, lyft fram
            frågan att det inte är rimligt att anslagen bara ska gå tillbaka
            till den kulturinstitution som eventuellt får ett lägre anslag.
            Vi tycker att man bör tillsätta en parlamentarisk utredning som
            tittar på hur man på ett bra sätt kan fördela de här pengarna
            inom hela kultursektorn.
          </note>
          <note>
            Min fråga till Lennart Kollmats är: Vore det inte bättre att
            man tittade på helheten? I dag är det ju så att t.ex. Operans
            anslag också är satt i förhållande till den höga lokalhyra de
            har. Vore det inte då rättvist att man kanske delade med sig till
            övriga Kultursverige?
          </note>
          <note type="speaker">
            Anf. 61 LENNART KOLLMATS (fp) replik:
          </note>
          <note>
            Fru talman! Jag tror att det är så att engagemanget för att driva
            en fråga ökar om man ser att belöningen tillfaller det arbetsområde
            där man jobbar själv. Det innebär att om operachefen har förhandlingar
            om hyrorna tror jag att hans engagemang ökar väsentligt om han
            vet att det han till äventyrs kan lyckas få ned hyrorna med kommer
            att tillfalla operans verksamhet.
          </note>
          <note>
            Jag tror alltså att engagemanget minskar något, även om jag har
            stort förtroende för att operachefen har en vid kultursyn, om
            han vet att det han lyckas få till operan i förhandlingar som
            kan vara rätt så tuffa ska gå till kulturen sin helhet. Det är
            den ena delen.
          </note>
          <note>
            Den andra delen jag tar upp är förvaltningen av fastigheten som
            sådan. Vi tycker att det är rimligt att man gör en upphandling
            och att det inte finns ett monopol på förvaltning. Där ser jag
            en möjlighet till ett ännu tätare engagemang för förvaltningen
            av den egna fastigheten. Då kan man ju också gå in och titta noga
            på vad det är som ska förvaltas och vilken kvalitet som behövs
            i förvaltningen. Därigenom kan kostnaderna minska, och då är det
            definitivt nödvändigt att "vinsten" går till den egna institutionen.
          </note>
          <note>
            Anf. 62 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jag delar Lennart Kollmats synsätt att det finns
            två delar i detta. Man behöver kanske en drivkraft som enskild
            teaterchef för att försöka få ned hyran för sin egen institution.
            Det vi i utskottet har kommit överens om är att man ska se över
            ändamålsfastigheternas hyressättning. Det är ju någonting annat.
            För mig är det viktigt att om man generellt sett får ned hyrorna
            på ändamålsfastigheterna inom kultursektorn borde det tillföras
            kultursektorn som helhet. Jag pratar inte om eventuella individuella
            hyresförhandlingar, som Lennart Kollmats utgick från. Då förstår
            jag bättre hur han tänker.
          </note>
          <note type="speaker">
            Anf. 63 LENNART KOLLMATS (fp) replik:
          </note>
          <note>
            Fru talman! Det är bra om vi förstår varför vi har olika uppfattningar.
          </note>
          <note type="speaker">
            Anf. 64 ELISABETH FLEETWOOD (m) replik:
          </note>
          <note>
            Fru talman! Det är riktigt att vi sparar. Det är nödvändigt att
            spara. Vi hoppas också att vi genom våra åtgärder ska kunna se
            till att mer av kulturen betalas av de enskilda människorna med
            tanke på de skattesänkningar som vi också föreslår för att det
            här ska kunna gå ihop. Det är ju så att när andra partier föreslår
            besparingar tycker man att det är bra. Men när vi gör det tycker
            man att det är negativt.
          </note>
          <note>
            När riksdagen för många år sedan fattade beslut om att inrätta
            en riksteater sade man att det var ett bra beslut. Det tyckte
            vi också inför att länsteatersystemet skulle byggas ut. Nu är
            det utbyggt. I det första beslutet sade man också att när länsteatrarna
            är etablerade ska Riksteatern minska sin verksamhet. Därför har
            vi också minskat på anslaget till Riksteatern. Men viss verksamhet
            ligger kvar.
          </note>
          <note type="speaker">
            Anf. 65 LENNART KOLLMATS (fp) replik:
          </note>
          <note>
            Fru talman! När det gäller besparingar vill jag säga att om vi
            ser på vad vi håller på med här i dag så vill ju de partier som
            inte är eniga med förslagen från regeringen och från partierna
            som ingår i regeringsunderlaget plussa på kulturbudgeten i dess
            helhet, bortsett från moderaterna som vill minska den med
          </note>
          <note>
            668 miljoner. Det är mycket pengar. Vi andra vill öka den i olika
            omfattning. Det tycker jag ändå lite grann speglar olika syn på
            kulturen.
          </note>
          <note>
            Jag kan delvis dela Elisabeth Fleetwoods synpunkter när det gäller
            Riksteatern, men på längre sikt.
          </note>
          <note>
            Ni tar ett så stort grepp. Och jag tror inte att det är möjligt
            att under 2001 göra en så stor besparing.
          </note>
          <note>
            Dessutom, vilket för mig är det svåra problemet, hänvisar ni
            till länsteatrarna som sorterar under landstingen, samtidigt som
            ni vill avskaffa landstingen. Detta gör ju att denna politik inte
            går ihop. Men vi försöker ju fördela riksteaterpengarna till länen
            för att ytterligare förstärka länsteatrar, länsmusik, länsmuseer,
            osv. Men ni vill avskaffa landstingen, och då hamnar det hela
            i ett vakuum, och det är en politik som jag inte kan ställa mig
            bakom.
          </note>
          <note type="speaker">
            Anf. 66 ELISABETH FLEETWOOD (m) replik:
          </note>
          <note>
            Fru talman! Det är riktigt att vi har föreslagit en nedläggning
            av landstingen, men icke, Lennart Kollmats, av den verksamhet
            som försiggår i landstingen.
          </note>
          <note>
            En del av den ska överföras till kommunerna och en del till andra
            instanser. Det är inte fråga om att avskaffa verksamheten. Det
            är fråga om att avskaffa en politisk nivå som kostar pengar och
            som inte fyller den funktion som vi anser att den ska göra.
          </note>
          <note type="speaker">
            Anf. 67 LENNART KOLLMATS (fp) replik:
          </note>
          <note>
            Fru talman! Jag har ju lång erfarenhet av att arbeta med moderata
            kamrater i landstinget, och i kultursammanhang har det inte alltid
            varit det roligaste, måste jag faktiskt erkänna.
          </note>
          <note type="speaker">
            Anf. 68 EWA LARSSON (mp):
          </note>
          <note>
            Fru talman! Kära arbetskolleger! Åhörare! Det var en gång ett
            barn som hade 100 språk. På den långa vägen till vuxenskapet förlorade
            hon 99 av dem.
          </note>
          <note>
            En grundtanke i den gröna ideologin är att ge varje människa
            möjlighet att utveckla sina förmågor och att få uttrycka sig fritt.
            Vi kan inte ge barnet tillbaka dess förlorade språk. Men vi tror
            att kulturen spelar en avgörande roll när det kommer till den
            vuxnes möjlighet och förmåga att hitta former för sina egna uttryck.
            För Miljöpartiet de gröna är kulturen nyckeln till mänsklig tillväxt.
          </note>
          <note>
            Låter det inte spännande att läsa Miljöpartiets partimotion om
            kultur? Jag tänker inte läsa mer, utan nu är det upp till er.
          </note>
          <note>
            Däremot tänker jag yrka bifall till reservation 6
          </note>
          <note>
            under mom. 6 som handlar om att man oavsett var man bor i vårt
            avlånga land ska ha rätt till ett rikt kulturutbud och att det
            är rimligt att priserna på det kulturutbudet hålls på en sådan
            nivå att barn, ungdomar och vuxna har råd att nyttja detta kulturutbud.
          </note>
          <note>
            Vi tror att en nationell kulturpolitik garanterar en sådan rättvisa.
            Och vi tror att de tre R:en som spjutspetsar - Riksteatern, Rikskonserter
            och Riksutställningar - är garanter för att hela Sverige får ta
            del av ett rikt kulturutbud.
          </note>
          <note>
            Nu tänker jag direkt gå över till realpolitik och börja med Fastighetsverkets
            hyressättning av ändamålsfastigheter inom kultursektorn.
          </note>
          <note>
            Under lång tid har ju kulturutskottet stött och blött denna fråga,
            och det har varit på initiativ av olika motioner, bl.a. från Miljöpartiet.
            Kulturutskottet har agerat enigt i denna fråga. Vi har varit oroliga
            för utvecklingen, vi har poängterat att någonting är fel, och
            vi har velat att man ska se över det som är fel. Vi har sagt att
            det är bra att man går före med kulturändamålsfastigheterna, eftersom
            det är vårt område, och vi tycker att kultur är livsavgörande.
          </note>
          <note>
            Då kan jag med glädje läsa på s. 26 i budgetpropositionen att
            regeringen säger att med anledning av att detta är en så svår
            fråga så vill man att den skyndsamt ses över när det gäller lokalförsörjning
            för statliga myndigheter och vissa bolag.
          </note>
          <note>
            Sedan blev jag ännu gladare när jag hörde regeringsförklaringen
            - det blev väl alla - och statsministern sade att kulturinstitutionernas
            lokalkostnader ska ses över. Ja, tänkte jag, nu kommer det att
            hända någonting, därför att det kan ju inte betyda att det ska
            bli status quo, eller hur?
          </note>
          <note>
            Märk då min förvåning när jag läste ledarsidan i
          </note>
          <note>
            Fastighetsverkets tidning Kulturvärlden där generaldirektör Christer
            Wadelius säger att senast man utredde denna fråga kom man fram
            till att det inte var någonting som behövde göras och att man
            säkert kommer fram till det nu igen. Dessutom ställer han frågan:
            Varför skulle just kultursektorn befrias från hyreskostnader?
          </note>
          <note>
            Jag blir faktiskt väldigt ledsen när jag läser detta.
          </note>
          <note>
            Det verkar nämligen som om denna generaldirektör inte har upptäckt
            någonting.
          </note>
          <note>
            Jag hoppas på en skyndsam hantering av detta ärende och att status
            quo icke kommer att gälla framöver.
          </note>
          <note>
            Nästa område som jag vill ta upp är medierna. Det pågår nu en
            Public service-beredning. Det finns också en digital-TV-kommitté.
            Och många framtida beslut förbereds ju i denna beredning och i
            denna kommmitté.
          </note>
          <note>
            I år höjer vi TV-avgiften marginellt. Det är högst rimligt. Det
            är ju den här avgiften som ska garantera ett högt kvalitativt
            utbud av public service i radio och
          </note>
          <note>
            TV. Jag är allvarligt oroad över den utveckling som vi har just
            nu, där omställningen till ny teknik, som i framtiden kommer att
            göra att sändningar kommer att bli väsentligt billigare, är så
            dyr att den riskerar att inkräkta på kvaliteten i utbudet.
          </note>
          <note>
            Public service ska ju stå för nyheter som vi kan lita på och
            som vi kan förstå. De ska ha en utrikesrapportering som inte är
            densamma som den snabbupprepade och snabbköpsbetonade CNN-varianten.
          </note>
          <note>
            Det ska vara utrikesnyheter som förklarar bakgrunden. Det ska
            vara drama och barnprogram som har så hög kvalitet att inte bara
            våra nordiska grannländer efterfrågar dem utan att man också gör
            det i hela
          </note>
          <note>
            Europa. Och jag vet att ögonen nu riktas mot Sverige, och kanske
            Skandinavien, när det gäller vårt filmutbud.
          </note>
          <note>
            Detta ska public service stå för. Och för att kunna klara det
            måste man ju ha en teknik som också ligger långt framme. Detta
            kostar. Och jag är orolig över den allmänna attityden i samhället
            där man struntar i att betala. Och jag hoppas att vi ändå ska
            kunna börja tänka på andra finansieringsformer, eftersom sådana
            behövs om vi vill ha en stark public serviceverksamhet, och det
            vill vi.
          </note>
          <note>
            Jag är lite förvånad över Folkpartiet i detta sammanhang, eftersom
            Folkpartiet inte vill höja avgifterna och inte heller vill ha
            någon annan finansieringsform. Jag är därför lite nyfiken på hur
            Folkpartiet, som jag vet vill ha en stark public serviceverksamhet,
            tänker klara av att hålla denna höga kvalitet, om det innebär
            reklam i public serviceverksamheten eller om ni har andra förslag.
          </note>
          <note>
            Sedan vill jag säga några ord om det digitala marknätet. Det
            är ju till för att användaren inte ska vara låst till företagsanknutna
            företag och inte ska behöva köpa hela paketet av utbudet utan
            kunna selektera sitt utbud. Nu är det krig. Viasat krigar. SVT
          </note>
          <note>
            har gått in och satt hårt emot och säger: Nu får ni faktiskt
            betala för att ni sänder public service. Jag tycker att det är
            ett bra grepp att sätta hårt mot hårt.
          </note>
          <note>
            Med monopol brukar det vara så att först dumpar man marknaden.
            I det här fallet skänker man bort konverteringsboxar. På så sätt
            slår man ut alla och sedan blir man ensam. Man har monopol, ett
            kapitalistiskt monopol, och kan höja priserna hur mycket man vill.
            Där måste vi alla, tycker jag, vara med och ta ansvar så att vi
            inte får monopol i Sverige.
          </note>
          <note>
            Det är viktigt att gå vidare med den digitala utbyggnaden av
            marknätet. Det föreslås ju nu i propositionen och vi kommer att
            här ta ställning till det.
          </note>
          <note>
            Det är en demokratiskt viktig fråga, inte bara därför att alla
            i hela landet kommer att få en fantastiskt bra
          </note>
          <note>
            TV-bild med kristallklar skärpa utan också därför att man kommer
            att få tillgång till ett större utbud och själv kan välja det
            utbudet med tilläggstjänster.
          </note>
          <note>
            Sedan ska jag säga några ord om museerna. Jag börjar med Moderna
            museet, som ju har traditionen att inte köpa in konst utförd av
            kvinnor. Men nu har man fått 11 ½ miljoner för att köpa in samtida
            konst.
          </note>
          <note>
            Ett av de inköp som planeras gäller en videoinstallation. Det
            handlar först om en sekvens där en man suger på en penis. I nästa
            sekvens suger mannen på en barnarm. ECPAT har polisanmält denna
            videoinstallation men förundersökningarna är nedlagda och då tycker
            museet, enligt dess informationsavdelning, att det är helt okej.
            Men jag och Miljöpartiet menar att museet har ett ansvar inför
            publiken. Jag tänker på dem som kommer för att se den här videoinstallationen
            och som inte är beredda på vad de får se. Hur kommer museet att
            ta hand om alla chockade människor?
          </note>
          <note>
            Jag, som trots allt har sett ganska mycket när det gäller pornografi
            och våldspornografi för att följa den utvecklingen, blev chockad
            när jag såg den här scenen. Hur kommer då inte andra människor
            som inte är lika luttrade att må? Vilket ansvar har museet egentligen?
            Jag menar att museet har ett ansvar för sin publik.
          </note>
          <note>
            När den här flickan, det här spädbarnet, växer upp till vuxen
            och får se sig själv på videogrammet är hon allvarligt kränkt
            och utnyttjad. Enligt min mening borde det här videogrammet över
            huvud taget inte visas.
          </note>
          <note>
            Fru talman! Jag vet att alltfler talar om att bojkotta
          </note>
          <note>
            Moderna museet. Besökssiffrorna för år 1999 ligger på samma nivå
            som besökssiffrorna för år 1984 -
          </note>
          <note>
            ungefär 280 000 besökare. Jag vill inte automatiskt dra några
            slutsatser men jag kan säga att jag är orolig för utvecklingen
            på Moderna museet.
          </note>
          <note>
            Sedan gäller det den arbetsgrupp som ska se över genusperspektivet
            vad gäller våra museer. Jag ser fram emot att det arbetet kommer
            i gång. Det innebär dock inte att Miljöpartiet har gett upp tanken
            på ett kvinnomuseum - kvinnan i Sverige och kvinnan i världen.
            Självklart ska alla museer visa hela mänskligheten, eller hur?
            Det är dock lång väg dit.
          </note>
          <note>
            I dag finns Marinmuseum, Armémuseum, Medelhavsmuseet, Östasiatiska
            museet och Sjöhistoriska museet men inget kvinnohistoriskt museum.
            Vi har dock icke gett upp.
          </note>
          <note>
            Nu kommer landets länsmuseer att kunna utveckla sin museipedagogik.
            De får 10 miljoner kronor under tre år och det är vi väldigt glada
            över. Vi är också glada över att deras grundbidrag höjts, för
            det har varit skandalöst lågt. Vi hoppas således på en fin utveckling
            vid våra länsmuseer.
          </note>
          <note>
            Självklart behöver också arkiven en slant för att utveckla sin
            museipedagogik. Vi återkommer senare till den frågan.
          </note>
          <note>
            Jag ska också säga några ord om folkmusiken, om
          </note>
          <note>
            Stallet och Tobo. Vi kan säga att världsmusiken är på väg. Också
            när det gäller Tobo återkommer vi för att förstärka deras anslag.
            Det är jättefint att de har fått ett anslag men det räcker inte
            riktigt. Där håller jag alltså med Birgitta Sellén. Stallet behöver
            också ha pengar för sin verksamhet. Det är väl också något som
            vi får återkomma till.
          </note>
          <note>
            Världsmusiken i sig behöver stärkt ställning i Sverige. Jag skulle
            föredra ett nationellt uppdrag där för att riktigt markera detta.
            Ni kanske tycker att de har fått tillräckligt men det tycker inte
            vi. Världsmusiken är ju en stor del av Sverige men inte ens radion,
            tycker vi, visar att det är fråga om en så stor del.
          </note>
          <note>
            När det gäller folkmusiken hoppas vi på vidare utveckling. Det
            gäller då t.ex. Folkmusikcentrum i
          </note>
          <note>
            Östersund som samarbetar med Trondheim, liksom
          </note>
          <note>
            Rättvik som redan är i gång och även, Visby och
          </note>
          <note>
            Växjö.
          </note>
          <note>
            Centrum eller institut - ja, våra nordiska grannländer kan visa
            på en väg för hur man kan utveckla folkmusiken i hela landet och
            därmed också världsmusiken.
          </note>
          <note>
            Dans och folkmusik hör självklart ihop. Här behövs det tydligen
            några enkla regeländringar för att man ska kunna försörja sig
            som danspedagog.
          </note>
          <note>
            När det gäller arrangörsstödet menar vi att ansvarsfrågan måste
            klargöras. Är det Riksteatern, studieförbunden eller Kulturrådet
            som har ansvaret, eller vem har ansvar för arrangörsstöden och
            vem har ansvar för amatörkulturen? Är det alltså Riksteatern eller
            är det studieförbunden som har det ansvaret?
          </note>
          <note>
            Kulturrådet ska jag också ägna några ord. Flera partier i utskottet
            tycker att Kulturrådet behöver utredas och det är möjligt att
            de har rätt. Men just nu ger man oss många värdefulla nya rapporter.
            I den senaste rapporten tar man upp villkoren för de fria grupperna,
            något som vi har diskuterat mycket i kulturutskottet. Man säger
            att de fria grupperna nu har det sämre än någonsin och att det
            har varit en kontinuerlig försämring under de senaste tio åren.
            Inte heller har de någon löne- och prisuppräkning. Varför togs
            den bort? Förut hade de ju en sådan. Vad var alltså skälet till
            att löne- och prisuppräkningen togs bort?
          </note>
          <note>
            Jag menar att vi måste ta ett gemensamt ansvar för att bryta
            trenden. I sammanhanget bör kanske noteras att de fria grupperna
            står för 20-30 % av den totala teaterpubliken och för 40-50 %
            av barn- och ungdomsbesökarna.
          </note>
          <note>
            När det gäller Kulturrådet och dess framtid kan det väl i dag
            i alla fall konstateras att man behöver en pott för projekt -
            för det nya som händer i landet.
          </note>
          <note>
            Stiftelsen Framtidens kultur står ensam i dag och ska möta allt
            det nya. Dess pengar minskar ständigt, för att så småningom -
            kanske om tio år - helt försvinna.
          </note>
          <note>
            Det är nog dags att redan nu ge Kulturrådet en pott för projekt
            så att man kan möta allt det som händer i landet.
          </note>
          <note>
            I regeringsförklaringen betonar statsministern att konstnärernas
            villkor ska förbättras, och så sker.
          </note>
          <note>
            Varje år får de det lite bättre och det är jättebra. Detta betonades
            redan i kulturpropositionen. Vi hoppas att det blir en musikallians
            och en dansallians - alltså att det inte bara är fråga om den
            teaterallians som finns i dag - och också att teateralliansens
            ställning förstärks. Det behövs nämligen.
          </note>
          <note>
            Konstnärer som bildkonstnärer och tonsättare måste också på ett
            rimligt sätt kunna existera och det kan de om de får en form av
            grundtrygghet - deras inkomster kommer ju högst sporadiskt.
          </note>
          <note>
            Vidare utgår utskottet från att regeringen följer upp beslutet
            om att minska fonogramstödet. De nya teknikaliteterna kanske inte
            ger de effekter som regeringen förutsatt att de ska göra och då
            finns det ingen majoritet här i kammaren för att sänka stödet
            - detta har vi inte diskuterat.
          </note>
          <note>
            Fru talman! Jag är den enda som i dag talar för
          </note>
          <note>
            Miljöpartiet i kulturfrågor så jag kommer att tala lite längre.
          </note>
          <note>
            När det gäller kultursponsring vill jag helt kort säga att vi
            här ser ett värdefullt tillskott. Men det är olyckligt att Regeringsrättens
            dom vad gäller kultursponsring inte medgav skillnad i kraven på
            exponering, relaterad till avdragsrätten mellan de båda kulturyttringarna
            idrott och kultur. Vi i Miljöpartiet anser att lagstiftningen
            behöver förtydligas så att det klart framgår att det är skillnad
            mellan idrottssponsring och kultursponsring.
          </note>
          <note>
            Sedan vill jag säga några ord om samisk kultur och då betona
            religiösa trummor. Man kan säga att vår historiska behandling
            av det samiska ursprungsfolket saknar allt motstycke i Sverige.
            Och vi har fortfarande inte återlämnat de trummor som vi har konfiskerat.
            De finns i Nordiska museets källare.
          </note>
          <note>
            Samarbete med Ájtte har gjort att en del av trummorna har kunnat
            visas. Men vi tycker att i stället för att ha detta fantastiska
            kulturarv som rätteligen tillhör samerna i en källare på Nordiska
            museet ska man lämna tillbaka kulturskatten till samerna för att
            de i sin tur ska kunna bestämma hur den ska visas upp.
          </note>
          <note>
            Så några ord om boken. Det är vi i kulturutskottet som ändå har
            målen med läsandet. Skönlitteratur på bredden är dyrt i dag. Alla
            jagar billig pocket, och urvalet är selektivt.
          </note>
          <note>
            Har ni förresten läst Mary Wollstonecrafts bok?
          </note>
          <note>
            Tasso har det. En fantastisk bok. Vilken kvinnlig pionjär! Helt
            otroligt. Den kostar över 300 kr. På senare år har jag inte heller
            hittat t.ex. Noam Chomsky i pocketupplaga. Han fanns en gång på
            70-talet i pocketupplaga. Det var nog boken I krig med Asien.
          </note>
          <note>
            Den kunde man köpa då. Betänk vilka stora utgifter studenterna
            i dag har för litteratur.
          </note>
          <note>
            Jag är orolig för läsandets avsmalning och vill påminna kulturministern
            om Kulturutredningen. Där sade alla partier unisont att om vi
            måste införa en kulturmoms i Sverige - det var EU som tryckte
            på -
          </note>
          <note>
            ska den vara den lägsta, 6 %, och inkludera boken.
          </note>
          <note>
            Så några ord om bibliotek. Alla kommuner gör inte som man gör
            i Stockholm, lägger ned biblioteken. I t.ex. Katrineholm på biblioteket
            Ängeln samarbetar man med ungdomar, med utställningar, med
          </note>
          <note>
            Riksutställningar. Man har olika verksamheter och ett öppet bibliotek.
            Och det är alltid fullt med folk där.
          </note>
          <note>
            Dessutom bygger Katrineholm ut sina biblioteksfilialer. Vi hoppas
            på ett förtydligande av bibliotekslagen, för det behövs.
          </note>
          <note>
            Så kort några ord om tidskrifter. De årliga återkommande evenemang
            som kulturtidskrifterna arrangerar skriver regeringen mycket positivt
            om. Men inga nya medel föreslås. Frågan behöver ses över, menar
            vi. Också stödet till invandrar- och minoritetsmedierna behöver
            ses över. Där har Miljöpartiet ett eget förslag. Säg att man öronmärker
            15-20 % av medlen för professionell översättning av de olika invandrar-
            och minoritetsmediernas upplagor. Vi kan inte läsa dem, och man
            kan inte läsa varandras tidningar. Och det är inte bra för en
            ökad förståelse i samhället. Vi tycker att det är en bra idé.
          </note>
          <note>
            Så kulturarvet, där miljöbalken gör det möjligt att inrätta kulturreservat.
            Anslaget är nu fördubblat, och vi väntar på att det ska användas.
            Men för att det ska kunna användas krävs det samarbete med Naturvårdsverket.
            Vissa definitioner behöver klargöras.
          </note>
          <note>
            Ända sedan vi inrättade Nationalstadsparken i Stockholm har man
            inte lyckats definiera vad ett historiskt landskap är. Vi väntar
            på att man ska snabba upp utvecklingen.
          </note>
          <note>
            Det gäller också arkeologifrågan där mycket återstår att önska.
            Vi har konflikten i Lund. Vi samlar på oss mycket föremål, och
            det ska vi göra. De ska dessutom vårdas. Men någon måste ta ansvar
            för att de också förvaltas. Det här är komplicerade frågor och
            vi hoppas att de får en snar lösning.
          </note>
          <note>
            När det gäller nya infrastrukturer och planeringen av dem finns
            det en klar tendens att man glömmer bort eller helt negligerar
            kulturarvet. I Västerhaninge gjorde man t.ex. nyligen ett sensationellt
            fynd, ett femkantigt tempel. Man tror att det är från 400 f.Kr.
          </note>
          <note>
            Liknande tempel har aldrig hittats i Sverige förut.
          </note>
          <note>
            Folk vallfärdade dit för att titta på utgrävningarna, och det
            var väl bevarat. Träpelare fanns kvar. Och vad hände sedan? Tja,
            kommunen bestämde att skyffla bort alltihop. Det ligger nu i en
            hög, och man bygger bostäder för 50-plus på området. Det är en
            präktig skandal. Det är Riksantikvarieämbetet som är ansvarigt.
            Man måste mer ut på fältet och öka kommunpolitikernas kunskap
            om deras skyldigheter.
          </note>
          <note>
            Så tänker jag avsluta med att ställa en fråga till kulturministern
            vad gäller arbetet med bilden av kvinnan i medierna.
          </note>
          <note>
            Ända sedan kvinnokonferensen i Beijing och förtydligandet i New
            York i somras säger man att världens länder, med hänvisning till
            pressfriheten, ska uppmuntra medierna att vidta självsanerande
            åtgärder när det gäller bilden av kvinnan i medierna. Det slogs
            fast att det är ländernas regeringar som är ansvariga för att
            bilden av kvinnan i medierna är jämställd. Nu visar ny forskning
            att den kvinnliga representationen i medierna är dålig. Och det
            är väl ingen som är förvånad över den forskningen. Men nu vill
            jag veta hur regeringen arbetar med frågan.
          </note>
          <note>
            Tack för tålamodet med att jag pratar för tre stycken på en gång.
          </note>
          <note type="speaker">
            Anf. 69 LENNART KOLLMATS (fp) replik:
          </note>
          <note>
            Fru talman! Jag har samma förutsättningar som
          </note>
          <note>
            Ewa Larsson. Hon pratar för tre, jag pratar för hela partiet.
            Därmed hinner man inte allt.
          </note>
          <note>
            Ewa Larsson säger sig ju vara för en sänkt bokmoms. Så långt
            är det bra. Men jag vill veta hur mycket Ewa Larsson och Miljöpartiet
            är beredda att sätta bakom det kravet i förhandlingar, vad det
            är värt. Det kostar ju lite grann. Vad är Miljöpartiet berett
            att spara på eller offra för att få fram en bokmomssänkning? Eller
            är det bara fina ord som inte förpliktigar till något speciellt
            - en flört med nuvarande och blivande bokläsare och med studenter
            i förhållande till deras kurslitteratur? Det var det ena.
          </note>
          <note>
            Det andra är ett svar när det gäller public service.
          </note>
          <note>
            Jag delar Ewa Larssons bekymmer över de uppgifter som har kommit
            fram om bristande betalningsvilja.
          </note>
          <note>
            Jag vet inte riktigt vad det pekar på mer än att jag tror att
            man upplever licensen som en skatt. Det är ungefär samma sak.
            Det är vi här som beslutar om hur hög den ska vara. Att vi nu
            inte vill höja den beror på att vi är emot vad vi tycker är skattehöjningar.
            Det är det ena enkla svaret.
          </note>
          <note>
            Det andra är att man får rätta mun efter den matsäck man tilldelas.
            Men problemet är mycket djupare.
          </note>
          <note>
            Det är, precis som Ewa Larsson tar upp, finansieringen framöver
            med de ändrade förutsättningar vi nu får med t.ex. möjligheter
            att se TV via dator. Tar man bort det här med licens och ersätter
            den med något annat - om det ska vara skatt eller fond eller något
            annat vet jag inte i dag men det håller vi på att titta på
          </note>
          <note>
            - sparar man in Radiotjänst och kontrollanter. Man sparar också
            in registrering när folk köper TV-
          </note>
          <note>
            apparater och liknande. För Ewa Larsson vill väl inte införa
            en registrering även när vi köper datorer?
          </note>
          <note type="speaker">
            Anf. 70 EWA LARSSON (mp) replik:
          </note>
          <note>
            Fru talman! Nej, bevare mig väl, om vi börjar med det sista.
            En obligatorisk avgift är ju lätt att man inte uppfattar som skatt.
            Frågan är vad det är för skillnad mellan en obligatorisk avgift
            och en skatt. Medierna utvecklas, och i dag betalar du för innehav
            av en TV-
          </note>
          <note>
            apparat, en TV-apparat som du kan använda för dataändamål och
            TV-spel och som du i framtiden kommer att än mer kunna använda
            för interaktiva tjänster.
          </note>
          <note>
            Det blir svårt att logiskt förklara varför du ska betala för
            innehavet.
          </note>
          <note>
            Man måste tänka på att systemet kom till när det inte fanns det
            utbud som finns i dag och som alltfler använder sig av. Jag tycker
            att vi bör kunna diskutera att finansiera public service på andra
            sätt, t.ex. direkt via skattsedeln och även på andra sätt.
          </note>
          <note>
            När det gäller bokmomsen välkomnar Miljöpartiet att Folkpartiet
            nu är med på banan när det gäller att sänka bokmomsen. Vi har
            haft det i vårt partiprogram så länge vi har haft ett partiprogram.
            Det är i 20 år. Vi tycker att det är rimligt att i det partiprogrammet
            inte ha någon moms på böcker alls. Men eftersom utvecklingen har
            gått framåt eller bakåt eller hur jag ska tolka EU-inträdet och
            vi i dag har skyldighet att ha en generell kulturmoms kan vi tycka
            att det är rimligt, precis som Kulturutredningen där alla partier
            var överens, att även boken inkluderas av den lägsta kulturmomsen,
            6 %.
          </note>
          <note type="speaker">
            Anf. 71 LENNART KOLLMATS (fp) replik:
          </note>
          <note>
            Fru talman! Det är bra att vi är eniga om att fundera över finansieringen
            av public service, för public service är oerhört viktig. Också
            om det är vi eniga.
          </note>
          <note>
            Jag har i dag ingen lösning på detta. Vi jobbar för närvarande
            intensivt med detta i partiet.
          </note>
          <note>
            Det är också en balansgång mellan public service oberoende och
            det statliga inflytandet, som man inte ska glömma. Det är riksdagen
            som fastställer TV-
          </note>
          <note>
            avgiften, liksom riksdagen också fastställer skatt.
          </note>
          <note>
            Möjligtvis kan man hitta en tillräckligt oberoende ställning
            eller ha en annan möjlighet till finansiering.
          </note>
          <note>
            Detta tarvar mycket av "tänk", som det numera heter på floskelspråk.
          </note>
          <note>
            Vad gäller bokmomsen är skillnaden den att Miljöpartiet nu sitter
            med i regeringsunderlaget och av och till talar om att man fått
            igenom förslag. Det är därför som jag undrar vad Miljöpartiet
            är berett att spara in på för att få igenom bokmomssänkningen
            och inte bara ha den i partiprogrammet.
          </note>
          <note type="speaker">
            Anf. 72 EWA LARSSON (mp) replik:
          </note>
          <note>
            Fru talman! Det går ju väldigt bra för Sverige just nu, Lennart
            Kollmats. Det finns utrymme för skattesänkningar. Många partier
            har olika förslag till skattesänkningar. Det vore väldigt bra
            om vi gemensamt inte bara i kulturutskottet utan hela vägen upp
            till finansutskottet kunde vara överens om att det finns ett finansiellt
            utrymme för att sänka bokmomsen. Det gör ju det. Vi behöver alltså
            inte spara på någonting.
          </note>
          <note>
            Det är väldigt enkelt för oss politiker att föreslå sänkt bokmoms.
            Det har vi också gjort, och det kommer vi att fortsätta att göra.
          </note>
          <note>
            Vi hoppas att regeringen till slut ska tycka att det här är en
            så pass viktig skattesänkningsfråga att den går före andra skattesänkningar.
            Det är en väldigt viktig fråga.
          </note>
          <note type="speaker">
            Anf. 73 ÅKE GUSTAVSSON (s):
          </note>
          <note>
            Fru talman! Jag ska koncentrera mig på två saker.
          </note>
          <note>
            Det gäller för det första några synpunkter på övergripande kulturpolitik
            och för det andra public service.
          </note>
          <note>
            När det gäller den övergripande kulturpolitiken vill jag göra
            en positionsmarkering, nämligen att den socialdemokratiska synen
            på kulturen innebär att denna är en dimension i samhället, alltså
            mer än bara en sektor. Det är en dimension i människors liv och
            en drivkraft till samhällsutveckling. Därför finns det också en
            viktig jämlikhetsaspekt i sammanhanget, som innebär att alla människor
            ska få möjlighet att utveckla sin skapande kraft och ta del av
            kulturlivet.
          </note>
          <note>
            När man diskuterar de kulturpolitiska målen tror jag att det
            är ganska viktigt att framför allt till Lennart
          </note>
          <note>
            Kollmats säga att beslut om de kulturpolitiska mål som vi nu
            diskuterar fattades 1996, alltså inte 1974.
          </note>
          <note>
            Jag säger det därför att det beslut som togs 1996 hade föregåtts
            av ett mycket långt arbete i den kulturpolitiska utredningen.
            Riksdagen tog sedan beslut efter förslag från regeringen om fastställande
            av de kulturpolitiska målen. Folkpartiets representant i utskottet
            vid den tidpunkten medverkade mycket aktivt i detta sammanhang,
            och vi fick en bredd i besluten. Moderaterna hade liksom även
            Miljöpartiet på någon punkt en avvikande mening, men det var fråga
            om en bred markering av att det var fråga om nationella mål.
          </note>
          <note>
            Vi har haft dessa mål i ungefär fyra år, och Lennart Kollmats
            vill nu riva upp dem. Det innebär att han inte vill medverka till
            att de får det ordentliga genomslag som de tidigare målen faktiskt
            fick. Jag tycker att det är beklagligt att Folkpartiet här i riksdagen
            har valt att inta den ståndpunkten.
          </note>
          <note>
            Birgitta Sellén använde uttrycket "den kulturella allemansrätten".
            Jag tycker att det är ett bra uttryck.
          </note>
          <note>
            För mig handlar det om en ökad tillgänglighet, alltså att kulturen
            ska finnas i hela landet. Det är viktigt att vi medverkar till
            att kulturens värden görs tillgängliga för alla människor. Här
            har samhället i vid mening också ett ansvar för en bra infrastruktur.
            Det gäller exempelvis samlingslokaler, som Birgitta Sellén själv
            var inne på, det gäller skolan, det gäller radio och TV
          </note>
          <note>
            och det gäller barnen.
          </note>
          <note>
            Inom parentes sagt är jag när det gäller barnen förvånad över
            att moderaterna i sin mångordiga reservation inte nämner barnen
            med ett enda ord.
          </note>
          <note>
            Jag vill också passa på att säga till Elisabeth Fleetwood att
            det inte är sant att socialdemokraterna är motståndare till sponsring.
            Hade vi varit det skulle vi ha medverkat till en annan utgångspunkt
            för diskussionen.
          </note>
          <note>
            Jag tycker att det är bra att företag sponsrar t.ex.
          </note>
          <note>
            Operan och Dramaten, och jag tycker att det är bra att
          </note>
          <note>
            Volvo kan vara med om att sponsra Göteborgssymfonikerna, men
            självklart får inte sponsorerna påverka mål och inriktning i verksamheten.
          </note>
          <note>
            Jag går över till att något kommentera Sveriges
          </note>
          <note>
            Radio, Sveriges Television och Utbildningsradion.
          </note>
          <note>
            Den beredningsgrupp som nu arbetar utgår i stor utsträckning
            från det utmärkta arbete som Anders
          </note>
          <note>
            Ljunggren har gjort i form av en kartläggning och en probleminventering.
            Jag tycker att det är viktigt att slå fast några principer i utgångspunkterna.
          </note>
          <note>
            Den första är att programföretagen ska vara oberoende av politiska
            och kommersiella intressen, och jag menar att avgiftsfinansiering
            garanterar företagets integritet både gentemot staten och gentemot
            kommersiella intressen. Man kan också säga att ett förändrat samhälle
            kräver ändrade förutsättningar. Det är därför självklart att vi
            ganska förutsättningslöst får gå igenom villkoren för public service-företagen.
            Vi vet dock att de åtnjuter en hög grad av förtroende hos den
            svenska allmänheten. De som i morse t.ex. åkte tunnelbana och
            hade tillfälle att läsa Metro kunde då se att det gjorts trovärdighetsmätningar
            där Sveriges
          </note>
          <note>
            Television fått ett mycket gott betyg. Undersökning efter undersökning
            har givit samma resultat. Detta visar att vi i detta sammanhang
            har ett ansvar.
          </note>
          <note>
            Programbolagen har ju många och viktiga uppgifter. En uppgift
            är att ta ansvar för att erbjuda ett programutbud också för etniska
            och språkliga minoriteter. Jag tycker inom parentes sagt att t.ex.
            Utbildningsradion inför en kommande tillståndsperiod faktiskt
            borde kunna göra mer än vad som för närvarande sker i det här
            sammanhanget. Jag tror också att det är rimligt att vi har en
            speciell policy när det gäller funktionshindrade. Jag syftar framför
            allt på syn- och hörselskadade, som public service-företagen har
            ett speciellt ansvar för. Vi vet att inga andra programbolag tar
            ansvar för dessa grupper. De kommer säkert inte heller i framtiden
            att göra det.
          </note>
          <note>
            En annan punkt är att det är viktigt att vi tydliggör kraven
            på regional produktion. Det förekommer med jämna mellanrum ett
            ifrågasättande av dessa, t.ex.
          </note>
          <note>
            målet att 55 % av produktionen ska vara förlagd utanför Stockholmsområdet.
            Jag tycker att ett sådant mål måste kvarstå. Det har ifrågasatts
            bl.a. från den utgångspunkten att det leder till att man inte
            förlägger någon tung produktion ute i landet utan att det med
            den modell som man har skulle vara naturligt att låta den vara
            koncentrerad till Stockholm.
          </note>
          <note>
            Jag tycker att det är ett felaktigt synsätt, men om det finns
            en sådan fara, tror jag att utläggningsmålet måste kopplas till
            ett ekonomiskt eller annat verifierbart mål i dessa sammanhang.
            Jag tycker alltså att det är viktigt att målen kvarstår men eventuellt
            kompletteras med någon form av kvalitetsmål.
          </note>
          <note>
            Jag har i några sammanhang sagt - och det vill jag återigen betona
            - att bolaget heter Sveriges Television, inte Stockholms Television.
          </note>
          <note>
            Jag måste något återkomma till moderaterna. De skriver i motion
            K400 käckt: Sälj ut Utbildningsradion! I motioner som behandlats
            tidigare år har man skrivit: Sälj ut SVT 2! Sälj ut P4! Snäva
            av programverksamheten till något som är mer inriktat på eliterna!
            Jag ser i moderaternas motion inget av de här ordvalen utöver
            det som gäller Utbildningsradion.
          </note>
          <note>
            Därför skulle jag vilja fråga Elisabeth Fleetwood eller någon
            annan moderat företrädare i debatten var moderaterna står i dag.
            Har ni närmat er oss? Avstår ni från de stora röjningsfesterna,
            där man ska hugga bort viktiga delar av public service-verksamheten?
          </note>
          <note>
            Om så är fallet, hälsar jag er gärna välkommen till den stora
            majoritet som vill stå upp för public service-verksamheten.
          </note>
          <note>
            TV-avgifterna har diskuterats. Det är viktigt att vi slår vakt
            om TV-avgiften. Jag har noga följt den debatt som har varit. Jag
            är övertygad om att Radiotjänst i Kiruna kommer att göra ingående
            kontroller.
          </note>
          <note>
            Jag vill bara säga ett par saker som kommentar till en alternativ
            skattefinansiering.
          </note>
          <note>
            Oberoendet för public service-företagen är ett viktigt skäl till
            att TV-avgiften tas ut i särskild ordning och inte via skatten.
            Man har armslängds lucka till politikerna i det fallet. Jag ska
            gärna medge att det kan finnas problem med det. Ett sådant problem
            kan vara avgiftsskolket och den tekniska utvecklingen.
          </note>
          <note>
            Det är bakgrunden till att regeringen har tillsatt en utredningsman
            som ska titta på frågorna. Dessutom gör Radiotjänst i Kiruna årligen
            en undersökning om hur det förhåller sig. Radiotjänst har fram
            till nu uppskattat att ungefär 8 % av de som borde betala är skolkare.
            Den frågan får vi anledning att återkomma till i den vidare beredningen.
          </note>
          <note>
            Moderaterna och Folkpartiet säger nej till höjningen av TV-avgiften
            med blygsamma 24 kr. Att
          </note>
          <note>
            Moderaterna gör det kan jag förstå. Men jag har svårare att följa
            med om Folkpartiet, som säger sig vilja slå vakt om public service,
            vill medverka till att rundradiokontot redan i år får röda siffror.
            De klarar inte sitt uppdrag att få in tillräckligt med pengar
            för verksamheten.
          </note>
          <note>
            Fru talman! Det är viktigt att vi ligger i framkant av den tekniska
            utvecklingen också när det gäller public service-företagen. Vi
            tar nu ställning till en digitalisering, som innebär att digital
            TV kommer att kunna följas i stort sett i hela landet. På motsvarande
            sätt är det viktigt att kunna satsa på digital radio, det som
            kallas för DAB. Här sker en utveckling runtom i andra länder.
            Det är en viktig förutsättning för att kunna utveckla och stärka
            public serviceverksamheten.
          </note>
          <note>
            Fru talman! Med dessa ord ber jag att få yrka bifall till kulturutskottets
            hemställan på samtliga punkter.
          </note>
          <note type="speaker">
            Anf. 74 LENNART KOLLMATS (fp) replik:
          </note>
          <note>
            Fru talman! Det var utmärkt med Åke Gustavssons ställningstagande
            kring sponsring. Det besparade mig en fråga med anledning av kulturministerns
            uttalande för någon vecka sedan. Hon sade då att det med sponsring
            blir någon sorts hemkänsla, en äganderätt, som innebär att sponsorerna
            styr verksamheten. Det känns som om man träder in i någon annans
            vardagsrum i stället för i en allmänfinansierad kulturverksamhet.
            Det speglar en helt annan inställning till sponsring.
          </note>
          <note>
            Jag vill påpeka för Åke Gustavsson att jag sade i mitt inlägg
            att målen omarbetades 1996. Jag vet inte om det var då Åke Gustavsson
            diskuterade motorväg mellan Borås och Jönköping med en kollega
            från
          </note>
          <note>
            Borås. Dessutom poängterade jag att det finns en viktig skillnad.
            Det ena var statliga kulturmål. Det andra var nationella mål.
            Det är för mig en viktig skillnad, och det sade jag i mitt anförande.
            Skillnaden nu är att vi i Folkpartiet vill utveckla målen ytterligare.
          </note>
          <note>
            Slutligen vill jag säga följande som svar på ytterligare en fråga.
            Det gläder mig att jag får till stånd en debatt i kulturfrågor
            med mina inlägg. Åke Gustavsson sade att rundradiokontot redan
            i år får röda siffror. Jag lovar att det inte kan bero på vårt
            förslag att bibehålla avgiften för nästa år.
          </note>
          <note type="speaker">
            Anf. 75 ÅKE GUSTAVSSON (s) replik:
          </note>
          <note>
            Fru talman! Dessvärre kan det nog komma att bli så. Om Radiotjänst
            är duktigare på att få in TV-
          </note>
          <note>
            avgifterna - och det tror jag att Radiotjänst kan vara -
          </note>
          <note>
            behöver den situationen inte uppstå. Det är snarast så att det
            är trångt redan med en höjning med 24 kr.
          </note>
          <note>
            Lennart Kollmats tar upp de kulturpolitiska målen. Uppriktigt
            sagt kan jag inte se på vilket sätt målen utvecklas genom det
            förslag som Folkpartiet har lagt fram, i förhållande till de nu
            gällande målen. Om en princip är vi nog hyggligt överens, nämligen
            att det är värdefullt om målen kan vara utvärderingsbara.
          </note>
          <note>
            Det är möjligt att man, utifrån nu gällande mål, kan diskutera
            det vidare.
          </note>
          <note>
            Fru talman! Eftersom jag höll mitt anförande förra gången svarade
            jag inte på den fråga som Lennart
          </note>
          <note>
            Kollmats ställde i sitt anförande, om jag har förtroende för
            att mina partikamrater i Jönköpings län klarar fördelningen av
            kulturanslagen. Svaret på den frågan är enkelt: Självklart har
            jag det.
          </note>
          <note>
            Här handlar det om vilket ansvar man ska ha på nationell, regional
            respektive lokal nivå. Den s.k.
          </note>
          <note>
            PARK-kommitten har nu lagt fram sitt betänkande.
          </note>
          <note>
            Där diskuteras de relationerna, inte minst på kulturområdet.
            Den utredningen är nu föremål för remissbehandling. Jag vill för
            min del avvakta de synpunkter som kommer in från olika håll, inte
            minst från olika regionala organ i detta sammanhang.
          </note>
          <note>
            Svaret på Lennart Kollmats fråga är att jag har fullt förtroende
            för de socialdemokrater som sitter i de regionala organen i Jönköpings
            län.
          </note>
          <note type="speaker">
            Anf. 76 LENNART KOLLMATS (fp) replik:
          </note>
          <note>
            Fru talman! Jag hade hoppats att Åke Gustavsson också hade förtroende
            för de folkpartistiska ledamöterna på den regionala nivån. Jag
            är positiv till min läggning och noterar med tillfredsställelse
            Åke Gustavssons svar och försöker förstå att det finns en antydan
            till en positiv inställning till att kunna lägga ut en kulturpåse.
            Det är viktigt att den ska användas till kultur. Sedan har regionen
            själv att göra en fördelning mellan olika kulturella verksamheter.
          </note>
          <note type="speaker">
            Anf. 77 ÅKE GUSTAVSSON (s) replik:
          </note>
          <note>
            Fru talman! Eftersom Folkpartiet och Socialdemokraterna samregerar
            i landstinget i Jönköpings län kan jag inkludera Folkpartiet.
          </note>
          <note>
            Fru talman! En sak till. Det gäller Riksteatern och
          </note>
          <note>
            Riksutställningar, som Lennart Kollmats ville skära ned på. Lennart
            Kollmats har nu inte tillfälle till ytterligare repliker.
          </note>
          <note>
            Den verksamhet som Riksteatern och Riksutställningar har möjliggör
            en del stora produktioner som annars inte hade kunnat komma till
            stånd. Jag ska ta två exempel. I somras kunde åtskilliga, inte
            minst unga människor, njuta av uppsättningen av musikalen
          </note>
          <note>
            Hair. Parken Zoo i Eskilstuna hade inte haft en chans att visa
            den, om man inte kunnat göra en turnésatsning, bl.a. tillsammans
            med Parkteatern i Stockholm.
          </note>
          <note>
            För något år sedan gjorde Riksutställningar en turné som hette
            Spåra staden, som bl.a. SJ var med och sponsrade. Man kunde runtom
            i landet visa på arkitektur, hur staden växer fram, ljuset i staden
            osv. I
          </note>
          <note>
            anslutning till det arrangerades ett antal seminarier.
          </note>
          <note>
            Om Riksutställningar inte hade funnits, hade man inte haft den
            chansen. Man ska vara försiktig när man går på den här typen av
            viktiga nationella institutioner.
          </note>
          <note>
            Jag försökte att inte vara alltför polemisk, eftersom jag vet
            att Lennart Kollmats nu inte har möjlighet till replik.
          </note>
          <note type="speaker">
            Anf. 78 ELISABETH FLEETWOOD (m) replik:
          </note>
          <note>
            Fru talman! Jag blev lite förvånad över Åke Gustavssons angrepp
            på att barnen inte finns med i vår partimotion. Jag slog upp den,
            och bland det första jag träffade på var skolan. Vilka är det
            som går i skolan om inte barnen? Det är väl känt hur jag i ganska
            många år har talat om skolans betydelse för alla barn, både förskola
            och skola. Det gäller hela vägen upp. Naturligtvis har vi inte
            glömt barnen, Åke Gustavsson. Det var ett lite fult påhopp.
          </note>
          <note>
            Låt mig ta ett exempel när det gäller sponsring.
          </note>
          <note>
            Det vore bra - jag är ledsen att behöva säga "vore" -
          </note>
          <note>
            om jag kunde tro på Åke Gustavssons ord om att ni inte är emot
            sponsring. När jag satt i styrelsen för
          </note>
          <note>
            Statens konstmuseer för ganska många år sedan fanns det absolut
            ingenting kvar till verksamhet när man hade betalat lokalkostnader,
            löner och de säkerhetskostnader som följer med museerna. All verksamhet
            bekostades av sponsorpengar. Det visar hur viktiga sponsormedlen
            är på toppen just för att de kan gå till verksamheten. Det är
            precis samma sak i dag både med Statens konstmuseer och med många
            andra verksamheter.
          </note>
          <note>
            Jag har framför mig ett protokoll där kulturministern säger följande
            med anledning av sponsring. Hon får frågan varför inte alla skulle
            ha tillgång till kultur bara för att man lägger ut det på entreprenad
            eller betalar det med sponsorpengar. Då svarar kulturministern:
            Det är för att sponsring innebär t.ex. att det inte är vår allmänna
            angelägenhet, vår allmänna tillgång, om sponsringen antar de dimensioner
            som
          </note>
          <note>
            Stockholms borgerliga ledning är ute efter.
          </note>
          <note>
            Jag har inte hört talas om att Stockholms borgerliga ledning
            är ute efter några sponsorpengar mer än i den dimension som redan
            gäller, som brukar vara 2-
          </note>
          <note>
            4 %.
          </note>
          <note type="speaker">
            Anf. 79 ÅKE GUSTAVSSON (s) replik:
          </note>
          <note>
            Fru talman! Jag refererade i det här fallet inte till
          </note>
          <note>
            Moderaternas motion utan till Moderaternas reservation nr 2 som
            är fogad till utskottets betänkande. Den handlar om utgångspunkterna
            för kulturpolitiken. Det var i det sammanhanget som jag tog upp
            frågan. Sedan beklagar jag att Elisabeth Fleetwood betraktar det
            som ett påhopp.
          </note>
          <note>
            När det gäller sponsring säger Elisabeth Fleetwood: Det vore
            bra om jag kunde tro på vad Åke
          </note>
          <note>
            Gustavsson säger. Jag hoppas att vi alla är ute i ärliga avsikter
            och säger vad vi tycker och hur vi uppfattar situationen. Jag
            tycker faktiskt att Elisabeth Fleetwood ska tro på vad jag säger
            i det här sammanhanget.
          </note>
          <note>
            Både Elisabeth Fleetwood och jag inser ju att sponsring också
            kan innebära ett problem, nämligen om det påverkar verksamhetens
            mål och inriktning.
          </note>
          <note>
            Det finns också där gränser som man bör sätta i dessa sammanhang.
            Det är inte bara svart eller vitt. Vi måste ändå försöka att problematisera
            frågeställningen något. Det tror jag att vi alla tjänar på, inklusive
            sponsorerna, och framför allt institutionernas trovärdighet.
          </note>
          <note type="speaker">
            Anf. 80 ELISABETH FLEETWOOD (m) replik:
          </note>
          <note>
            Fru talman! När det gäller det sista - påverkan, mål och inriktning
            - är vi helt eniga. Det är inte frågan om det. Däremot kan det
            för företagen vara en tillgång att få synas i en sådan positiv
            verksamhet genom annonsering och annat.
          </note>
          <note>
            Glöm inte bort det som jag uppfattar som det allra viktigaste.
            Man kan få med nya grupper, nya åskådare och nya medverkande,
            genom att företaget får vissa förmåner. Det kan t.ex. få hyra
            teatern, om det nu gäller en teater, en kväll för sina anställda.
          </note>
          <note>
            Vi vet att det många gånger har hänt att anställda en sådan kväll
            för första gången har gått på en teater och återkommit regelbundet
            därefter. Då har sponsringen gjort just det som vi alla vill,
            nämligen spritt kulturen till flera.
          </note>
          <note type="speaker">
            Anf. 81 ÅKE GUSTAVSSON (s) replik:
          </note>
          <note>
            Fru talman! Det här kan kanske bli mycket skrik för lite ull.
            Jag ska bara nöja mig med att nu konstatera att utgångspunkten
            för företagen är att det är en tillgång för dem att sponsra. Inget
            företag tar på sig en utgift om det inte ser det som en satsning
            i något sammanhang. Det kan vara en satsning på marknadsföring
            eller någonting annat. Det är det yttersta syftet för verksamheten.
          </note>
          <note>
            Jag vill lägga till en sak som jag inte tror är oviktig. Det
            är viktigt att företag känner sig som en del av det lokalsamhälle
            som de verkar i. Det tycker jag mig också märka i större utsträckning.
            Om ett utrikes uttryck tillåts finns det ett amerikanskt uttryck
            som säger att man ska vara a good citizen, dvs. en god samhällsmedborgare.
          </note>
          <note>
            Jag tycker att Svenska Spel i Visby i det sammanhanget illustrerar
            det på ett väldigt bra sätt. Där är man varje år vecka 32 med
            och sponsrar Medeltidsveckan i Visby. Den hade inte alls fått
            den omfattningen den har om inte Svenska Spel varit med.
          </note>
          <note type="speaker">
            Anf. 82 EWA LARSSON (mp) replik:
          </note>
          <note>
            Fru talman! Jag vill först bara kommentera det som Åke Gustavsson
            sade sist. Det är dessutom förbjudet med Coca-Colaburkar på Medeltidsveckan.
          </note>
          <note>
            Det innebär att man inte sponsrar hur som helst utan har en medveten
            kultursponsring. Det tycker jag är det allra bästa.
          </note>
          <note>
            Jag vill ställa en fråga om public service-bolagens frihet, som
            Åke Gustavsson tog upp. En obligatorisk avgift garanterar frihet,
            sade Åke Gustavsson. Men det är ju riksdagen som avgör storleken
            på avgiften.
          </note>
          <note>
            Så var det med den friheten!
          </note>
          <note>
            Det är också riksdagen som fastställer public service-avtalet,
            det är riksdagen som fastställer sändningstillståndet, och det
            är regeringen som fastställer anslagsvillkoren. Vad skulle skillnaden
            bli om man i stället direktfinansierade? Allt detta skulle fortsätta
            att gälla precis som i dag. Det är mycket pengar det handlar om.
            Det är en stor fråga, och jag tycker att det är viktigt att man
            debatterar den.
          </note>
          <note>
            När betalningsviljan har sviktat i andra EU-länder har t.ex.
            public service-kanaler sålts ut. Det finns partier här i riksdagen
            som föreslår det. Eller så har man infört reklam i public service-kanaler.
            Det finns också partier här i riksdagen som tycker att man ska
            göra det. Det vill inte Miljöpartiet.
          </note>
          <note>
            Om nu utvecklingen blir att allt färre vill betala för innehav
            av TV - eller medieburk, som det blir framöver - hur vill då Åke
            Gustavsson garantera en stark, bred och högkvalitativ public service?
          </note>
          <note type="speaker">
            Anf. 83 ÅKE GUSTAVSSON (s) replik:
          </note>
          <note>
            Fru talman! När det först gäller historieskrivningen är det inte
            korrekt att allt färre betalar avgiften.
          </note>
          <note>
            Radiotjänst har sedan någon månad tillbaka noterat en stigande
            trend. Det har inte varit all time high, men år 2000 har varit
            ett av de bättre åren ur den synpunkten.
          </note>
          <note>
            Den andra frågan gäller friheten och oberoendet från politiken.
            Om bolagen finansieras via statsbudgeten finns risken att de återkommande
            hamnar i en politisk diskussion med de politiska partierna, regeringen
            osv.
          </note>
          <note>
            Man skulle kunna säga: Nu är budgetläget ansträngt, och det är
            angeläget att vi satsar på andra områden. Därför får vi hålla
            tillbaka på radio och TV, och därför håller vi tillbaka anslagen.
          </note>
          <note>
            I stället har programbolagen själva genom sitt dotterbolag ansvaret
            för att plocka in pengarna, som staten inte har med att göra i
            den delen.
          </note>
          <note>
            Sedan är det slutligen korrekt att riksdagen fattar två beslut
            om anslaget till public service-företagen.
          </note>
          <note>
            Det ena gäller avgiftens storlek. Det andra gäller hur mycket
            anslag vardera av programbolagen ska få efter den fördelningsprincip
            man har.
          </note>
          <note>
            Självklart ska man i beredningen diskutera allt detta förutsättningslöst.
            Men jag vill varna för att man kan hamna ur askan i elden genom
            att säga: Nu tar vi det skattevägen, och då blir det inga problem.
            Jag tror faktiskt inte att det är riktigt så enkelt. Det gör jag
            framför allt av det skälet att bolagen riskerar att hamna i ett
            större beroende av statsmakterna.
          </note>
          <note>
            Sedan får man i beredningen också diskutera hur man ska ha det
            med anslagsvillkor, sändningstillståndet och kanske med bolagsordningen.
            Kanske ska man också fundera lite grann på radio- och TV-lagen.
          </note>
          <note>
            Men det är inte någon fråga som vi nu har att ta ställning till.
            Nu gäller den konkreta frågan TV-avgiften.
          </note>
          <note type="speaker">
            Anf. 84 EWA LARSSON (mp) replik:
          </note>
          <note>
            Fru talman! Vi har en väldigt stark betalningsvillighet i Sverige
            för TV-avgifter jämfört med i våra europeiska grannländer. Men
            frågan är hur länge vi kan hålla kvaliteten på public service-TV
            så att de som betalar vill fortsätta att betala. Hur kan vi i
            framtiden motivera att man betalar för en medieburk med vilken
            man gör så mycket annat än ser på public service-TV?
          </note>
          <note>
            Det är en viktig fråga. Man måste se på den ur flera olika aspekter.
            Det behövs mycket pengar för att hålla kvaliteten. Det gäller
            bl.a. den kvalitet som vi i
          </note>
          <note>
            Public service-beredningen vill att bolaget ska ha. Vi ställer
            en mängd olika höga krav på utbudets utformning, och riksdagen
            fastställer det. Riksdagen fastställer också avgiftens storlek.
          </note>
          <note>
            Jag menar att vi i dag har ett stort inflytande på att kunna
            bevara en bra public service. Om man betalar direkt över skattsedeln
            blir ansvaret tydligare än vad det är i dag. Men jag medger att
            det kan finnas en del som kan få den missuppfattning som Åke Gustavsson
            är rädd för.
          </note>
          <note>
            Om det är en stigande trend att fler betalar eller inte i Sverige
            vill jag inte diskutera. Jag har inte granskat siffrorna exakt.
            Men jag vet att det är en allmän attityd i samhället att man struntar
            i att betala.
          </note>
          <note>
            Det är ungdomar som inte ser något skäl att betala avgiften.
          </note>
          <note>
            Det finns också de som av ekonomiska skäl lägger räkningen till
            Radiotjänst längst ned i bunten, och de kommer aldrig ned till
            just den räkningen. Det vore synd om de i framtiden inte hade
            möjlighet att kunna se public service-TV.
          </note>
          <note type="speaker">
            Anf. 85 ÅKE GUSTAVSSON (s) replik:
          </note>
          <note>
            Fru talman! Vi behöver inte fortsätta den här diskussionen så
            mycket längre. Jag ska bara göra några konstateranden.
          </note>
          <note>
            Det ena är att vi i det ordentliga land som Sverige är inte vet
            exakt i dag hur många hushåll vi har eftersom vi inte har haft
            någon folk- och bostadsräkning sedan 1990, tror jag att det var.
            Det är ju den man relaterar till när man säger att si och så många
            procent av hushållen skolkar osv. Det är den ena osäkerhetssiffran.
          </note>
          <note>
            Det andra är att alla hushåll faktiskt inte har någon
          </note>
          <note>
            TV, och då ska de heller inte betala någon TV-avgift.
          </note>
          <note>
            Därför kan man inte heller av det skälet säga att
          </note>
          <note>
            100 % ska betala.
          </note>
          <note>
            Det tredje är att det kan finnas lagliga skäl att inte betala.
            Det gäller visst äldreboende, en del studentboende, klienter,
            sjömän, diplomater osv. som är undantagna i sammanhanget. Det
            går alltså inte att säga:
          </note>
          <note>
            Exakt så här ser det ut. Men man ska ju komma så nära man kan
            i de här sammanhangen.
          </note>
          <note>
            Om man har en TV-apparat och av lagliga skäl är skyldig att betala
            en TV-avgift ska man självfallet göra det. Jag ser ingen bestämd
            tendens att det skulle vara så att skolket i Sverige ökar, vilket
            är den bild som medialt målades upp för någon dag sedan. Jag betvivlar
            det i hög grad, med den insikt som jag har i verksamheten.
          </note>
          <note>
            Däremot håller jag med om att det kan bli problem framöver med
            ny teknik. Lagen knyter an till innehavet av en TV-apparat, och
            har man andra tekniska lösningar och distributionsformer i sammanhanget
            är vi i en ny situation. Denna situation försöker man möta genom
            att titta över det hela.
          </note>
          <note type="speaker">
            Anf. 86 INGER DAVIDSON (kd) replik:
          </note>
          <note>
            Fru talman! Jag börjar med att yrka bifall till reservationerna
            3 och 20. Jag har tydligen sagt någonting annat, har jag fått
            reda på i efterhand.
          </note>
          <note>
            Jag noterar sedan att Åke Gustavsson och kulturministern tycks
            se helt olika på frågan om sponsring.
          </note>
          <note>
            Åke Gustavsson och jag står betydligt närmare varandra än kulturministern
            och jag gör. Jag tror att Åke
          </note>
          <note>
            Gustavsson är inne på att man skulle behöva uppmuntra sponsring
            på olika sätt. Om det ska ske så vet alla att möjligheten till
            avdragsrätt behöver förtydligas. Därför är min fråga till Åke
            Gustavsson: Är han beredd att verka för att reglerna förtydligas?
            Då undviker man att olika skattemyndigheter gör olika bedömningar
            och att det blir en osäkerhet som gör att det är svårt att få
            långsiktighet. Långsiktigheten är ju också en viktig del i sponsorverksamhet
            - det måste bli långsiktigt och under flera år så att kulturverksamheten
            vet vad den har att räkna med.
          </note>
          <note>
            Det är intressant att det dras i gång en debatt angående public
            service och många av de frågor som
          </note>
          <note>
            Översynskommittén sitter och jobbar med. Det är svårt att i ett
            replikskifte tala om precis hur vi står.
          </note>
          <note>
            Jag tycker kanske inte heller att detta är rätt plats och tid
            att göra det på. Det ska nämligen varje parti föra fram, och åsikterna
            ska blötas och stötas mot varandra i den beredningsgrupp som sitter.
            Det handlar t.ex.
          </note>
          <note>
            om hur vi på bästa sätt ska garantera att Sveriges
          </note>
          <note>
            Television och Sveriges Radio verkligen blir en public service-verksamhet
            för hela landet. Hur gör man det på bästa sätt? Är det genom att
            ta en procentsiffra när det handlar om produktion på olika ställen
            i landet, eller kan man göra det på något annat sätt? Det ska
            vi fortsätta att diskutera.
          </note>
          <note>
            Men en fråga som vi ska diskutera här är kvalitetspengarna till
            de olika bolagen. För nästa år får
          </note>
          <note>
            Sveriges Radio bara fem miljoner. Vi har föreslagit ytterligare
            fem. Även det är väldigt lite i förhållande till vad Sveriges
            Television får. Jag vill höra hur Åke
          </note>
          <note>
            Gustavsson ser på skillnaden. Även Sveriges Radio har ju stora
            utgifter för övergången till digital teknik.
          </note>
          <note type="speaker">
            Anf. 87 ÅKE GUSTAVSSON (s) replik:
          </note>
          <note>
            Fru talman! Jag tar det sista först. Jag har för mig att kostnaden
            för Sveriges Radio för övergången till digital teknik har legat
            på 160 miljoner, vilket man också har fått särskilda pengar för.
            Vad vi tycker i det här sammanhanget framgår av betänkandet. På
            den här punkten har Inger Davidson reserverat sig. Jag vill nu
            bara göra en mer principiell markering, nämligen den att jag tror
            att det vore bättre, just med tanke på oberoende och frihet som
            vi har talat om tidigare, att man undviker att öronmärka pengar.
            Det kan uppstå speciella situationer, t.ex. som i samband med
            kvalitetspengarna och nu i övergången till en digital teknik,
            då man av sådana skäl tvingas att göra så här.
          </note>
          <note>
            Men i övrigt tycker jag att man ska försöka hålla rent.
          </note>
          <note>
            Pengarna ska vara generella.
          </note>
          <note>
            Den digitala tekniken är Inger Davidson och jag helt överens
            om såvitt jag förstår. Dessutom tror jag att det är viktigt att
            public service-företagen går före och ligger i framkant i de här
            sammanhangen. I motsats till en del propagandister tycker jag
            att det rullar på ganska hyggligt för TV. Man är uppe i närmare
          </note>
          <note>
            40 000 set up-boxar nu, om jag inte kommer ihåg helt fel. Däremot
            är det trögt på DAB-sidan därför att man inte har någon draghjälp
            på marknaden. Om vi menar allvar med att Sveriges Radio ska få
            en chans att komma in i den digitala tekniken tror jag att det
            är viktigt att vi genom lagstiftning och på annat sätt ser över
            hur vi aktivt ska stödja en utveckling av DAB-
          </note>
          <note>
            tekniken i Sverige. Det är nämligen inte till glädje bara för
            public service, utan det är självfallet till glädje för mediemarknaden
            över huvud taget.
          </note>
          <note type="speaker">
            Anf. 88 INGER DAVIDSON (kd) replik:
          </note>
          <note>
            Fru talman! Vi kan väl ta en vända till då om avgiftsfinansieringen
            i framtiden. Vi är ju överens om den lilla höjning som nu föreslås
            inför nästa år. Hur hela systemet ska se ut ska däremot diskuteras
            i beredningsgruppen.
          </note>
          <note>
            Man kan säga att oberoendet från den politiska sfären inte har
            varit så enormt stort. Det har jag som företrädare för Kristdemokraterna
            i många sammanhang fått uppleva innan vi hamnade i positionen
            att vi kom in i riksdagen. Den politiska styrningen kan alltså
            ske på många olika sätt. Jag ser inte heller någon bättre finansieringsmöjlighet
            i dag än avgiftsfinansieringen. Det är möjligt att skattefinansieringen
            skulle öka beroendet ännu mer. Därför ska vi diskutera det i de
            forum där det ska diskuteras.
          </note>
          <note>
            Jag återkommer till frågan om kvalitetspengarna.
          </note>
          <note>
            Sveriges Radio har en oerhört viktig uppgift i att hålla hög
            kvalitet - och gör det också när det gäller innehållet i många
            av sina program. Men det finns bekymmer i dag på Sveriges Radio.
            Man är orolig för framtiden, och man är framför allt orolig för
            om man ska kunna uppehålla den höga kvalitet som man har haft
            inom kulturbevakning, samhällsdebatt osv. Det är kvalitetspengar
            som det handlar om här. Jag frågar igen varför man gör så olika
            bedömning av Sveriges
          </note>
          <note>
            Television och Sveriges Radio.
          </note>
          <note type="speaker">
            Anf. 89 ÅKE GUSTAVSSON (s) replik:
          </note>
          <note>
            Fru talman! Först ska jag svara på frågan om sponsring, som jag
            glömde i det förra replikskiftet.
          </note>
          <note>
            Jag tycker att lagstiftningen ska vara tydlig och klar.
          </note>
          <note>
            Finns det otydligheter så att man hamnar på olika slutsatser
            i olika delar av landet eller vad det nu kan vara så bör lagstiftningen
            vara klarare och träffa mer exakt.
          </note>
          <note>
            När det gäller Sveriges Radios ekonomi och kvalitetspengarna
            så tror jag att vi alla är medvetna om att läget är kärvt. Ska
            jag vara riktigt uppriktig så hade jag önskat mig att vi hade
            kunnat nå en högre höjning av TV-avgiften. Då hade man lättare
            fått in mer pengar på rundradiokontot, och därmed också kunnat
            öka anslaget. Nu har vi inte det förhållandet, och därför återstår
            för oss nu att vi i den beredning i vilken samtliga partier från
            riksdagen är närvarande får titta också på den här frågan. Det
            står beredningen fritt att ta upp alla frågor om villkoren inför
            en kommande tillståndsperiod. Jag är ganska övertygad om att också
            kvalitetsfrågorna för Sveriges Radio kommer att tas upp i den
            diskussionen. Jag hoppas också att frågor av typ Sisuradio kan
            komma upp. Jag har nämligen fått information om att man där inte
            har fått den utdelning man borde ha fått i förhållande till de
            anslagsvillkor och sändningstillstånd som gäller.
          </note>
          <note type="speaker">
            Anf. 90 BIRGITTA SELLÉN (c) replik:
          </note>
          <note>
            Fru talman! Det var trevligt att Åke Gustavsson gillade vårt
            begrepp "kulturell allemansrätt". Jag hoppas att det kan bli ett
            ord på allas läppar.
          </note>
          <note>
            Jag ställde en fråga till Åke Gustavsson om budgeten och anslaget
            från Svenska Spel till idrotten. I
          </note>
          <note>
            prognoser har det sagts att det skulle uppgå till 120
          </note>
          <note>
            miljoner. I idrottspropositionen pratades t.o.m. om upp till
            200 miljoner. Men år 2000 fick de 93 miljoner, och man föreslår
            att Svenska Spel ska ge ett bidrag på 60 miljoner för år 2001.
          </note>
          <note>
            Det finns väldigt fina och övergripande syften för statsbidragen.
            De ska bidra till att utveckla barns och ungdomars intresse och
            benägenhet för motion, göra det möjligt för alla människor att
            utöva idrott och motion och bidra till att väcka ett livslångt
            intresse för motion och därmed främja en god hälsa hos alla människor.
          </note>
          <note>
            Vi kan bara konstatera att vi inte har nått upp till detta, i
            alla fall inte det sista. De pengar som finns i budgeten i dag
            har inte ökat någonting, och de är redan utportionerade. Det finns
            liksom ingenting mer att ge. Hur ska man komma till rätta med
            detta så att idrottsrörelsen kan planera och möjligen få mer pengar?
            Hur ska man kunna leva upp till den här prognosen? Det skulle
            betyda oerhört mycket om de kunde få 120 miljoner i stället för,
            som nu för år 2001, 60
          </note>
          <note>
            miljoner från Svenska Spel.
          </note>
          <note type="speaker">
            Anf. 91 ÅKE GUSTAVSSON (s) replik:
          </note>
          <note>
            Fru talman! Först vill jag säga att jag har koncentrerat mig
            på de mer övergripande frågorna och på public service. Den som
            har hand om förståndet i utskottsgruppen i den här frågan är Annika
            Nilsson.
          </note>
          <note>
            Jag utgår ifrån att hon kommer att kommentera den här frågan
            senare.
          </note>
          <note>
            Den andra frågan gällde kulturell allemansrätt. Vi kan gärna
            diskutera olika begrepp osv. Jag använde mig av det begreppet.
            Jag tycker att det är ett bra begrepp. Sedan tillför det också
            att samhället tar ansvar för en kulturell infrastruktur. Det tycker
            jag också är mer handfast. Men allemansrätt är ju någonting som
            är positivt. Man menar att detta är öppet för alla. Det ska vara
            en tillgång, en option och en möjlighet för alla. Jag tror inte
            att vi har några större meningsskiljaktigheter på den punkten,
            utan vi är nog tämligen överens.
          </note>
          <note type="speaker">
            Anf. 92 BIRGITTA SELLÉN (c) replik:
          </note>
          <note>
            Fru talman! Jag ser fram emot Annika Nilssons inlägg här. Där
            ser man vådan av att vara ett stort parti. I vårt parti får vi
            ta ansvar för hela biten. Då hade jag kanske kunnat svara om jag
            hade varit i Åke
          </note>
          <note>
            Gustavssons ställe. Nu får jag alltså ge mig till tåls.
          </note>
          <note>
            Jag hoppas att Annika Nilsson även tar upp detta hur vi ska kunna
            få ordning på hälsan för människorna.
          </note>
          <note>
            Vi ser ju att folkhälsan vacklar.
          </note>
          <note type="speaker">
            Anf. 93 ÅKE GUSTAVSSON (s) replik:
          </note>
          <note>
            Fru talman! Jag är tvungen att ta en replik här. Det är ingen
            våda av att vara ett större parti. Det är precis tvärtom. Genom
            att vi är fler kan vi också borra mer i frågorna. Det kommer ni
            att märka på kulturministerns anförande här också. Det är en utomordentligt
            god kvalitet i vårt parti. Vi är ett stort parti, men vi vill
            gärna bli lite större.
          </note>
          <note>
            Anf. 94 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Under 90-talets krisår tvingades staten spara på
            en rad viktiga områden. Det gällde dock inte kulturen. Här har
            statens satsningar stadigt ökat varje år, även när det såg som
            mörkast ut. Sammantaget handlar det om en permanent ökning på
            en bra bit över en halv miljard kronor per år enbart när det gäller
            tillgångarna inom kulturbudgeten. Till detta kommer kultursatsningar
            som ligger inom andra utgiftsområden.
          </note>
          <note>
            För regeringen och för oss socialdemokrater har det varit självklart.
            Kultur är för oss inget man beviljar sig enbart i goda tider utan
            något som är intimt förknippat med innehållet i demokratin och
            med vår syn på människors lika värde och möjligheter. Jag kan
            gärna ansluta mig till Birgitta Selléns tankar kring en kulturell
            allemansrätt.
          </note>
          <note>
            Detta betyder nu inte att all kulturverksamhet har gått opåverkad
            ur de här svåra saneringsåren. Så är det verkligen inte. Vi beskriver
            det ganska ingående i årets budgetproposition.
          </note>
          <note>
            Ambitionen från regeringens sida har dock varit att värna den
            kulturella infrastrukturen, dvs. att under krisåren så långt som
            möjligt stötta befintliga kulturinstitutioner och verksamheter
            så att de skulle kunna överleva de här tunga åren, och samtidigt
            uppmärksamma det nya som har växt fram även under krisåren och
            som fortfarande växer fram i form av nya konstnärliga uttryck
            och nya verksamhetsformer.
          </note>
          <note>
            Detta har betytt att en betydande del av de statliga tillskotten
            har fått användas till att fylla svarta hål som har uppstått när
            kommuner och landsting har haft svårt att hålla fast vid sina
            ambitioner när det gäller kulturen. Det har i sin tur inneburit
            att vissa statliga kulturinstitutioner inte har fått tillräckliga
            resurser.
          </note>
          <note>
            Med året budgetproposition kan vi konstatera att aktion rädda
            infrastrukturen i stor sett har lyckats.
          </note>
          <note>
            Biblioteken finns där, och de är öppna och avgiftsfria för alla.
            Det finns dessutom en hel del nya bibliotek, även om vi beklagar
            att en del filialer har råkat illa ut.
          </note>
          <note>
            Teatrarna har inte bommat igen. Museerna lever osv.
          </note>
          <note>
            Därmed kan vi också gå vidare med att bättre ta hand om den kulturella
            infrastruktur som vi har lyckats bevara. I år gör vi det bl.a.
            genom den stora satsningen på museerna, både de nationella museerna
            och länsmuseerna. Vi kan också ägna än mer kraft åt det nya som
            faktiskt har etablerats redan under krisåren men som kanske hade
            kunnat få en bättre start om det hade kommit i gång i dag. Det
            gäller Moderna museet som är en av de absolut största satsningar
            som har gjorts med allmänna medel i något europeiskt land på ett
            samtida konstmuseum. Det gäller också Arkitekturmuseet, tillskapandet
            av ett världskulturmuseum i
          </note>
          <note>
            Göteborg och satsningen på Stallet som är en folkmusikscen där
            också världsmusiken får en egen plats på nationell nivå.
          </note>
          <note>
            Vi har vågat börja tala om form- och designfrågorna och om att
            försöka skaffa ett hem för dessa frågor. Det handlar inte bara
            om att Svensk Form har lyckats skaffa sig ett mycket tydligt skyltfönster
            på
          </note>
          <note>
            Skeppsholmen utan också om hur vi går vidare med detta.
          </note>
          <note>
            Förhoppningsvis ska vi också kunna göra mer när det gäller dansen
            och många andra av de områden som ni har berört i utskottsbetänkandet.
          </note>
          <note>
            Två områden har varit särskilt högt prioriterade i regeringens
            kulturpolitik under de senaste åren. Det första har varit litteraturen
            och läsandet. Det andra har varit konstnärernas villkor.
          </note>
          <note>
            Det första är ganska självklart. Utan språk har man svårt att
            nå andra kulturella upplevelser. Man blir svagare som individ,
            och man blir också svagare som medborgare. Det andra är lika självklart.
            Utan konstnärer blir det faktiskt inte heller mycket till kultur.
          </note>
          <note>
            Dessa högprioriterade mål avspeglar sig också i årets budgetproposition.
            Bibliotekslagen ses över.
          </note>
          <note>
            Regeringen gör nya satsningar på skolan. De är inriktade på just
            litteraturen och läsandet i betydande grad. Vi utökar satsningen
            på En bok för alla. Vi stöttar Barents litteraturcentrum. Med
            dessa ytterligare satsningar uppgår litteratur-, läsnings- och
            biblioteksdelen i kulturbudgeten till närmare 350 miljoner kronor
            per år. Det är ett kraftigt påslag som vi har gjort under några
            år.
          </note>
          <note>
            I och med förslagen i årets budgetproposition har vi gjort kraftiga
            påslag när det gäller konstnärernas ekonomiska villkor. Ökningen
            utgör drygt 230 miljoner kronor per år sedan mitten av 90-talet.
          </note>
          <note>
            Dessutom har vi genom att stärka de upphovsrättsliga ersättningarna
            etablerat en helt ny kassettersättning. Efter tio års strid lyckades
            vi genomdriva denna viktiga kassettersättning. Dessutom har vi
            vidareförsäljningsersättningen, droit de suite, som ni alla känner
            till. Detta innebär att konstnärsgrupperna dessutom tillförs ytterligare
            ca 50 miljoner kronor per år varje år. Det kan naturligtvis bli
            mycket mer.
          </note>
          <note>
            Med detta fortsätter vi att sträva mot målet att även konstnärer
            faktiskt ska kunna leva på sitt arbete.
          </note>
          <note>
            Vi vill se till att det blir lättare för konstnärer att visa
            vad de gör, vad de kan, för att den vägen bli intressantare. Fler
            ska faktiskt vilja betala för det de presterar.
          </note>
          <note>
            Men det handlar också om att man inte bara ska kunna få betalt
            en gång. Där kommer upphovsrätten in. Den är väldigt viktig.
          </note>
          <note>
            Vi vill också öka konstnärernas trygghet. Teateralliansen, som
            vi föreslår ska permanentas efter två lyckosamma år i försöksverksamhet,
            ger drygt hundratalet professionella teaterarbetare från hela
            landet en grundtrygghet. Vi vill arbeta vidare med den typen av
            insatser. De arbetsmarknadsmedel som nu föreslås ska föras över
            till kulturbudgeten har till syfte att stimulera just den konstnärliga
            arbetsmarknaden.
          </note>
          <note>
            De konstnärliga centrumbildningarna arbetar med detta. Enligt
            AMS utvärdering har insatserna och försöken varit mycket framgångsrika.
            Det här är systembrytande. Det har varit väldigt viktigt. Jag
            tror att det kommer att betyda mycket för konstnärernas villkor
            framöver.
          </note>
          <note>
            Herr talman! I reservationerna till kulturutskottets betänkande
            kan jag dock som vanligt notera att mycket av det som har byggts
            upp vill Moderata samlingspartiet i denna riksdag rasera. De vill
            mer än halvera Kulturrådets förvaltningsanslag, som går direkt
            till mycket av allmän kulturverksamhet i hela landet. De vill
            minska det statliga bidraget till allmän kulturverksamhet med
            100 miljoner kronor. De vill som vanligt ompröva Riksteaterns,
            Riksutställningars och Rikskonserters verksamhet. De vill minska
            stödet till den regionala biblioteksverksamheten, upphäva bibliotekslagen,
            minska litteraturstödet med 30 miljoner kronor, ta bort stödet
            till En bok för alla, avveckla stödet till bokhandeln, minska
            stödet till konstnärlig utsmyckning, inte öka satsningen på konstnärers
            villkor med 40 miljoner kronor, helt ta bort stödet till icke
            statliga kulturlokaler. Kort sagt, ta bort allt statligt stöd
            som skapar förutsättningar för ett aktivt kulturliv i hela landet.
          </note>
          <note>
            Nu är ju moderaterna väldigt ensamma om dessa förslag i denna
            riksdag. Här har de inte makt att praktisera denna politik. Det
            allvarliga är att den i dag praktiseras av en moderat majoritet
            i Stockholm, där, tyvärr Lennart Kollmats, ett folkpartistiskt
            kulturborgarråd genomför denna politik. Detta är djupt oroväckande.
            Trots den glädje jag kan känna i dag över den samsyn som finns
            mellan alla övriga partier utom
          </note>
          <note>
            Moderata samlingspartiet i de grundläggande kulturpolitiska frågorna
            finns det orostecken inför framtiden.
          </note>
          <note>
            Jag är naturligtvis beredd att svara på de flesta av de frågor
            som ni har ställt här. Jag hoppas att jag får en möjlighet att
            göra det i replikskiftena.
          </note>
          <note type="speaker">
            Anf. 95 INGER DAVIDSON (kd) replik:
          </note>
          <note>
            Herr talman! Jag hade väntat mig ett något längre anförande,
            så jag blev nästan tagen på sängen. Men så behöver det inte alls
            vara.
          </note>
          <note>
            De fria grupperna och de regionala verksamheterna där man ägnar
            sig åt musik, teater och dans känner sig inte så till freds med
            situationen som den bild av läget kulturministern målade upp ger
            sken av. Det är sant att kulturanslagen inte har minskat. Det
            gällde även de första åren på 90-talet, när vi hade en folkpartistisk
            kulturminister. Den uppgången har också fortsatt. Det tycker jag
            är glädjande. Men alla får inte del av det.
          </note>
          <note>
            Vi kommer att ta upp detta lite senare också, men jag kan gärna
            nämna det redan nu att just de fria gruppernas situation och den
            regionala musik-, teateroch dansverksamheten behöver mer medel
            för att överleva, skulle jag nästan vilja säga.
          </note>
          <note>
            Men jag vill gärna också växla några ord med kulturministern
            om sponsringen. Jag vill höra om kulturministern ställer upp på
            den syn som Åke Gustavsson har redovisat tidigare och i så fall
            också är beredd att se över reglerna, så att vi får entydiga regler
            när det gäller hur företagen ska kunna presentera vilket mervärde
            de får av sponsringen. Det bör framgå att det här inte har med
            något som liknar idrottssponsring att göra, så att orkestrarna
            ska behöva sitta och spela med emblem på fracken eller vad det
            kan vara, utan att det är helt andra mervärden som företagen måste
            förvänta sig att få och som de också i dag förväntar sig att få
            om de bidrar med sponsorsmedel. Är kulturministern beredd att
            se över de här reglerna?
          </note>
          <note>
            Dessutom vill jag gärna återkomma till bokmomsfrågan för att
            få en kommentar om det aktuella läget efter den senaste enmansutredningen,
            som kulturministern själv tillsatte och som har lämnat sitt förslag.
          </note>
          <note>
            Anf. 96 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! De fria grupperna fick under nästan tio års tid
            icke några ökningar. Tyvärr valde den borgerliga regering som
            satt i början av 90-talet också att ta bort den automatiska uppräkningen
            av deras löner, den s.k. PLO-delen. Vi har försökt att kompensera
            detta. Vi har räknat upp frigruppsstödet i nivå vid två tillfällen
            med sammanlagt 15 miljoner kronor. Vi har dessutom räknat upp
            arrangörsstödet med ca 10 miljoner kronor.
          </note>
          <note>
            Tittar man bara på siffrorna kan man för teater-, dans- och musikgrupperna
            säga att arrangörsstödet
          </note>
          <note>
            1996 låg på 8 ½ miljoner kronor. Nu är det uppe i
          </note>
          <note>
            63 ½ miljoner kronor.
          </note>
          <note>
            Jag vill ändå säga att jag tycker att de fria grupperna behöver
            ytterligare stöd. Framför allt är jag oerhört engagerad i att
            kommunerna, som tidigare stod för att beställa de flesta föreställningarna
            från frigrupperna, särskilt barn- och ungdomsteater, måste börja
            engagera sig och beställa från dessa grupper. Vi kan inte hålla
            dem under armarna med statligt stöd om de inte får spela. Jag
            hoppas verkligen att kommuner och landsting nu när det går bättre
            där ska ha råd och tycka att det är viktigt att engagera dessa
            grupper, så att de faktiskt också kan leva på de inkomster de
            själva spelar in. Visst har de en besvärlig situation. Men det
            är vi som har höjt stödet till dem.
          </note>
          <note>
            Vi kan säkert göra mer framöver.
          </note>
          <note>
            När det sedan gäller de regionala musik-, teateroch dansinstitutionerna
            är jag väl medveten om att det ser lite olika ut. Det är likadant
            där, en del har bättre ekonomiska möjligheter att stötta regionalt
            och lokalt.
          </note>
          <note>
            Andra har det svårare, och en del är faktiskt ointresserade av
            det. Jag kanske kan återkomma även i den frågan.
          </note>
          <note type="speaker">
            Anf. 97 INGER DAVIDSON (kd) replik:
          </note>
          <note>
            Herr talman! Det blir svårt att hinna med alla frågorna i replikskiftena.
            Jag ska därför inte gå in på någon sifferexercis när det gäller
            hur anslagen till de fria grupperna beräknas. Det finns lite olika
            åsikter om det här och där, har jag förstått, även mellan utskottet
            och departementet. Ska man t.ex. räkna in
          </note>
          <note>
            Orionteatern och bidraget som ges dit eller ska man ta bort arrangörsstödet
            ur slutsumman som anses gå till den här verksamheten?
          </note>
          <note>
            Oavsett det anser vi att det behövs mer pengar i dag. Vi anslår
            det. Eftersom regeringen tycker att det var fel att göra den förändring
            som gjordes i början av
          </note>
          <note>
            90-talet angående den automatiska uppräkningen vill jag påpeka
            att det har funnits många år nu när det kunde ha åtgärdats.
          </note>
          <note>
            Men jag vill ännu en gång återkomma till sponsringsfrågan. Är
            kulturministern beredd att ändra reglerna så att de blir tydliga?
            Vad säger kulturministern om bokmomsen? Helst skulle jag också
            vilja hinna få kommentarer om översynen av lokalhyrorna när det
            gäller kulturändamålsfastigheterna.
          </note>
          <note>
            Anf. 98 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Bara kort när det gäller frigruppsverksamheten.
            Vi ska inte bråka om siffrorna, därför att jag tror att vi är
            ense i sak. Däremot måste jag säga att det tar väldigt lång tid
            att städa upp efter den borgerliga regering som Inger Davidson
            själv ingick i i början av 90-talet. Vi har inte klarat av det
            jobbet riktigt än.
          </note>
          <note>
            När det sedan gäller sponsringen tror jag inte att
          </note>
          <note>
            Åke Gustavsson är någon dissident i denna fråga.
          </note>
          <note>
            Han stöder helt regeringens linje när det gäller sponsringen.
            Sponsring är bra som komplement så länge sponsringen inte överstiger
            en nivå där man börjar hamna i det vardagsrum från vilka många
            utestängs.
          </note>
          <note>
            Jag är fullständigt övertygad om att de flesta kulturinstitutioner
            klarar av att själva göra bedömningen när den konstnärliga integriteten
            eller öppenheten mot allmänheten på något vis riskeras. Därför
            ligger de flesta kulturinstitutionerna som alls är intressanta
            för sponsring på en sponsringsandel på 1-5 %. Jag tycker att det
            låter rimligt. Vi har noggrant studerat Pharmacia &amp; Upjohn-domen
            först i Regeringskansliet och sedan i kontakter med Riksskatteverket.
            Beskedet där är entydigt. Detta förändrar ingenting. Det förändrar
            inte praxis, och det ger inga problem när det gäller lagen.
          </note>
          <note>
            Vi kommer naturligtvis att följa frågan. Det finns ingenting
            som säger att den domen skulle behöva förändra sponsorernas agerande.
            De kan fortsätta som tidigare. Vi har en hög uppmärksamhet i frågan.
            Som ett komplement, och säkert ibland som ett sätt att engagera
            personal i vissa företag, kan sponsringen spela en roll. I ett
            idealtillstånd, om man nu tycker att kulturen är så viktig, ska
            allt vara allmänfinansierat.
          </note>
          <note>
            Fast vi vet att det inte kommer att fungera.
          </note>
          <note>
            Ja tack till sponsring, men aldrig så att det leder till stängda
            dörrar, till att folk tycker att kulturens trösklar blir högre
            än de redan är för en del människor och absolut inte så att den
            konstnärliga integriteten störs.
          </note>
          <note type="speaker">
            Anf. 99 LENNART KOLLMATS (fp) replik:
          </note>
          <note>
            Herr talman! Det var en välgörande nyansering som kulturministern
            gjorde beträffande sponsring mot vad jag hörde i radion härommorgonen.
          </note>
          <note>
            Kulturministern inledde sitt anförande med att säga att vi har
            ökat den statliga kulturbudgeten med en halv miljard per år. Jag
            tittade på 1994, och den siffra jag fick fram var 7,1 miljarder.
            År 2001 är förslaget
          </note>
          <note>
            7,8 miljarder. Mot den bakgrunden är jag nyfiken på hur Marita
            Ulvskog räknar fram drygt 1 miljard per år.
          </note>
          <note>
            Jag ska hjälpa kulturministern med en sak; hon sökte ett hem
            för form och design. Det finns -
          </note>
          <note>
            Röhsska i Göteborg. Då har vi klarat av den delen.
          </note>
          <note>
            En annan sak är idrottsforskningen. Det är lite luddigt skrivet
            i budgetpropositionen. Det står i enkla termer ingen ökning nu
            och dubbelt nästa år. Två gånger noll är noll för mig. Vad innebär
            skrivningen egentligen? Jag tror inte att det är så man menar.
            Gör kulturministern det så lätt för sig att hon anser att forskningen
            ska öka, men var pengarna ska tas ifrån är Riksidrottsförbundets
            egna problem?
          </note>
          <note>
            Anf. 100 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Det var inte en välgörande nyansering. Det är den
            ståndpunkt som fanns formulerad redan i kulturpropositionen 1996,
            även om den inte var fullt lika utförlig. Vår ståndpunkt när det
            gäller sponsringen har varit denna hela tiden. Däremot är vi väldigt
            oroade över den syn som den borgerliga ledningen i Stockholms
            stad markerar när det gäller sponsringen. Man vill dra ned på
            det offentligas ansvar och finansiering och i stället satsa på
            sponsring eller skicka över de kulturverksamheter som går i kvav
            till Statens kulturråd och Kulturdepartementet.
          </note>
          <note>
            Sedan var det frågan om den ökade kulturbudgeten. Vi är uppe
            i en dryg halv miljard i dag. Det har varit en successiv ökning
            sedan mitten av 90-talet. Då blir det en bit över en halv miljard.
            Det har inte varit en halv miljard varje år under denna period.
          </note>
          <note>
            När det gäller idrottsforskningen ber jag att få hänvisa till
            Annika Nilsson, som kommer att tala senare eftersom idrottsminister
            Ulrica Messing inte är här och deltar i debatten i dag.
          </note>
          <note type="speaker">
            Anf. 101 LENNART KOLLMATS (fp) replik:
          </note>
          <note>
            Herr talman! Då kan jag glädja Marita Ulvskog med att kulturborgarrådet
            i Stockholm mycket tydligt har uttryckt att sponsring är ett komplement
            till offentlig finansiering. Då kanske ni kan vara eniga i det.
          </note>
          <note>
            Det var en väldig skillnad på en halv miljard sedan mitten på
            90-talet mot en halv miljard per år. Det var så kulturministern
            uttryckte det i radion. Det var så jag uppfattade att det sades
            i dag också. Hade det varit så, hade vi haft en kulturbudget nästa
            år på 10,6
          </note>
          <note>
            miljarder. Det är en rätt stor skillnad. Gå till utskriften av
            radiodebatten. Marita Ulvskog kommer att finna att hon säger en
            halv miljard per år - möjligen i debattens hetta, men vi kan också
            se i protokollet för i dag.
          </note>
          <note>
            Nu är vi där jag trodde att vi var. Då hade jag inte läst fel
            i siffrorna. Jag var nyfiken på den delen.
          </note>
          <note>
            Kulturministern säger att bibliotekslagen ska ses över. Det står
            också i propositionen. Då har jag en stillsam fundering om kulturministern
            tänker se till att även där införs en graderad rösträtt vid eventuella
            förslag till förändringar av drift och kvantitet.
          </note>
          <note>
            Anf. 102 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Jag kan aldrig, Lennart Kollmats, bli en sådan petimäter
            som folkpartistiska kulturpolitiker.
          </note>
          <note>
            Jag menar att vi i år kan använda en dryg halv miljard mer till
            kulturpolitik än vi kunde tidigare. Detta är något som har byggts
            upp successivt. På många andra områden har det tvärtom blivit
            så att anslagen har minskat dvs. budgetens omfattning har minskat
            radikalt. Det är detta som jag vid en rad tillfällen har skrivit
            om, som framgår av diverse riksdagstryck, och som jag har sagt
            i debatterna.
          </note>
          <note>
            Återigen är det frågan om sponsring. Jag har läst noga vad Birgitta
            Rydell har sagt i olika sammanhang. Jag antar att hon uttrycker
            sig korrekt i varje kommatecken. Hon tycker att vi har en helt
            felaktig syn när det gäller sponsring och kommersialisering.
          </note>
          <note>
            Det är naturligt att släppa in American Express, som står i Kulturhuset
            och tar emot de unga människor som kommer för att titta på t.ex.
            MTV-galan. Man vill använda Kulturhuset på ett helt annat sätt
            än hittills.
          </note>
          <note>
            Den kulturverksamhet som ökar mest i Stockholms stad är Lava
            i Kulturhuset. De ägnar en betydande del av sin tid att bekämpa
            den kommersialisering som Birgitta Rydell står för i kulturpolitiken.
            Jag hoppas att Lava fortsätter att växa. Birgitta Rydell får gärna
            skryta med publiksiffrorna, men Lava bekämpar den kulturpolitik
            som hon praktiserar.
          </note>
          <note>
            Anf. 103 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Herr talman! Kulturministern värnar den kulturella infrastrukturen.
            Det tycker jag är bra. Men jag är oroad över att påverkan av verksamheter
            departement emellan inte i tillräcklig omfattning följs upp. Hur
            har man tänkt sig att följa upp den förändring i fritid och kulturvanor
            som de fyra-sex internationella kasinon -
          </note>
          <note>
            vilka ligger under Finansdepartementet - kommer att medföra för
            Kultursverige och den kulturella infrastrukturen, främst på orterna
            Sundsvall, Malmö,
          </note>
          <note>
            Göteborg och Stockholm?
          </note>
          <note>
            Syftet med att etablera kasinona kan väl ändå inte vara annat
            än att regeringen tror att människor kommer att disponera en hel
            del tid och pengar där. Det kommer att innebära en förändring
            i hur man använder sin tid. Det kan innebära att man går mindre
            på bibliotek, teater, konserter, bio m.m.
          </note>
          <note>
            Vad har gjorts för att mäta hur fritids- och kulturvanor ser
            ut före etableringen av kasinona, så att det går att jämföra med
            hur det blir efter det att de är etablerade?
          </note>
          <note>
            Anf. 104 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Kasinofrågorna ligger inte på Kulturdepartementet,
            utan det är Finansdepartementet som har ansvaret för dem. Finansdepartementet
            har agerat i enlighet med en beställning från riksdagen.
          </note>
          <note>
            Jag har ingen anledning att gå in på några djupare analyser av
            detta. Det är en beställning som har gjorts av riksdagen och effektuerats
            av regeringen.
          </note>
          <note>
            Anf. 105 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Herr talman! Det är helt tydligt att den här frågan faller mellan
            flera stolar. Beställningen kom också från kulturutskottet, så
            man borde egentligen fråga de ledamöter i kulturutskottet som
            föreslog det här från första början.
          </note>
          <note>
            Kulturfrågorna är ändå kulturministerns ansvar, och av den anledningen
            borde en kulturminister också ta ansvar för den del som gäller
            hur en sådan här ny verksamhet kanske kommer att påverka just
            kulturverksamheten på de här orterna. Vems ansvar är det annars?
            Det är ju regeringen som har sett till att kasinona nu kommer
            till just de här orterna. Är det kommunernas ansvar, eller är
            det regeringens ansvar? Jag tycker att det är regeringens ansvar.
          </note>
          <note>
            Om det inte är kulturministerns ansvar hoppas jag att hon går
            tillbaka till finansministern och utkräver ansvar av honom.
          </note>
          <note>
            Anf. 106 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Jag tror att finansministern då kommer att gå till
            riksdagen och fråga vad det egentligen var som riksdagen beställde
            av regeringen. Vi får nog säga att om politikerföraktet inte ska
            öka får vi ta gemensamt ansvar för detta, och vi får se till att
            det blir så bra som möjligt. Eller också får vi säga att det inte
            blev bra, och då lägger vi ned dessa kasinon.
          </note>
          <note>
            Att lägga ansvaret på regeringen när den har effektuerat en beställning
            från riksdagen är inte snyggt.
          </note>
          <note type="speaker">
            Anf. 107 BIRGITTA SELLÉN (c) replik:
          </note>
          <note>
            Herr talman! Jag undrar lite grann över regionernas kulturansvar,
            som jag nämnde i mitt inledningsanförande, och att Västra Götaland
            inte har fått ansvar för att fördela de kulturpengar som regionen
            har.
          </note>
          <note>
            Jag skulle vilja veta hur ministern ser på det.
          </note>
          <note>
            När det gäller samlingslokalerna har man lagt över 4 miljoner
            från Ungdomsstyrelsen till informations- och utredningsarbete
            om samlingslokaler, och det är mot deras önskemål. Varför gör
            man på detta sätt?
          </note>
          <note>
            Sedan skulle jag vilja ha en kommentar om bokmomssänkningen och
            hur ministern ser på den. Även om vi inte har det finansierat
            för 2001 har vi det redan finansierat för 2002.
          </note>
          <note>
            Anf. 108 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Jag börjar med bokmomsen, eftersom det har ställts
            flera frågor i detta ämne som jag inte har hunnit besvara.
          </note>
          <note>
            Det har suttit en ämnessakkunnig under någon månad här i höst
            och gjort en studie åt oss. Kulturrådet gjorde på eget initiativ
            en studie under förra året som hade en mer ekonomisk inriktning.
            Inom Kulturdepartementet har vi gjort en rent kulturpolitisk utredning.
          </note>
          <note>
            Man kan säga att problemet med alla skattesänkningar är att effekterna
            inte alltid blir de som man har trott. Det är väldigt svårt att
            veta det på förhand.
          </note>
          <note>
            Skattesänkningar leder sällan till paradiset.
          </note>
          <note>
            Den ämnessakkunnige som har studerat den finska bokmomssänkningen
            har också kunnat visa något helt annat än det vi har trott tidigare,
            nämligen att den gav en väldigt svag effekt och framför allt ledde
            till ökade marginaler för dem som bedriver t.ex. förlagsverksamhet.
            Det är ju så på marknader där man inte har tillräcklig konkurrens.
            Det har vi inte på den svenska bokmarknaden.
          </note>
          <note>
            Jag tror dessutom att det finns massor av saker som marknaden
            kan göra själv och som den nu har börjat göra på ett förtjänstfullt
            sätt. Det är t.ex. originalpocketutgivning men också andra insatser.
            Jag tror att det ger framgång. Vi ser nu att det går väldigt bra
            vad gäller bokförsäljning, bokutlåning och kringarrangemang runt
            läsning. Vi kan också se att barn läser mer i dag än för bara
            några år sedan. Vi ser det också i form av att det är fler barnbokstitlar
            som utges och i utlåningssiffrorna på biblioteken.
          </note>
          <note>
            Vi har tillsammans i riksdagen och regeringen gjort en rad insatser.
            Det finns mängder av läsrörelser av olika storlekar och dimensioner
            som har engagerat sig i detta, och det börjar nu ge resultat.
            Bokmomsen kan inte ses isolerat från detta.
          </note>
          <note type="speaker">
            Anf. 109 BIRGITTA SELLÉN (c) replik:
          </note>
          <note>
            Herr talman! Man kan säga att sedan undersökningen gjordes i
            Finland har utvecklingen gått snabbt;
          </note>
          <note>
            den går fruktansvärt snabbt nu. Vi ser hur Internethandeln ökar,
            där man alltså är helt momsfri. Därför är det inte riktigt jämförbart
            att se på den.
          </note>
          <note>
            Jag vill, som sagt var, veta lite om samlingslokalerna.
          </note>
          <note>
            Jag skulle också vilja fråga om de nationella uppdragen, om det
            finns tid till det. Det är väldigt stängt runtomkring det, och
            det gläntas bara lite på dörren.
          </note>
          <note>
            Varför går det inte att glänta ännu mera på den dörren och ge
            mer nationella uppdrag, så att t.ex. Röhsska museet kan få ett
            nationellt uppdrag? Då skulle vi ha ett designmuseum som kan uppnå
            de mål som kulturministern saknar.
          </note>
          <note>
            Anf. 110 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Låt mig först avsluta diskussionen om bokmomsen.
            Vår ingång till detta i Kulturdepartementet har inte med de samhällsekonomiska
            konsekvenserna att göra, inte heller med att konkurrensen via
            Internetförsäljning skulle påverka. Vi ser det rent kulturpolitiskt:
            Kommer fler människor att läsa böcker om man sänker priset med
            några tior på en bok som kostar 300 kr? Kommer det att göra att
            en människa som har svårt att nå fram till böckerna köper den
            boken? Vi känner stor tveksamhet.
          </note>
          <note>
            Om man kan vara säker på att en bokmomssänkning inte bara leder
            till ökade marginaler och ökade vinster för dem som är inne i
            branschen, att det blir ett industristöd, utan också leder till
            lägre priser, som i sin tur i kombination med andra kraftfulla
            satsningar kan leda till ökat läsande, är det naturligtvis bra
            att sänka bokmomsen. Men på vägen dit vill vi vara säkra på att
            vi inte kastar ut kanske 1 miljard kronor på något som inte leder
            till ökat läsande. Det är därför vi vill gå noggrant fram. På
            kulturbudgeten är drygt 1
          </note>
          <note>
            miljard kolossalt mycket pengar.
          </note>
          <note>
            När det gäller de allmänna samlingslokalerna måste jag hänvisa
            till en annan minister. Det är numera Britta Lejon som ansvarar
            för dem. Annika Nilsson kan säkert också säga någonting om dem
            när hon går upp i sitt anförande.
          </note>
          <note type="speaker">
            Anf. 111 EWA LARSSON (mp) replik:
          </note>
          <note>
            Herr talman! Jag vill bara påminna om att kulturbudgeten inte
            förstärks med 1 miljard om vi inte sänker bokmomsen. Det är ju
            en skattefråga, så det har inte direkt med varandra att göra.
          </note>
          <note>
            Jag har tre korta frågor.
          </note>
          <note>
            Fråga nr 1: Alla museer har ett jämställdhetsansvar. Hur ser
            kulturministern på Moderna museets långa tradition att inte köpa
            in verk utförda av kvinnor?
          </note>
          <note>
            Fråga nr 2: Jag tycker också att grundbulten i konstnärligt skapande
            ska vara att man kan leva på försäljning av verk. Men om en bildhuggare
            säljer konst för 300 000 kr ett år och sedan inte säljer någonting
            på tre år måste han ändå skatta till fullo för dessa 300 000 kr.
            Kan vi förvänta oss en förändring där?
          </note>
          <note>
            Fråga nr 3: Bilden av kvinnan i medierna är inte speciellt jämställd.
            Ny forskning stärker att inte mycket har hänt sedan kvinnokonferensen
            i Beijing
          </note>
          <note>
            1995. Hur arbetar regeringen med frågan?
          </note>
          <note>
            Anf. 112 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Moderna museets chef har skickat över en kopia av
            ett brev till Ewa Larsson där han redovisar ganska i detalj hur
            det ser ut med inköpen av konst av kvinnliga respektive manliga
            konstnärer.
          </note>
          <note>
            Under lång tid har de manliga konstnärerna dominerat totalt,
            därför att kvinnliga konstnärer varit få. De har haft väldigt
            svårt att vinna legitimitet under den tid de verkat och då verken
            köpts in.
          </note>
          <note>
            Nu ser situationen annorlunda ut, och det syns också i den inköpsstatistik
            som Moderna museet för, där man visar hur många kvinnliga konstnärer
            man har köpt in av och hur många manliga. Det kommer att ta lite
            tid, men vi pressar på.
          </note>
          <note>
            Vi har också en dialog med Konstnärsnämnden och Bildkonstnärsfonden
            när det gäller stipendiefördelning, inkomstgarantier och liknande,
            för att de gamla strukturerna nu ska förändras när det kommer
            fram många kvinnliga konstnärer som är i högsta grad etablerade.
          </note>
          <note>
            Tittar man på hur det ser ut internationellt ser man att det
            är de kvinnliga svenska konstnärerna som har de största framgångarna
            när det gäller samtida konst.
          </note>
          <note>
            Jag tror att detta är ett tillstånd och att vi är på väg att
            äntligen se en förändring.
          </note>
          <note>
            Det är inte Moderna museets chef eller inköpspolicy som är hindret,
            utan det är mycket större och värre än så. Men jag tror att en
            förändring är mycket nära och att den har inletts.
          </note>
          <note type="speaker">
            Anf. 113 EWA LARSSON (mp) replik:
          </note>
          <note>
            Herr talman! Det var roligt att höra att en förändring är att
            vänta, för museerna ska ju vara nydanande.
          </note>
          <note>
            De ska inte vänta på att konstnärerna blir kändisar och går på
            export innan de köper in verken. Så har det alltid varit. Man
            kunde ha börjat att köpa in kvinnlig konst redan för 50 år sedan
            - i alla fall för länge sedan.
          </note>
          <note>
            Det var två frågor till. Den ena handlade om möjligheten att
            leva på det som man själv skapar. Om man säljer ett verk för 300
            000 kr ett år och sedan inte tjänar en krona under de tre kommande
            åren får man ändå skatta fullt ut för dessa 300 000 kr. Kunde
            vi få en förändring av det?
          </note>
          <note>
            Hur arbetar regeringen för att förändra bilden av kvinnan i medierna?
          </note>
          <note>
            Anf. 114 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Arbetet med konstnärernas villkor kräver ständigt
            insatser. Konstnärer passar inte riktigt in i några system alls.
            Vi brukar kalla dem för ofrivilliga företagare. Det gör att de
            ibland hamnar i väldigt besvärliga situationer när det gäller
            socialförsäkringssystem, a-kassa och liknande.
          </note>
          <note>
            Jag tror att det är i budgetpropositionen - det är möjligtvis
            i någon av Näringsdepartementets arbetsmarknadspolitiska propositioner
            - som vi har utvecklat en längre text kring detta och också formulerat
            det uppdrag vi tar på oss kollektivt som regering, nämligen att
            se över dessa system och hur kulturarbetare bättre ska kunna fungera
            i systemen. Man får kanske hitta särlösningar för just konstnärsgruppen.
          </note>
          <note>
            När det gäller bilden av kvinnan i medierna vill jag säga att
            medierna själva väljer vad de vill skildra.
          </note>
          <note>
            Men det spelar stor roll att vi t.ex. är många kvinnor inom politiken
            i regeringen och i riksdagen. Det börjar bli lite fler kvinnor
            i väldigt många andra sammanhang och i maktpositioner. Det börjar
            t.o.m. finnas en del kvinnor i medierna, och det spelar faktiskt
            också roll.
          </note>
          <note>
            Men vi kan inte styra annat än genom debatten -
          </note>
          <note>
            genom att själva delta i den. Jämställdhetsministern driver naturligtvis
            också i allra högsta grad kampen för jämställdhet och jämlika
            villkor.
          </note>
          <note type="speaker">
            Anf. 115 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Får jag först verifiera att kulturministern i den
            beramade radiodebatten sade att man har ökat den statliga kulturbudgeten
            med en halv miljard per år och drygt det. Det var överord.
          </note>
          <note>
            Kulturministern säger nu att moderaterna tar bort allt statligt
            stöd som skapar kultur i hela landet. Vi ligger ungefär en halv
            miljard lägre. Om vi jämför med förra årets budget ser vi att
            det resonemanget innebär att inte heller majoriteten ville ge
            något statligt stöd till kulturen då.
          </note>
          <note>
            Vi ligger på samma nivå som vi låg på här i riksdagen och som
            regering och riksdag låg på för ett år sedan. Ändå kan kulturministern
            påstå att vi tar bort allt statligt stöd. Det är märkligt.
          </note>
          <note>
            Låt mig mycket kort säga att vi är rädda för att bibliotekslagen
            kan verka kontraproduktivt såtillvida att filialer inte öppnas
            därför att man är osäker på om man klarar det kommunalt. Är det
            så att man inte klarar det kan man sedan inte stänga dem.
          </note>
          <note>
            När det gäller Stockholmsfientligheten, som också fanns med i
            debatten, vill jag nämna ett par korta saker för protokollet.
            Stockholm har gjort en stor satsning på barn och ungdom. De har
            prioriterat bibliotek, böcker och läsning. Kulturhuset hade 90
            000
          </note>
          <note>
            fler besökare första halvåret. 70 000 barn fick subventionerade
            biljetter på teatern. Det var 20 000 fler besökare på Kulturhuset,
            och 30 000 fler böcker har inköpts till biblioteken varje år.
            Jag kan inte se att det är en fientlig kulturpolitik som Stockholm
            för.
          </note>
          <note>
            Jag riktade tre frågor till kulturministern. Den första var hur
            det går med de tre Stockholmsmuseerna
          </note>
          <note>
            - Östasiatiska, Medelhavsmuseet och Etnografiska - i förhållande
            till vad som händer i Göteborg. Får man, som riksdagen uttalade
            förra året, sina anslag i den ordning som då angavs? Det var den
            första frågan.
          </note>
          <note>
            Den andra gällde sponsring. Jag skulle vilja tala om att vi vid
            ett seminarium, som jag har citerat från tidigare, fick veta att
            det egentligen inte är något fel på lag och regler, utan det är
            fel på fortbildningen av skattehandläggarna. Jag har många gånger
            frågat om vi inte kan få en fortbildning. Kan inte kulturministern
            ta ett samtal med finansministern i det fallet?
          </note>
          <note>
            Anf. 116 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Jag kommer säkert att glömma bort några av Elisabeth
            Fleetwoods frågor, men då får hon återkomma.
          </note>
          <note>
            Låt mig börja med Stockholms siffror. Jag har läst
          </note>
          <note>
            Kulturrapport Stockholm 2000. Där kan man se precis hur den moderata
            och borgerliga ledningen i
          </note>
          <note>
            Stockholm använder siffrorna. För att t.ex. visa att det har
            blivit fler elever i kulturskolan har man räknat in de 670 elever
            som anmälde sig men inte fick plats.
          </note>
          <note>
            Då kommer man upp till en högre siffra. På samma sätt har man
            gjort omfördelningar som innebär att de
          </note>
          <note>
            70 000 fler i en viss åldersgrupp som har fått gå på teater har
            försvunnit från en annan post i tabellen. Det är detta som jag
            vänligt och diplomatiskt brukar kalla för budgetteknik eller dribbel
            med siffror. Man flyttar runt mindre mängder pengar hela tiden.
          </note>
          <note>
            För några år sedan fick varje stockholmare ungefär 1 400 kr i
            kommunalt stöd när det gällde kultur. I
          </note>
          <note>
            dag ligger den siffran betydligt lägre. Man minskar och minskar,
            men man flyttar hela tiden runt pengarna. Man flyttar också mellan
            tabellerna för att det ska se mer ut.
          </note>
          <note>
            Jag tror att det vore väldigt trevligt för Elisabeth att läsa
            denna rapport, för hon är en seriös kulturpolitiker.
          </note>
          <note type="speaker">
            Anf. 117 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Det sista som kulturministern säger
          </note>
          <note>
            - att man flyttar runt pengarna - låter för mig nästan som ett
            falsarium. Menar kulturministern att den borgerliga ledningen
            i Stockholm använder sig av falsarier för att visa sin verksamhet?
            Då är det ganska allvarligt.
          </note>
          <note>
            Jag fick inget svar på frågan om de tre Stockholmsmuseerna. Jag
            förstår att den frågan är känslig, för det är många i Musei-Sverige
            och inte minst utomlands - det rör ju också Östasiatiska - som
            är oroliga.
          </note>
          <note>
            Min tredje fråga hann jag inte med i förra repliken. När får
            vi se en lösning när det gäller kulturinstitutionernas hyror,
            som verkligen är ganska uppseendeväckande?
          </note>
          <note>
            Anf. 118 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Regeringen ändrade i maj i år instruktionen för
            Statens museer för världskultur och förtydligade därmed att myndigheten
            består av fyra olika museer med varsin chef. Det gjorde vi för
            att tillmötesgå riksdagen på denna punkt. Det är alltså väldigt
            tydligt att detta är en myndighet med fyra museer.
          </note>
          <note>
            I den dialog som naturligtvis hela tiden sker mellan Kulturdepartementet
            och Statens museer för världskultur och också naturligtvis med
            de enskilda museer som ingår finns det inget som tyder på att
          </note>
          <note>
            Stockholmsmuseerna missgynnas inom den nya organisationen. Tvärtom
            satsar myndigheten väldigt mycket på att förbättra samarbetet
            inom myndigheten, och den satsningen medföljs av pengar.
          </note>
          <note>
            När Östasiatiska museet tillfälligt har drabbats av ett underskott
            på en och en halv miljon kronor vet jag att styrelsen har beslutat
            att stötta museet och se till att det underskottet försvinner.
            På det viset arbetar man solidariskt inom denna grupp museer.
            Det finns ingenting som talar för att det skulle ske på annat
            sätt än vad som är avsett. Dessa fyra museer ska nämligen samtliga
            fungera väl inom myndigheten, precis som inom andra myndigheter
            där det finns flera museer.
          </note>
          <note>
            Det gäller t.ex. Statens sjöhistoriska museer, där Vasamuseet,
            Sjöhistoriska museet och Marinmuseum samsas. Marinmuseum har haft
            för lite pengar, och det är nu viktigt att se till att man får
            en omsorg om varandra inom myndigheten. Det tycks fungera hyfsat
            väl även där.
          </note>
          <note type="speaker">
            Anf. 119 ROY HANSSON (m):
          </note>
          <note>
            Herr talman! Jag kommer i detta anförande att i huvudsak beröra
            områdena teater, dans och musik men även andra delar inom kulturpolitiken
            som kommer till uttryck i betänkandet KrU1. Jag kommer att redovisa
            Moderata samlingspartiets politik som den kommer till uttryck
            i reservationer, särskilda yttranden och motioner, främst i vår
            motion Kr291.
          </note>
          <note>
            Herr talman! Jag kommer också att kommentera kulturministerns
            angrepp på Stockholm. Det var dock hovsammare än vanligt i huvudanförandet,
            men det tog sig något under replikerna. Därför önskar jag att
            ministern är kvar under anförandet.
          </note>
          <note>
            Herr talman! Det är viktigt att inleda med att erinra om vårt
            förslag om att skapa en kulturfond på 120
          </note>
          <note>
            miljoner kronor. Det ger naturligtvis möjligheter att förstärka
            en bra och nyskapande kultur inom hela kulturområdet.
          </note>
          <note>
            Numera har i stort sett alla län en egen länsteater.
          </note>
          <note>
            Det innebär naturligtvis att behovet av en riksteater inte längre
            finns på samma sätt som när institutionen skapades. Vi föreslår
            därför i vår motion, Kr291, att vuxenteaterverksamheten vid Riksteatern
            ska utgå utom när det gäller specialteater, Tyst Teater och
          </note>
          <note>
            Cullbergbaletten. Detta ger självfallet våra länsteatrar och
            fria teatergrupper ökat utrymme, och därmed får vuxenteaterverksamheten
            en ökad regional förankring. Det senare har stor betydelse, och
            där har våra fria teatergrupper en betydande och viktig uppgift
            att fylla.
          </note>
          <note>
            Herr talman! Mot bakgrund av det som jag har sagt om de fria
            teatergrupperna vill jag nu framhålla att Moderata samlingspartiet
            i kommittémotionen 291
          </note>
          <note>
            föreslår en betydande förstärkning av anslaget till de fria teatergrupperna
            med 20 miljoner kronor. Jag är övertygad om att den här förstärkningen
            kommer att välkomnas av de fria teatergrupperna runtom i landet.
          </note>
          <note>
            Lägger man därtill möjligheterna att utnyttja delar av
          </note>
          <note>
            Kulturfonden blir det tydligt vad vi moderater tycker är viktigt
            på det här området.
          </note>
          <note>
            Vi är övertygade om att detta påtagligt kommer att öka såväl
            mångfalden som nyskapandet inom teaterområdet. Och det är nog
            så att de flesta i någon form har börjat i de fria teatergrupperna.
            Därför är det en viktig teaterform, och en ökad satsning skulle
            vara en möjlighet att utveckla detta ytterligare. Nu har många
            teatergrupper en besvärlig ekonomi, och jag tror nog att många
            repetitioner får genomföras utan att det är betald arbetstid.
          </note>
          <note>
            Herr talman! Jag måste i detta sammanhang ta upp frågan om ekonomin
            för de länsteatrar som ingår i försökslänen. Vår minsta länsteater,
            som finns på
          </note>
          <note>
            Gotland och som jag väl känner till, har fått det bekymmersamt
            i och med att den får del av det som är i den s.k. kulturpåsen,
            och det upplevs som ett bekymmer. Det lär vara så att kulturministern
            på en konferens med länsteatrar har låtit förstå att länsteatern
            på Gotland skulle ha haft 1 miljon högre anslag om den inte hade
            ingått i det här försöket. Mina frågor till ministern är naturligtvis:
            Är det korrekt att ministern har låtit meddela detta? Vilken garanti
            har ministern för detta? Och vad händer om försöket skulle upphöra?
          </note>
          <note>
            Herr talman! När det gäller dansmusik har riksdagen en viktig
            roll i fråga om att skapa ett sådant samhällsklimat att de som
            utövar dessa konstarter på ett rimligt sätt kan leva på detta.
            Det var glädjande att höra det som ministern sade om just inriktningen
            när det gäller dem som faktiskt är företagare på ett eller annat
            sätt. Det gäller alltså skilda förutsättningar jämfört med dem
            som är anställda i en annan form. I
          </note>
          <note>
            det här fallet tror jag att skattereglerna många gånger är hindrande.
            Dessvärre har vi ju de senaste veckorna tagit till oss händelser
            som har varit mindre smickrande. Man har på olika sätt försökt
            kringgå de här reglerna.
          </note>
          <note>
            Herr talman! Jag tror att de flesta instämmer i att det finns
            ett nationellt ansvar för kulturen på vissa områden. Statens uppgift
            i denna del bör koncentreras på det som är nationella institutioner
            eller särskilda genrecentrum, som då har ett nationellt uppdrag.
          </note>
          <note>
            Självfallet bör det vara en rimlig geografisk spridning av dem
            som har nationella uppdrag. Vidare har man naturligtvis ett statligt
            ansvar för att det är en spridning av orkestrar och dansteatrar.
          </note>
          <note>
            Herr talman! I mitt hemlän har vi regionmusik.
          </note>
          <note>
            Det är naturligtvis viktigt, inte minst för barnen på kulturskolan.
            Dessutom är den här länsteatern en ryggrad i musiklivet, och så
            är det naturligtvis i alla andra län.
          </note>
          <note>
            Mycket av det som jag har talat om hitintills handlar om en långsiktighet.
            I många fall måste solisten bokas år i förväg, och naturligtvis
            blir det då svårigheter med ettårsbudgetar. Det blir en viss ryckighet
            i planeringen. Och våra institutioner vet faktiskt inte hur mycket
            pengar de har nästa år förrän vi har beslutat oss här i dag. Det
            vore tacknämligt om det ginge att skapa en form för större planeringssäkerhet.
            Det vore bra om kulturministern tog sig en funderare på detta.
          </note>
          <note>
            Avslutningsvis vill jag, när det gäller det här avsnittet, påminna
            om kyrkans roll när det gäller musik.
          </note>
          <note>
            Vi får inte glömma bort kyrkan. Den finns över hela landet. Den
            har fört vårt kulturarv vidare och är en viktig del i detta.
          </note>
          <note>
            Herr talman! Jag ska gå över till idrotten, som också är en del
            av kulturutskottets verksamhetsområde. Det är en sak som jag skulle
            vilja ta upp när det gäller anslaget till idrotten från överskott
            från spelautomater. På s. 129 i budgetpropositionen står det att
            93 miljoner ska fördelas från överskottet. Nu förväntas överskottet,
            enligt Svenska Spels prognos, bli 120 miljoner kronor. Då är naturligtvis
            frågan:
          </note>
          <note>
            Varför fördelas inte hela det här beloppet? Riksidrottsförbundet
            har ställt samma fråga i ett pressmeddelande när budgetpropositionen
            presenterades tidigare i höst. Kan det möjligen vara så att regeringen
            på något sätt försöker agera jultomte med idrottens egna pengar?
            Jag tror inte att det är någon bra idé. Jag tänker i varje fall
            bevaka detta för idrottens räkning.
          </note>
          <note>
            En annan fråga som jag skulle vilja ha svar på gäller regeringens
            inställning. Kommer man att stödja etableringen av dopningsorganisationen
            WADA i
          </note>
          <note>
            Sverige? Några moderater har i en särskild motion framställt
            detta. Den kommer, såvitt jag har förstått, att behandlas på våren.
            Men det vore bra om ministerns inställning till detta redan nu
            vore känd.
          </note>
          <note>
            Sedan önskar jag ett svar från ministern när det gäller det här
            utspelet om att få olympiska spel till
          </note>
          <note>
            Sverige, som en av ministerkollegerna stod bakom.
          </note>
          <note>
            Det är en ansökan som i grunden är orimlig, att man skulle förlägga
            spelet i flera länder och i flera städer.
          </note>
          <note>
            Har det verkligen varit en diskussion i regeringen om detta?
            Det gav ett något förvirrat intryck.
          </note>
          <note>
            Herr talman! Jag ska något kommentera frågan om samlingslokaler
            och stöd till politiska organisationer. Frågan om samlingslokaler
            är en kommunal fråga. Kunskapen om behov och angelägenhetsgrad
            är naturligtvis långt större i kommunerna än i Stockholm. Kunskapen
            om möjligheter att samutnyttja lokaler finns naturligtvis i våra
            kommuner. Jag vill dock påpeka att det finns möjligheter att få
            anslag för handikappåtgärder från andra områden.
          </note>
          <note>
            När det gäller stöd till politiska organisationer anser jag att
            det här bör ske samlat, dvs. inom konstitutionsutskottets ansvarsområde,
            och att alla organisationer naturligtvis ska behandlas lika. Så
            är det inte nu, och jag förutsätter att regeringen framöver kommer
            med ett förslag som rättar till detta. Därmed instämmer jag i
            Elisabeth Fleetwoods yrkande.
          </note>
          <note>
            Herr talman! Nu ska jag kommentera det som ministern angrep Stockholm
            för. Jag tycker att det är något orätt att kulturministern angriper
            politiskt ansvariga i Stockholm när dessa inte har någon möjlighet
            att rätta till det här. I Stockholm har man efter maktskiftet
            i stadshuset fört en aktiv kulturpolitik med en prioriterad inriktning
            på barn och ungdom.
          </note>
          <note>
            Jag kan nämna projektet Kultur i skolan som har ökat de ekonomiska
            möjligheterna för skolelever och förskolebarn att besöka kulturarrangemang.
            Man har gett ökade möjligheter när det gäller att köpa litteratur
            till biblioteken, och detta ska jämföras med det inköpsstopp som
            gällde 1996. Man har gjort en prioritering som ökar möjligheterna
            för barn, ungdomar och handikappade att ta del av fritidsutbudet.
            Däremot har man avvecklat subventionerna för vuxna när det gäller
            fritidsutbudet.
          </note>
          <note>
            Det är så, herr talman, att kulturen i Stockholm har fått en
            större procentuell ökning av anslaget än vad som skett nationellt.
            Därutöver har man gjort
          </note>
          <note>
            Stadsarkivet tillgängligt - ytterligare en viktig del av
          </note>
          <note>
            Stockholms kulturarv. Huvudbiblioteket har förstärkts med ett
            antal miljoner, vilket har medfört en möjlighet till ökad satsning
            på barnens första bok, en speciell barnbokbuss och fler böcker
            till Astrid Lindgren-sjukhuset.
          </note>
          <note>
            Tidigare här i replikskiftet redovisades några siffror, men de
            visar på en ökning. Jag har dem här, men jag tänker inte läsa
            upp dem igen.
          </note>
          <note>
            I stället kommer hotet mot kulturen i Stockholm från regeringen
            och kulturministern. Ta t.ex. museiflyttfrågan. Om jag förstår
            detta rätt kommer de tre berörda museerna under de närmaste tre
            åren att få mindre anslag. Vad som händer efter dessa tre år vet
            vi inte alls. En annan fråga som inte är löst är hyreskostnaderna
            för statliga kulturinstitutioner i Stockholm. Här har tidigare
            nämnts Moderna museet, Operan och Dramaten. Jag förutsätter att
            kulturministern löser detta. I dagarna har det s.k. teatermuseet
            blivit aktuellt. Även det är ministerns ansvarsområde.
          </note>
          <note>
            Stockholm har löst detta i fråga om andra nationella kulturinstitutioner.
            När det t.ex. gäller Konserthuset, som Stockholms läns landsting
            är huvudman för, ger man ett anslag på 60 miljoner till en stiftelse
            som har att hantera detta, både det konstnärliga och förvaltningen
            av fastigheten. När det gäller Liljevalchs, som Stockholms stad
            är huvudman för, har man ordnat det på liknande sätt, och där
            har man inte samma bekymmer.
          </note>
          <note>
            Jag kan sammanfattningsvis säga att hoten mot kulturen i Stockholm
            kommer inte från majoriteten i
          </note>
          <note>
            Stockholm utan från regeringen och kulturministern.
          </note>
          <note>
            Avslutningsvis har jag några frågor till kulturministern.
          </note>
          <note>
            Stämmer det att Gotlands länsteater hade haft 1
          </note>
          <note>
            miljon högre anslag om man hade ingått i försöket med kulturpåse?
            Det kunde vara viktigt att få klarhet i detta.
          </note>
          <note>
            Kommer regeringen att stödja idrottens försök att förlägga dopningsorganet
            WADA till Sverige?
          </note>
          <note>
            Är ministern beredd att återta anklagelserna gentemot Stockholm
            vad gäller kulturfientligheten, som inte är korrekta?
          </note>
          <note>
            Anf. 120 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Det var väldigt många frågor. Jag kan inte besvara
            alla.
          </note>
          <note>
            Jag känner inte alls igen den fråga som gällde
          </note>
          <note>
            Gotlands länsteater. Jag vet inte varifrån uppgiften kommer.
            Däremot har Gotlands länsteater skrivit till
          </note>
          <note>
            Kulturdepartementet och velat ha ökat anslag. Så långt är det
            korrekt. I övrigt känner jag inte till någonting om detta.
          </note>
          <note>
            Sedan gällde det kulturpolitiken i Stockholm.
          </note>
          <note>
            Fakta sparkar, och de fakta som finns i bl.a. rapporten
          </note>
          <note>
            Kultur Stockholm 2000 visar att publiksiffran när det gäller
            kulturarrangemang för barn och unga mellan
          </note>
          <note>
            1998 och 1999 minskade från 251 000 till 161 000.
          </note>
          <note>
            För år 2000 har vi ännu inga siffror, men här var alltså skillnaden
            100 000 lägre. Det handlade om barn från 0 till 19 år. Så ser
            det ut på en rad områden, och det är bekymmersamt.
          </note>
          <note>
            Jag är definitivt inte Stockholmsfientlig. Jag har bott i den
            här regionen i 25 år av mitt liv. Jag har barn som har växt och
            växer upp i denna miljö. Det är därför jag är oerhört orolig över
            den kulturfientlighet som den borgerliga majoriteten i Stockholm
            praktiserar. Jag hoppas att Lennart Kollmats ska kunna tala sina
            partikolleger till rätta. Jag tror att det skulle spela en stor
            roll.
          </note>
          <note type="speaker">
            Anf. 121 ROY HANSSON (m) replik:
          </note>
          <note>
            Herr talman! Låt mig börja med Gotlands länsteater. Det var på
            en paneldebatt i våras, där 300 personer var närvarande och kulturministern
            ingick i panelen, som diskussionen kom upp. Då ställdes det här
            löftet ut. Jag har kontrollerat detta två gånger. Det finns nog
            anledning att fundera över detta. Löften som man ger om 1 miljon
            extra måste man på något sätt stå för eller lämna någon garanti
            för.
          </note>
          <note>
            Vad gäller Stockholms kulturfientlighet delar jag inte denna
            uppfattning. Jag har några siffror här.
          </note>
          <note>
            Besöken på bibliotek år 1997 var 4,3 miljoner. År
          </note>
          <note>
            1999 var de 5 miljoner - en markant ökning. Kostnaderna per invånare
            var 1 219 kr år 1996 och 1 292 kr år 1999 - en markant ökning.
            Besöken i Kulturhuset var 950 000 år 1996. Detta år kommer de
            att bli över en miljon. Inte kan man påstå att detta på något
            sätt är kulturfientligt. Medieinköpen har ökat högst väsentligt,
            från 93 000 år 1995 till 182 000 föregående år -
          </note>
          <note>
            nära en fördubbling. Hur man kan få detta till en kulturfientlighet
            har jag faktiskt svårt att förstå. Jag tycker faktiskt att ministern
            är skyldig majoriteten i
          </note>
          <note>
            Stockholm en ursäkt för det här uttalandet. Det stämmer inte.
          </note>
          <note>
            Anf. 122 Kulturminister MARITA ULV-
          </note>
          <note>
            SKOG (s) replik:
          </note>
          <note>
            Herr talman! Det som gör att Stockholms kulturliv ändå är mycket
            rikt är de statliga insatserna. Exempelvis går 80 % av de statliga
            museianslag som vi beslutar om här i riksdagen till Stockholm.
            Jag räknade upp ett antal nya satsningar som har gjorts även under
            krisåren i Stockholm. Det betyder mycket. Men det som är kommunens
            ansvar, det kommunen bör göra, gör man inte. Man har valt att
            göra om den statliga invandrarlånecentralen till ett internationellt
            bibliotek - lagt till lite extra pengar genom att dra ned på andra
            håll. Det tycker jag är bra. Men det är hela tiden ett dribblande
            med mindre pengar.
          </note>
          <note>
            Publiksiffrorna för t.ex. Kulturhuset redogjorde jag för. Det
            är Lava, som är en del av Kulturhuset, som ökar mycket kraftigt.
            De ungdomar som är engagerade i Lava ägnar en stor del av sin
            tid åt att bekämpa just den kulturpolitik som den borgerliga majoriteten
            i Stockholm praktiserar.
          </note>
          <note>
            Vad gäller löften om pengar till teatrar kan jag säga följande.
            Jag har nu varit kulturminister i snart fem år. Skulle jag i paneldebatter
            lova pengar till all kulturverksamhet som, säkert av goda skäl,
            argumenterar för mer pengar skulle det inte finnas en krona att
            diskutera i en budgetproposition. Några löften om pengar avger
            jag aldrig - inte heller i denna kammare, som Roy Hansson har
            kunnat konstatera.
          </note>
          <note type="speaker">
            Anf. 123 ROY HANSSON (m) replik:
          </note>
          <note>
            Herr talman! Jag tar det senare först.
          </note>
          <note>
            När man sitter i en panel och är kritisk mot ordningen att regionerna
            får fördela kulturanslaget själva är det förstås lätt att visa
            hur mycket bättre det hade varit om så inte varit fallet. Då kan
            sådant här halka ut. Jag har från två källor fått veta att så
            var förhållandet. Vi lär väl återkomma till den punkten. Jag kan
            förstå detta, för ministern är ju inte speciellt förtjust i att
            låta regionerna besluta hur man ska fördela pengarna. Ett sätt
            att skjuta detta i sank är ju att säga: Om inte "om" vore, hade
            det varit mycket bättre - men så är det inte. Det här har kommit,
            och det lär stanna.
          </note>
          <note>
            Kulturministern talar om att vi har statliga institutioner i
            Stockholm. Ja, det har vi eftersom Stockholm är Sveriges huvudstad.
            Men de är nationella intressen i högsta grad. Jag ser Moderna
            museet som hela Sveriges angelägenhet. Jag ser Operan som hela
            Sveriges opera. Dramaten, som vi gjorde ett besök på i går, är
            den dramatiska teatern för Sverige. Men det som kännetecknar dessa
            institutioner är att de har ekonomiska bekymmer beroende på att
            staten inte kan hantera hyressättningen. Och det är inte första
            året det inträffar. Jag tycker att det är dåligt att denna fråga
            inte är löst. Jag hoppas verkligen att det kommer en lösning i
            och med detta. Förra veckan dök detta med teatermuseet upp, som
            också är ministerns ansvarsområde. Om några veckor blir de husvilla.
            Jag har ännu inte hört eller sett något försök till lösning på
            det.
          </note>
          <note>
            Därför tycker jag nog att man ska vara försiktig när man försöker
            slå sig för bröstet med detta. Det är nationella intressen som
            är lokaliserade till Stockholm. Det som Stockholm hanterar själv
            har inte samma lokalbekymmer som det som staten ansvarar för.
          </note>
          <note type="speaker">
            Anf. 124 TASSO STAFILIDIS (v):
          </note>
          <note>
            Herr talman! Jag tycker om alla barn. Och barnbarn. Jag är en
            av de få som verkligen har förstått hur viktigt det är för barn
            att få utlopp för sina känslor.
          </note>
          <note>
            Sina medkänslor. De där skinheadsen, t.ex. De har aldrig haft
            någon vuxen som har lärt dem att få utlopp för sina känslor. På
            ett kreativt sätt. Sina sparkbyxor.
          </note>
          <note>
            Du vill väl inte bli ett sådant där skinhead? Eller ett invandrargäng?
            Det vill du väl inte bli? Ta fingerfärg, t.ex. Fingerfärg, det
            är kreativt.
          </note>
          <note>
            Herr talman! Så där säger Tant Blomma, en rollkaraktär som Kristina
            Lugn har skrivit och som i allra högsta grad berättigar den diskussion
            om barn som tidigare förts här av kulturutskottets ledamöter.
            På ett ypperligt sätt har Birgitta Sellén lyft upp det. Och på
            ett väldigt fint sätt, tycker jag, att Elisabeth Fleetwood lyfte
            upp det när hon sade att konsten ska inte vi bedöma i dag. Vi
            måste låta de generationer som kommer efter oss få möjlighet att
            själva avgöra och uppleva. Det tyckte jag var fint, Elisabeth
            Fleetwood.
          </note>
          <note>
            Herr talman! De områden som jag kommer att beröra i mitt anförande
            handlar om teater, dans, musik och konstnärernas villkor. Jag
            kan börja med att citera ur budgetpropositionen där man säger
            bl.a. att förbättra konstnärernas villkor är det fortsatt en prioriterad
            fråga inom kulturpolitiken. Statens insatser för konstnärerna
            handlar enligt regeringen både om direkta stöd och stimulansåtgärder
            för konstnärligt arbete och om upphovsrättsliga frågor, men också
            om att anpassa generella regelverk på andra samhällsområden till
            de speciella villkor som gäller för konstnärerna. Just det där
            sista, att faktiskt få alla andra samhällsområden att lyfta upp
            konstnärernas särskilda villkor, är oerhört viktigt. Det kommer
            jag att återkomma till senare.
          </note>
          <note>
            Jag vill också påminna kammaren om de mål för kulturpolitiken
            som vi har i dag och jämföra dem med den politik som vi bedriver
            i dag och som Vänsterpartiet har ställt sig bakom i budgetpropositionen.
          </note>
          <note>
            Bl.a. säger vi om de kulturpolitiska målen att det är:
          </note>
          <note>
            1. att värna yttrandefriheten och skapa reella förutsättningar
            för att alla ska kunna använda den,
          </note>
          <note>
            2. att verka för att alla får möjlighet till delaktighet i kulturlivet
            och till kulturupplevelser samt till eget skapande,
          </note>
          <note>
            3. att främja kulturell mångfald, konstnärlig förnyelse och kvalitet
            och därigenom motverka kommersialismens negativa verkningar,
          </note>
          <note>
            4. att ge kulturen förutsättningar att vara en dynamisk, utmanande
            och obunden kraft i samhället.
          </note>
          <note>
            Herr talman! Det fria kulturlivet har kommit på skam under en
            väldigt lång tid. Det tar kulturutskottet upp i sitt betänkande.
            Bl.a. lyfter vi upp frågan om att den fria scenkonsten och det
            fria kulturlivet har fått en anslagstilldelning, men den begreppsförvirring
            som råder och har rått under de senaste åren har gjort att när
            vi fattat de politiska besluten har vi tagit för givet att de
            fria teatergrupperna, som vi har talat om här i kammaren och som
            moderaterna nu så varmt talar om, egentligen inte fått någon kostnadsökning
            per grupp. Anslaget har egentligen gått till andra områden. Man
            har startat en ny dansverksamhet, mycket av pengarna har gått
            till arrangerande musikföreningar och arrangörsverksamhet. Inget
            ont om det, men vi får trots allt inte glömma bort den kritik
            som har riktats mot oss i politiken, att pengarna till de fria
            grupperna, till den fria scenkonsten inte har haft samma utveckling
            som det övriga bidraget. Vi vet i dag att det är sant. Det är
            ett område som vi har försummat.
          </note>
          <note>
            Kulturrådet tar upp i sin omvärldsanalys för 2000
          </note>
          <note>
            och världen slutsatser som handlar om det svenska teaterlivet
            och säger att man särskilt ska uppmärksamma de fria teatergrupperna
            genom att bl.a. verka för att de får bättre ekonomiska förutsättningar.
            Man säger detsamma om institutionerna, att den konstnärliga verksamheten
            inte bör utgöra en budgetregulator.
          </note>
          <note>
            Det är oerhört viktigt.
          </note>
          <note>
            För en kort tid sedan lade Kulturrådet fram en rapport som just
            tar upp de fria teatergrupperna. Den heter Vem säger sig fri?
            En översyn av de fria teatergrupperna och är gjord av Ylva Gislén.
            Där lyfter man bl.a. upp barnteatern. Under de senaste 15 åren
            har de fria grupperna svarat för 25-30 % av teaterbesöken. På
            barn- och ungdomsområdet har det handlat om 40-60 %, medan anslagen
            till grupperna har legat på ca 3 % av det statliga teateranslaget,
            6 % av det kommunala och 5 % av det regionala teateranslaget.
          </note>
          <note>
            I sin rapport tar Ylva Gislén också upp några väldigt grundläggande
            frågor. Vad är det som har gått fel? Varför har det gått fel?
            Och framför allt: Vad kan vi göra åt det?
          </note>
          <note>
            Om moderaternas förslag här att ge de fria grupperna ytterligare
            20 miljoner kronor per år skulle jag vilja säga att det tycker
            Vänsterpartiet också. Nu har vi en annan budgetöverenskommelse
            som inte bygger på den budget som moderaterna lägger fram, nämligen
            minus 609 miljoner i kulturbudgeten. Därför går det inte att ställa
            upp på era 20 miljoner. Vi kan inte hitta de pengarna i dag. Men
            det är precis vad som behövs.
          </note>
          <note>
            Ylva Gislén, som gjort undersökningen säger "att en summa på
            någonstans mellan 40 och 50 miljoner kr är en mycket god fingervisning
            om hur mycket pengar som egentligen skulle behöva tillföras det
            fria teaterlivet - givet att man anser att den verksamhet och
            det utbud det fria teaterlivet nu står för är kulturpolitiskt
            önskvärt". Det menar jag att Sveriges riksdag och regeringen tycker,
            med anknytning till de kulturpolitiska mål som jag tidigare läste
            upp. Är det så att vi inte tycker det längre, och är det så att
            vi fortsättningsvis också kommer att inskränka och urholka det
            ekonomiska tillståndet för den fria scenkonsten, måste vi också
            ta det ansvaret som kulturutskott och som riksdag och faktiskt
            ändra de kulturpolitiska mål som vi i dag står bakom. Nu tycker
            inte jag och Vänsterpartiet att vi ska ändra de kulturpolitiska
            målen. Tvärtom tycker vi att vi ska leva upp till dem på ett mycket
            bättre sätt.
          </note>
          <note>
            Jag vill citera några ytterligare rader ur Ylva Gisléns rapport,
            för jag tror inte att alla har haft möjlighet att ta till sig
            den rapporten. Hon säger bl.a att "de fria grupperna har helt
            enkelt vant sig vid att arbeta på det här sättet, och bidragsgivare
            har vant sig vid att få ut orimligt mycket verksamhet för orimligt
            lite pengar". Där hade kulturministern en väldigt viktig poäng.
            Det arbete som hon presenterade är jätteviktigt, nämligen samtalet
            och dialogen med kommunerna och regionerna, landstingen. Det är
            oerhört viktigt, för mycket av urholkningen bygger på den bidragsprincip
            och den bidragsfördelning som finns ute i kommunerna och landstingen.
            I dag upplever jag att det inte finns ett samspel. Det finns inget
            nationellt ansvar för den här utvecklingen som har urholkat den
            fria scenkonstens tillvaro.
          </note>
          <note>
            Avslutningsvis ur den rapport som Ylva Gislén har tagit fram
            vill jag citera följande: "Kanske är det dags att vända på bevisbördan
            och sluta argumentera för varför de fria grupperna bör ha mer
            pengar och i stället låta bidragsgivarna motivera varför och på
            vilka grunder de fria grupperna förväntas arbeta under så mycket
            knappare omständigheter?"
          </note>
          <note>
            Herr talman! Scenområdet är, som vi märker, sedan länge underfinansierat
            och klarar inte någon urholkning år efter år. Det finns en strukturell
            bomb, som de fackliga företrädarna väljer att kalla det för, på
            teaterns och scenkonstens område. Den här strukturella bomben
            är någonting som hotar kärnan i verksamheten för scenkonsten.
          </note>
          <note>
            Vi har trots allt sett och trots allt bidragit till att försöka
            förenkla situationen och tillvaron i den liggande budgetpropositionen.
            Budgetpropositionen tar i år väldigt viktiga avstamp och steg
            framför allt för att jobba med de enskilda konstnärernas tillvaro.
          </note>
          <note>
            Det handlar om pensionsfrågan, som jag tänkte avsluta med. De
            frilansande konstnärerna har inte haft några avtalspensioner i
            sina anställningar. Skulden för att pengar till avtalspensioner
            inte har kommit fram ligger hos staten som bidragsgivare tillsammans
            med kommuner och landsting.
          </note>
          <note>
            Nu arbetar regeringen med den här frågan. Man ska komma med ett
            förslag till hur man ska få till stånd en lösning. Tillsammans
            med Teaterförbundet och Teatercentrum håller man på att se över
            frågan.
          </note>
          <note>
            Det är oerhört viktigt att man nu har tagit det här steget.
          </note>
          <note>
            Samtidigt pågår det andra pensionsdiskussioner.
          </note>
          <note>
            Målsättningen är att pensionsåldern ska höjas till 67
          </note>
          <note>
            år, och det ska gälla alla utan några som helst undantag. Det
            är orimligt att inte behålla de undantag som i dag finns. En dansare
            går i pension vid 41 års ålder.
          </note>
          <note>
            Man kan inte begära att en dansare som är 67 år ska medverka
            i Svansjön. Det vore ohållbart.
          </note>
          <note>
            Man jag förväntar mig och förutsätter att regeringen i sin översynsgrupp
            kommer att ta till vara den kunskap som där finns om de reella
            och verkliga förutsättningar för konstnärerna.
          </note>
          <note>
            Herr talman! Med detta vill jag yrka bifall till reservationerna
            nr 4 och nr 7, som jag i och för sig inte berörde, men som ändå
            Vänsterpartiet står bakom.
          </note>
          <note type="speaker">
            Anf. 125 LENNART KOLLMATS (fp) replik:
          </note>
          <note>
            Herr talman! Resonemanget kring kostnadsutvecklingen var ju intressant
            och att Tasso Stafilidis helst skulle ha velat ställa upp på detta.
            Jag vill ändå ställa en fråga om löneutvecklingen, inte bara för
            de fria grupperna utan även på institutionerna. De anslag som
            Vänsterpartiet har varit med om att ställa sig bakom räcker ju
            inte ens för att täcka löneutvecklingen för den personal som finns
            på t.ex. Dramaten,
          </note>
          <note>
            Operan och Moderna museet. Vad tycker Tasso Stafilidis att man
            ska göra för att nå upp till rimliga nivåer?
          </note>
          <note>
            Sedan uppskattade Tasso Stafilidis det som kulturministern sade
            om samtal och dialoger med regioner och landsting. Tror Tasso
            Stafilidis att dessa dialoger kan föras i någon speciell öppenhet
            mot bakgrund av kulturministerns uttalande att regional kulturpolitik
            är ett hot mot den nationella kulturen?
          </note>
          <note>
            Ställer Tasso Stafilidis upp på det uttalandet, eller kan han
            tänka sig att lägga ut pengar i en kulturpåse och ha förtroende
            för våra politiska kamrater av olika färg i landsting och regioner?
          </note>
          <note type="speaker">
            Anf. 126 TASSO STAFILIDIS (v) replik:
          </note>
          <note>
            Herr talman! Lennart Kollmats tog upp frågan om löneutvecklingen
            på institutionerna och inte bara för de fria teatergrupperna.
            Jag instämmer i det som
          </note>
          <note>
            Lennart Kollmats säger. Det är ett stort problem. De avtal som
            finns på teatrarna täcks inte av de 1,9 eller
          </note>
          <note>
            1,4 procenten i löne- och omkostnadsomräkningar som staten i
            dag ger. Lönekostnaderna uppgår ju till mellan 3 och 4 %.
          </note>
          <note>
            Som det ser ut i dag är vi tvungna att börja diskutera strukturfrågor.
            En väldigt viktig strukturfråga är t.ex. det som regeringen har
            tagit initiativ till, nämligen en översyn av hyrorna. Om man frigör
            de stora institutionerna från de hyresavtal som de tvingas leva
            under frigör man en väldigt stor summa pengar. Löneutvecklingskostnaderna
            gäller i högsta grad också institutionerna. För den fria scenkonsten
            existerar det ju inga löneomkostnadsuppräkningar, och det har
            det inte gjort på väldigt länge.
          </note>
          <note>
            När det gäller regionerna har Vänsterpartiet presenterat ett
            förslag till hur vi skulle vilja att man utvecklade det regionala
            självstyret. Vi vill flytta ned mer makt till regionerna. Samtidigt
            måste staten fungera som den instans som har ett övergripande
            ansvar. Vi har fullt förtroende för regionerna, men som det ser
            ut i dag är det ett misstag att tro att det hjälper att låta regionerna
            ta det fulla ansvaret. Dels får de inte de fulla ansvaret i dag,
            dels har de heller ingen möjlighet att tillgodogöra sig de medel
            som utbetalas eftersom man inte för den dialog som vi efterlyser.
          </note>
          <note type="speaker">
            Anf. 127 LENNART KOLLMATS (fp) replik:
          </note>
          <note>
            Herr talman! Jag kan av egen erfarenhet garantera att landstingen
            har stora möjligheter att tillgodogöra sig statliga medel. De
            vet också hur de ska fördela dem inom kulturområdet.
          </note>
          <note>
            När det gäller detta med hyrorna vet vi ju inte om det frigörs
            en massa pengar för institutionerna. Det är därför som det har
            tillsatts en utredning, för att man ska ta reda på hur det ska
            se ut. Vi vet ju faktiskt inte facit än. I så fall hade vi inte
            behövt att tillsätta en utredning.
          </note>
          <note>
            Vad jag upplever nu är att Tasso Stafilidis står här och talar
            om på vilka punkter som Vänsterpartiet har misslyckats. Sedan
            försöker han dölja detta genom att tala om vad han skulle vilja
            göra i stället för att ta ansvar för den politik som han egentligen
            i utskottet står för. Det är ju det som står i det här dokumentet,
            och det är detta som gäller.
          </note>
          <note type="speaker">
            Anf. 128 TASSO STAFILIDIS (v) replik:
          </note>
          <note>
            Herr talman! Både jag och Vänsterpartiet tar ansvar för den budgetproposition
            som är framlagd.
          </note>
          <note>
            Samtidigt innebär det ju inte att vi tycker att allt i budgetpropositionen
            är okej. Det tycker inte ens kulturministern. Man har fått ta
            och ge mellan olika områden. Budgetpropositionen har förhandlats
            fram mellan tre partier. Den bygger på att man ger och tar i en
            förhandling. Hade Kulturdepartementet och kulturutskottets ledamöter
            från samarbetspartierna själva fått bestämma tror jag nog att
            kulturen hade fått mer pengar.
          </note>
          <note>
            Men som politiker är det viktigt att man tar ett helhetsansvar.
            Tyvärr har vi inte lyckats fullt ut. Därför är det ännu mer viktigt
            att vi mer tvärpolitiskt börjar diskutera strukturfrågor som ligger
            utanför att
          </note>
          <note>
            Moderaterna vill ta ifrån kulturen 609 miljoner för att göra
            helt andra prioriteringar. I stället borde man diskutera vad det
            är som brister och på vilket sätt vi kan göra reella förändringar.
          </note>
          <note type="speaker">
            Anf. 129 ROY HANSSON (m) replik:
          </note>
          <note>
            Herr talman! Tasso Stafilidis nämnde att man inte hade fått någon
            kostnadsökning, men han menar väl att de fria grupperna inte har
            fått någon anslagsökning under de senaste åren. Sedan sade han
            att det är Sveriges riksdag och regering som har ansvaret för
            detta.
          </note>
          <note>
            Det tar man naturligtvis inte eftersom det inte görs någon anslagsuppräkning.
          </note>
          <note>
            En sak som är bekymmersam, och som också Tasso Stafilidis nämnde,
            är man inte har råd att ha något pensionsavtal för dem som är
            med i de fria grupperna.
          </note>
          <note>
            Jag tycker att det är högst otillfredsställande, och det borde
            man komma till rätta med.
          </note>
          <note>
            Vänsterpartiet ingår i samarbetspartierna, och då borde man föra
            fram sådana förslag som t.ex. omfördelning av pengarna till Riksteatern
            till de fria grupperna. Det är naturligtvis glädjande att man
            når 20-
          </note>
          <note>
            30 % teaterbesökare och 40-60 % barn. Det finns ju all anledning
            att fortsätta på den inslagna vägen.
          </note>
          <note>
            Jag hoppas att vårt förslag om en förstärkning är välkommet.
            Det gäller alltså att välja sällskap om man vill ha igenom sin
            politik, och det finns anledning att fortsätta diskussionen på
            det här området.
          </note>
          <note type="speaker">
            Anf. 130 TASSO STAFILIDIS (v) replik:
          </note>
          <note>
            Herr talman! Roy Hansson tar upp Riksteatern som ett exempel.
            Där har Vänsterpartiet definitivt inte samma åsikt som Moderaterna.
            Vi vill absolut inte ta några pengar från Riksteatern och föra
            över dem till de fria grupperna. Tvärtom inser vi vikten av att
            utveckla samarbetet mellan Riksteatern och de fria grupperna.
          </note>
          <note>
            Som jag sade tidigare har de tre samarbetspartierna tagit ansvar
            för budgetpropositionen. Vi lägger fram konstruktiva förslag så
            att vi kan börja att jobba med dessa frågor. Vi ser över pensionskostnaderna
            och kostnadsutvecklingen över huvud taget. Kulturrådet har fått
            i uppgift att se över hela bidragsdelen för de fria grupperna,
            och det är väldigt viktigt. Jag har inte suttit i riksdagen i
            mer än två år, men jag tycker att man borde ha gjort det här för
            mycket länge sedan. Nu tar man äntligen tag i det. Man jobbar
            både med pensionerna och med bidragsutvecklingen. Man har satt
            fingret på detta och sagt att nu måste man göra någonting åt det,
            för man inser problemet med det.
          </note>
          <note type="speaker">
            Anf. 131 ROY HANSSON (m) replik:
          </note>
          <note>
            Herr talman! Jag uppfattade att Tasso Stafilidis anförande helt,
            eller i vart fall det väsentligaste, gick ut på att anslaget till
            de fria grupperna skulle ökas.
          </note>
          <note>
            Om nu inte vårt förslag om en omfördelning från
          </note>
          <note>
            Riksteatern till de fria grupperna är något speciellt bra förslag,
            vill jag gärna veta vilket förslag Vänsterpartiet har. Det bör
            redovisas här och nu.
          </note>
          <note>
            Vi har gett en anvisning för hur vi vill klara ut det här. Men
            om man nu inte är beredd att göra en omfördelning utan bara vill
            ha mer pengar, tycker jag att det är en oschyst politik. Hur man
            ska hantera det här tycker jag att Tasso Stafilidis är kammaren
            svaret skyldig.
          </note>
          <note type="speaker">
            Anf. 132 TASSO STAFILIDIS (v) replik:
          </note>
          <note>
            Herr talman! Vänsterpartiet driver frågan om att öka anslagen
            till de fria grupperna. Det har jag sagt gång på gång. Det jag
            lyfte fram i mitt anförande var just den rapport som Kulturrådet
            har presenterat. Där tar man just fram siffror på mellan 40 och
            60 miljoner, vilket ni moderater faktiskt hamnar väldigt nära
            med era 20 miljoner per år. Det är ypperligt bra.
          </note>
          <note>
            Vad jag menade i mitt anförande är att vi nu måste se till innehållet
            i de rapporter som lämnas fram och försöka göra verklighet av
            det. Men det går ju inte att göra verklighet av ett förslag och
            bygga upp pengar över en natt innan man har hittat de strukturella
            felen.
          </note>
          <note>
            Återigen handlar det om strukturfel i anslagsfördelningen i hela
            det system som har pågått under så många år. Vi är beredda att
            vara med i diskussionen för att kunna rätta till detta. Jag tycker
            att det är mer schyst att utgå från den befintliga kulturen i
            dag än att, som ni moderater föreslår, å ena sidan ta ifrån kulturbudgeten
            609 miljoner och å andra sidan pytsa ut de 20 miljonerna extra
            till de fria grupperna. Jag kan inte riktigt se hur er budget
            går ihop inom kulturområdet. Förvisso fördelar ni om vissa av
            era medel till andra områden, men samtidigt urholkar ni ju det
            system som finns i dag.
          </note>
          <note>
            Ska man bygga på ett nytt bidragssystem med nya regler eller
            ny struktur, är det väldigt viktigt att se vad det är vi utgår
            från, det vi har i dag eller det som ni talar om och som vi egentligen
            inte vet hur det kommer att se ut med minus 609 miljoner.
          </note>
          <note type="speaker">
            Anf. 133 GUNILLA TJERNBERG (kd):
          </note>
          <note>
            Herr talman! Jag kommer i mitt anförande att ta upp områden som
            teater, dans och musik. Detta har debatterats här under en ganska
            stor del av dagen, och det är väldigt bra, tycker jag. Jag kommer
            också att vidröra konstnärernas villkor samt de fria teatergrupperna.
          </note>
          <note>
            Jag vill inledningsvis, herr talman, instämma i det som Inger
            Davidson tidigare har tagit upp i sitt anförande.
          </note>
          <note>
            Att musiken har stor betydelse för oss människor, både vuxna
            och barn, är vi nog både här i riksdagens kammare och utanför
            det här huset helt överens om.
          </note>
          <note>
            Det finns många uttryck för detta.
          </note>
          <note>
            Vi vet att under ett år sänder Sveriges Radio väldigt många timmar
            av musik, som lyssnas till av många människor. Televisionen visar
            många program som handlar om musik och som har många tittare.
          </note>
          <note>
            Kommersiella radiokanaler har många gånger enbart musik i sitt
            utbud. Till detta ska också läggas alla cdoch grammofonskivor
            samt kassettband. Vi kan också se att musikfonogramförsäljningen
            har ökat med
          </note>
          <note>
            4 miljoner kronor under den gångna tioårsperioden.
          </note>
          <note>
            Vi ska väl också lägga till alla de grupper som utövar musik
            på olika sätt runtom i landet i form av eget musicerande, körsång,
            instrumental musik osv.
          </note>
          <note>
            Få andra kulturområden visar med så stor tydlighet hur kultur
            kan bidra till mänskligt välbefinnande.
          </note>
          <note>
            Herr talman! Jag ska säga något om den svenska folkmusiken. Den
            borde i alla sammanhang ses som en tillgång. I takt med ökande
            internationalisering har behovet av att profilera sig utomlands
            ökat, även om möjligheterna för sådant utbyte ofta är starkt begränsat.
            Folkmusiken och folkdansen har varit särskilt missgynnade vid
            fördelning av stöd till internationellt samarbete.
          </note>
          <note>
            Vi kristdemokrater, herr talman, anser att bidragen till internationellt
            kulturutbyte och samarbete bör ses över så att en mer rättvis
            genretilldelning kommer till stånd.
          </note>
          <note>
            Som jag tidigare har nämnt bedrivs det runtom i landet en levande
            och kraftfull verksamhet inom musik, teater och dans. Statens
            uppgift, anser vi kristdemokrater, är att bidra till ett levande
            Kultursverige genom att ge näring till olika kulturcentrum. Detta
            har också Inger Davidson berört tidigare i dag.
          </note>
          <note>
            De stora nedskärningar som det regionala musiklivet har tvingats
            vidkännas gör att det fortfarande finns en stor risk att det regionala
            musik- och teaterlivet utarmas. Därför står vi fast vid, som tidigare
            år, att länsmusiken måste ges utökade resurser och anslår även
            i år 15 miljoner kronor utöver regeringens förslag. Det här är
            medel som naturligtvis också ska kunna användas till regional
            musik-, teater- och dansverksamhet.
          </note>
          <note>
            Det finns all anledning att genom statliga insatser medverka
            till att förbättra musik-, teater- och dansgruppers förutsättningar
            att bedriva en långsiktig verksamhet.
          </note>
          <note>
            Många skådespelare, dansare och musiker, herr talman, arbetar
            i dag under förhållanden som många av oss inte skulle acceptera.
            Det handlar om att ha någonstans att repetera, att få ut skälig
            lön för sitt arbete, att inte behöva genomföra en av många uppskattad
            samhällsverksamhet till avtalsvidriga löner.
          </note>
          <note>
            I det här läget känns det otillfredsställande och oroande när
            regeringen nöjt i budgetpropositionen konstaterar att man under
            1997-1999 har höjt stödet till de fria grupperna med 15 miljoner
            kronor. Det var ju inte den bild som presenterades och som uppfattades
            av konstnärerna själva när de besökte kulturutskottet, inte heller
            av Kulturrådet.
          </note>
          <note>
            Jag tycker att det är lite anmärkningsvärt att kulturministern,
            som i dag har haft möjlighet att kommentera detta, använder argument
            som att man fortfarande städar efter en borgerlig regering.
          </note>
          <note>
            Kulturministern hade en bra ansats i början, när hon sade att
            hon var överens med oss kristdemokrater om att det här är en grupp
            som vi måste öka tryggheten för och att vi måste sträva mot att
            konstnärerna ska kunna leva på sitt arbete. Men sedan, när hon
            kände sig trängd, kom det här argumentet och talet om att städa
            efter en borgerlig regering. Samtidigt återkommer Göran Persson
            ofta till talet om att man nu har egna pengar, att man fördelar
            med sina egna medel. För mig går inte det här ihop.
          </note>
          <note>
            Nej, det handlar om att stärka och ge större förutsättningar
            för konstnärerna att utöva ett arbete som ger så många människor
            i dag en möjlighet att ta del av det som vi människor många gånger
            har svårt att sätta ord på, men som vi upplever som oerhört nära
            och sant.
          </note>
          <note>
            Jag tror också att det är ett dilemma för Tasso Stafilidis i
            dag när han mycket strävsamt och uppriktigt har att försvara den
            politik som Vänsterpartiet naturligtvis ansvarar för. Jag kan
            förstå att det innebär en vånda att i kammaren försvara att man
            inte har kunnat ge de här grupperna det som de så väl behöver.
          </note>
          <note>
            När Tasso Stafilidis säger att det här är ett område som vi inte
            har kunnat klara av förstår jag att "vi"
          </note>
          <note>
            måste handla om just Socialdemokraterna, Miljöpartiet och Vänsterpartiet.
            För vi kristdemokrater har anslagit, återigen, ökade medel för
            just de fria teatergrupperna utan att förändra en grundstruktur
            när det gäller kulturpolitiken.
          </note>
          <note>
            Det är också oacceptabelt, herr talman, att frågan om hur pensionerna
            för de fria grupperna ska säkras inte är löst. Vi kräver en snabb
            genomlysning av den här frågan, och vi vill att regeringen snarast
            ska återkomma till riksdagen med förslag till lösningar.
          </note>
          <note>
            Den översyn av de fria teatergrupperna som Kulturrådet har genomfört
            tycker vi kristdemokrater är väldigt bra. Det är en mycket intressant
            läsning, som jag vill rekommendera. Vi kristdemokrater avsätter
            under det här anslaget 6,5 miljoner kronor utöver regeringen,
            alltså Socialdemokraterna och stödpartierna Vänsterpartiet och
            Miljöpartiet, till fria teater-, dans- och musikgrupper.
          </note>
          <note>
            Jag vill också säga något, herr talman, om danskonsten. Dansens
            hus gör svensk och internationell samtida koreografi på hög professionell
            nivå tillgänglig. Det har stor betydelse för att fånga och behålla
            ny publik. Vi vet i dag att 25 % av besökarna under 1999 var under
            25 år. Två femtedelar var från utlandet. Man når, och riktar sig
            till, en mycket ung publik.
          </note>
          <note>
            Utifrån att danskonsten saknar fasta institutioner ute i landet
            är det oerhört viktigt att Dansens hus, som också utvecklar egna
            konstnärer och koreografer, för att få fram danskonstnärer får
            förutsättningar att fortsätta utveckla det här arbetet. Det är
            ett arbete som också sker i dialog, utbyte och samverkan med den
            regionala danskonstverksamheten.
          </note>
          <note>
            Danskonstens varande bygger i dag mycket på eldsjälar som brinner
            för konstarten dans. När regeringen förra året ökade bidragen
            instämde vi kristdemokrater i denna angelägna anslagshöjning.
            Dessvärre tvingas vi nu konstatera att ändrade hyresförhållanden
            ätit upp större delen av anslagsökningen. Vi vill särskilt betona
            hur olyckligt det är att regeringen inte anser det möjligt att
            ge prioritet åt en ytterligare uppräkning av anslaget till Dansens
            hus. Detta sker trots att man vet att det handlar om en kritisk
            övergångsfas innan översynen av hyrorna har lett fram till bättre
            förhållanden, något som vi hoppas att det ska göra, för kulturinstitutionerna.
            Vi vill ha ett tillfälligt stöd på 1 miljon kronor år 2001 till
            Dansens hus. Vi anser att det är väl motiverat. Vi för också en
            argumentation kring detta i vår kulturmotion.
          </note>
          <note>
            Herr talman! För att ytterligare stimulera det växande intresset
            för dans anser vi också att ett nationellt uppdrag bör ges. Det
            säger jag fast jag är väl medveten om att det inte är riksdagen
            som fattar den typen av beslut. Vi vill ändå öppna för den diskussionen.
            Vi anser att det är väldigt angeläget att dansen får ett nationellt
            uppdrag för att just utveckla danskonsten för barn och unga.
          </note>
          <note>
            Jag vill avslutningsvis göra några bifallsyrkanden.
          </note>
          <note>
            Naturligtvis står jag bakom samtliga reservationer i utskottet
            men i dag yrkar jag bifall till de reservationer som Inger Davidson
            har avgivit.
          </note>
          <note type="speaker">
            Anf. 134 TASSO STAFILIDIS (v) replik:
          </note>
          <note>
            Herr talman! Jag är glad över att Gunilla Tjernberg visar sin
            empati här i talarstolen. Men jag kan inte låta bli att undra
            och fråga: Hur går det ihop om man ser på de budgetreservationer
            som nu finns från
          </note>
          <note>
            Moderaterna, Kristdemokraterna, Folkpartiet och
          </note>
          <note>
            Centern? Hur ska ni kunna få igenom era ståndpunkter och åsikter
            när Moderaterna vill lägga ned en hel del av den kultur som vi
            har i budgeten? På vilket sätt tror Gunilla Tjernberg att hon
            och Kristdemokraterna kan föra sina frågor vidare på ett annat
            sätt än vad kanske vi lyckas med?
          </note>
          <note>
            Det är trots allt flera olika parter som ska samarbeta, och det
            är också demokratins grunder att man tar och ger och kommer överens.
            Alla får inte allt, men man kommer någon vart på vägen.
          </note>
          <note type="speaker">
            Anf. 135 GUNILLA TJERNBERG (kd) replik:
          </note>
          <note>
            Herr talman! Först vill jag säga att den kulturmotion som vi
            kristdemokrater har lagt fram är fullständigt finansierad. Vi
            har ingen ambition att göra en grundstrukturell förändring när
            det gäller kulturpolitiken. Det är alltså kristdemokraternas kulturpolitik.
          </note>
          <note>
            Sedan är det också så att vi i dag är i opposition.
          </note>
          <note>
            Vi är fyra olika partier. Vi sitter inte i en regering och har
            inget förfarande med stödpartier omkring oss.
          </note>
          <note>
            Därför behöver vi inte heller lägga fram en gemensam politik.
            Kristdemokraterna driver en kulturpolitik som vi står för.
          </note>
          <note>
            När det gäller stödet till de fria grupperna har jag uppfattat,
            om jag inte alldeles har missförstått någonting - och det har
            jag inte gjort i den här frågan - att
          </note>
          <note>
            Moderaterna stöder Kristdemokraternas grundsyn, som handlar om
            att de fria teatergrupperna behöver mer pengar.
          </note>
          <note type="speaker">
            Anf. 136 TASSO STAFILIDIS (v) replik:
          </note>
          <note>
            Herr talman! Det är helt riktigt, tror jag, det som
          </note>
          <note>
            Gunilla Tjernberg har uppfattat om hur man vill satsa på de fria
            grupperna från Moderaternas sida. Men samtidigt är det ju väldigt
            intressant att lyfta upp den här frågan, för naturligtvis har
            vi i majoriteten, Socialdemokraterna, Vänsterpartiet och Miljöpartiet,
            tagit de första, kanske lite stapplande, stegen. I dag står det
            här väldigt tydligt, och statsministern nämnde t.o.m.
          </note>
          <note>
            de strukturella kulturfrågorna i sin regeringsförklaring.
          </note>
          <note>
            Det är oerhört viktiga frågor som nu faktiskt äntligen lyfts
            upp. Det är jag väldigt glad för, och jag hoppas att det kommer
            att vara samma sak i kulturfrågorna när ni kanske någon gång i
            framtiden, om det skulle bli så, samregerar med Moderaterna.
          </note>
          <note type="speaker">
            Anf. 137 GUNILLA TJERNBERG (kd) replik:
          </note>
          <note>
            Herr talman! Jag bara noterar att Tasso Stafilidis i sitt anförande
            tog upp att man just när det gäller att se över stödet och stärka
            de fria teatergruppernas situation inte har lyckats: Det är ett
            område som vi har försummat - jag citerar innantill.
          </note>
          <note>
            Jag bara konstaterar att det är så. Jag tror att vi framgent
            kan komma överens i fråga om de fria teatergrupperna, Tasso Stafilidis.
            Och det går ju väldigt bra att ta gemensamma tag tvärs över både
            block- och partigränser om det är en fråga som är tillräckligt
            angelägen. Så välkomna in i det arbetet, Vänsterpartiet!
          </note>
          <note type="speaker">
            Anf. 138 RIGMOR STENMARK (c):
          </note>
          <note>
            Herr talman! Det är mycket ord här i dag, men väldigt lite musik,
            sång och dans. "Musik ska byggas utav glädje, av glädje bygger
            man musik" - ni kanske kan nynna med i den refrängen. Men musik
            finns ju också med i livets svåra stunder. Ja, när finns det inte
            musik med i våra liv?
          </note>
          <note>
            Musikindustrin är väldigt stor i Sverige. T.o.m.
          </note>
          <note>
            när man pratar om exportprodukter brukar man säga att vi lanserar
            väldigt mycket musik ut till världen.
          </note>
          <note>
            Den s.k. musikindustrin är trea, bland de största i världen alltså.
            Det är ganska fantastiskt. Tänk på
          </note>
          <note>
            Amerika och Japan och de enorma människomassor som de har i förhållande
            till vårt lilla Sverige! Musiken drar in 4,3 miljarder kronor.
            Någonstans börjar ett musikintresse att ta form för att sedan
            utvecklas till någonting som egentligen kan bli hur bra, hur stort,
            som helst om bara de rätta förutsättningarna finns. Vi får aldrig
            glömma bort att det stora börjar i det lilla.
          </note>
          <note>
            Herr talman! Även när riksdagen ska ordna fest eller högtider
            av skilda slag finns det alltid musikinslag med. Det är naturligt.
            Det skapar en viss atmosfär och ger oss en känsla av tillfredsställelse.
            Vi kan inte vara utan detta inslag. Kan ni för en stund tänka
            er tillbaka till riksmötets högtidliga öppnande? Ni har kommit
            så långt att ni går uppför den gröna fina mattan till tonerna
            av nyckelharpospel.
          </note>
          <note>
            Cecilia och Kerstin var två unga kvinnor från Tobo folkmusikinstitut
            som spelade för oss i år. Folkmusikinstitutet i Tobo fortsätter
            sin verksamhet. Man utvecklas, man förfinar folkmusik och dans
            i en stor skön förening.
          </note>
          <note>
            För tredje året i följd får man också bidrag från staten. Jag
            ska be att få citera ur betänkandet på s. 59.
          </note>
          <note>
            "Vid föregående riksmöte noterade utskottet att regeringen ansåg
            att långsiktiga, kompletterande bidragskällor bör vara ett villkor
            för statligt stöd till folkmusikinstitutet i Tobo - - -. Utskottet
            förutsatte att regeringen skulle återkomma till riksdagen med
            en redovisning av hur institutet utvecklats. Utskottet förväntar
            sig att en sådan redovisning kommer att föreligga under det kommande
            året. I avvaktan på redovisningen är utskottet emellertid inte
            berett att tillstyrka någon sådan förändring av statsbidraget
            till
          </note>
          <note>
            Tobo folkmusikinstitut som yrkas i motion Kr237 (c), varför den
            avstyrks."
          </note>
          <note>
            Beträffande långsiktiga kompletterande bidragskällor vill jag
            säga att Tobo folkmusikinstitut får ökade medel från kommunen
            och landstinget och finns med i länsstyrelsens tillväxtavtal som
            man rapporterar till regeringen på uppdrag av regeringen. Jag
            undrar: Sitter utskottet och väntar? Varför ställer inte utskottet
            regeringen till svars? Och hur följer regeringen, Vänsterpartiet
            och Miljöpartiet upp tillväxtavtalen ute i länet? Vad är det egentligen
            ytterligare som fordras?
          </note>
          <note>
            Tobo folkmusikinstitut behöver även i fortsättningen stöd från
            staten för att man tryggt ska kunna arbeta vidare. Man får stöd,
            men det är inte öronmärkt, vilket jag vill att det ska vara. Det
            krävs mycket tid och kraft av eldsjälarna. De är beundransvärda
            i sitt arbete, och de har lyckats med att blåsa liv i en fin gammal
            byggnad i ett fint gammalt bruk, och det sjuder av verksamhet
            nu. Liv föder liv.
          </note>
          <note>
            Det är angeläget att nationen, staten, skjuter till pengar även
            till folkmusikinstitutet i Tobo och gör det varaktigt. Det är
            en nationell angelägenhet, eftersom elever kommer från hela landet,
            från Skellefteå i norr till Staffanstorp i söder. Och i år kommer
            det även elever och andra från ställen utanför landets gränser.
          </note>
          <note>
            Musik förenar människor.
          </note>
          <note>
            Folkmusikinstitutet arbetar även med att se till att hela Sveriges
            musikliv samlas till nationella konferenser för att hela tiden
            utveckla musiklivet inom denna gren.
          </note>
          <note>
            Även instrumentutveckling pågår. Här finns egentligen ytterligare
            ett intressant område, nämligen den tanke som också har väckts
            i motioner, att vi i
          </note>
          <note>
            Sveriges riksdag borde kunna unna oss att se till att det finns
            ett nationalinstrument. Vilket som är lämpligt kan det finnas
            olika skäl att ha olika åsikter om.
          </note>
          <note>
            Men nog skulle det vara intressant att se vilka som skulle kunna
            konkurrera med nyckelharpan. Ja, varför utmanar man inte krafterna.
          </note>
          <note>
            Herr talman! Statens anslag har alltså inte räknats upp. De har
            inte ens följt den allmänna kostnadsutvecklingen. Det är bekymmersamt
            för institutet. Löner, lokalkostnader, m.m. stannar inte på en
            given summa, och det går inte att jobba vidare på detta sätt.
          </note>
          <note>
            Jag skulle därför vilja uppmärksamma kulturutskottets ledamöter
            på detta och önskar att ni inför vårbudgeten har med er tonerna
            från riksmötets högtidliga öppnande. Låt Cecilia och Kerstin spela
            för er. Dessa toner borde mana till utveckling. Ni borde ha haft
            det med även i detta betänkande. Hur är det? Nog skulle utskottet
            behöva ta med sig Kulturdepartementet och ministern och ta en
            skön och lärorik studiedag inte långt ifrån Stockholm. Ni kan
            åka tåg och vara tillbaka till kvällen. En dag på Tobo folkmusikinstitut,
            beläget i en av Upplands finaste bruksorter, rekommenderas. Och
            ta sedan hand om verkligheten lite mer och skriv inte på det sätt
            som har skett i detta betänkande om Tobo folkmusikinstitut.
          </note>
          <note type="speaker">
            Anf. 139 EWA LARSSON (mp) replik:
          </note>
          <note>
            Herr talman! Jag håller helt med Rigmor Stenmark om att det är
            glädjande att Tobo folkmusikinstitut nu äntligen har fått ett
            statligt stöd och att man fr.o.m. detta anslagsår också har fått
            en egen anslagspost, så att man inte ingår i en allmän pott längre.
          </note>
          <note>
            Men man behöver mer pengar. Vi är helt överens.
          </note>
          <note>
            Och vi kan hjälpas åt att jobba med denna fråga och hålla grytan
            kokande, tycker jag. Ett steg i taget. Man har fått en egen anslagspost
            nu.
          </note>
          <note>
            Men detta är bara början. Vi vill ju ha folkmusikinstitut i Östersund,
            i Växjö och i Visby på Gotland.
          </note>
          <note>
            Rättvik är på gång. Vi har alltså mycket att jobba tillsammans
            med inom detta område.
          </note>
          <note>
            Jag måste säga att jag redan betraktar nyckelharpan som nationalinstrument.
            Även om kulturministern inte har korat den som sådan så gör jag
            redan det.
          </note>
          <note>
            Låt oss hjälpas åt att också mynta det begreppet -
          </note>
          <note>
            nyckelharpan är vårt svenska nationalinstrument.
          </note>
          <note type="speaker">
            Anf. 140 RIGMOR STENMARK (c) replik:
          </note>
          <note>
            Herr talman! Det låter sig höras, Ewa Larsson. Jag tycker också
            att det förpliktar när man sitter med i regeringssamarbetet, att
            man inte bara åker ut till
          </note>
          <note>
            Tobo och lovar runt och sedan håller tunt. Gör någonting av detta
            nu också.
          </note>
          <note type="speaker">
            Anf. 141 EWA LARSSON (mp) replik:
          </note>
          <note>
            Herr talman! Om vi inte gjorde det skulle nog inte
          </note>
          <note>
            Tobo ha en egen anslagspost just nu.
          </note>
          <note type="speaker">
            Anf. 142 RIGMOR STENMARK (c) replik:
          </note>
          <note>
            Herr talman! Jag tycker att det är bra om Ewa
          </note>
          <note>
            Larsson verkligen kan lova att det finns en egen anslagspost
            och att den anslagsposten också bör uppräknas. Dessutom bör man
            samarbeta med skolan och utbildningen för att skapa ett unikt
            samarbete mellan dessa verksamheter, så att även utbildningen
            finns med som en grundplåt, stark nog att driva detta vidare.
            Det finns oerhört mycket mer att göra för Tobo.
          </note>
          <note>
            Men jag tycker att det är hedersamt att Ewa Larsson också kämpar
            för detta.
          </note>
          <note type="speaker">
            Anf. 143 PAAVO VALLIUS (s):
          </note>
          <note>
            Herr talman! Jag ska ta upp frågor som gäller teater, dans och
            musik. Väldigt många av dessa frågor har redan debatterats. Jag
            tänkte därför förkorta mitt inlägg och beröra bara några av dessa
            punkter.
          </note>
          <note>
            Jag börjar med konstnärernas villkor, vilka har debatterats väldigt
            flitigt i denna kammare. Jag kan med stor glädje konstatera att
            årets budget innehåller en rejäl satsning på just konstnärerna.
            Konstnärerna kommer med denna satsning att få bättre sociala förhållanden.
            De som försörjer sig på skapande verksamhet får möjlighet till
            en utvecklad och tryggare tillvaro. Detta är ett steg på vägen
            till avtalsenliga löner och pensioner. Det skapar säkrare sociala
            situationer och ökar även förutsättningarna för större kreativitet.
          </note>
          <note>
            När man också tar med arbetsmarknadsutskottets intentioner om
            att upprätta bättre villkor för arbetslösa konstnärer inom arbetslöshetsförsäkringen
            är detta ett ytterligare steg i rätt riktning mot en tryggare
            arbetsmarknad inom kulturområdet.
          </note>
          <note>
            En intention är att konstnärerna inte ska tvingas söka jobb som
            inte har anknytning till deras skapande verksamhet, utan de ska
            kunna fortsätta att odla sin kreativitet, till gagn för både nyskapande
            och mångfald. Fortfarande återstår en hel del att göra inom kulturområdet
            men den ekonomiska situationen ger hopp om en fortsatt god utveckling.
          </note>
          <note>
            De fria grupperna, som debatterats väldigt mycket här både i
            dag och tidigare, ökar naturligtvis mångfalden inom teater, dans
            och musik och är av mycket stor vikt för kulturlivet. Frågan om
            en prioritering av de fria grupperna bör ses över innebärande
            en satsning på bättre sociala förhållanden för skådespelare och
            konstnärer. Återigen är det satsningen på de sociala förhållandena
            som står i fokus.
          </note>
          <note>
            Herr talman! Sedan ska jag säga några ord om
          </note>
          <note>
            Riksteatern. För oss socialdemokrater är Riksteatern av stor
            vikt för kulturell spridning och mångfald.
          </note>
          <note>
            I en reservation tar moderaterna upp frågan om
          </note>
          <note>
            Riksteatern. De vill att det statliga stödet till Riksteaterns
            vuxenteaterverksamhet helt ska upphöra, vilket jag tycker är olustigt.
            I en tid med allt tydligare skillnader mellan stad och land, mellan
            olika etniska grupper samt mellan rika och fattiga såväl vad gäller
            pengar, kunskap och makt som vad gäller livskvalitet är Riksteatern
            mer angelägen än någonsin.
          </note>
          <note>
            Riksteaterns uppgift är att erbjuda medborgare viktiga berättelser
            och god underhållning och att vara en garant för det fria ordet.
          </note>
          <note>
            Under det senaste året har Riksteatern fattat en rad avgörande
            beslut som syftar till att teatern ännu bättre ska uppfylla sitt
            uppdrag. Jag tänker inte gå in på alla förändringar här men det
            är klart att det handlar om en riksteater i förändring och utveckling.
          </note>
          <note>
            Riksteaterns publik har ökat med 70 % i Stockholmsområdet och
            med 67 % i övriga landet, vilket säger en hel del om dessa kulturella
            värden. För oss socialdemokrater är Riksteatern av stor vikt för
            kulturell spridning. Dessutom känner jag stor glädje över att
            Riksteatern har börjat samarbeta med den nyinrättade finska teatern
            i Sverige och också deltar vad gäller produktionskostnaderna.
            Det betyder att finskspråkiga får möjlighet att se teater på sitt
            hemspråk.
          </note>
          <note>
            Riksteatern gör mycket värdefulla insatser när det gäller samarbetet
            med minoriteter. Därför är det märkligt att moderaterna vill minska
            verksamheten för en sådan här kulturinstitution.
          </note>
          <note>
            I en annan reservation uttrycker moderaterna sin önskan att ompröva
            Rikskonserters verksamhet i syfte att minska den egna produktionen.
            Men denna kulturinstitution är ytterligare ett exempel på en verksamhet
            som vi socialdemokrater anser gör ett värdefullt arbete både för
            den kulturella tillgängligheten och för mångfalden. Den socialdemokratiska
            kulturpolitiken går ut på att ge förutsättningar för de kulturella
            institutionernas utveckling; detta samtidigt som vi satsar på
            bredden.
          </note>
          <note>
            Vi lever i ett mångkulturellt samhälle, vilket betyder att det
            blir allt viktigare med ett mångkulturellt utbud. Mångfald och
            tillgänglighet är A och O för socialdemokratisk kulturpolitik.
            Vi kommer ständigt att verka för att nya grupper ska nås av olika
            kulturbudskap.
          </note>
          <note>
            Jag yrkar bifall till hemställan i utskottets betänkande.
          </note>
          <note>
            (forts. 11 §)
          </note>
          <note>
            Ajournering
          </note>
          <note>
            Kammaren beslutade kl. 16.54 på förslag av förste vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            9 § Beslut om utskottsbetänkande som slutdebatterats den 24 november
          </note>
          <note>
            SoU5 Nationell handlingsplan för utveckling av hälso- och sjukvården
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (v, m, kd)
          </note>
          <note>
            Votering:
          </note>
          <note>
            161 för utskottet
          </note>
          <note>
            142 för res. 1
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 14 c, 16 fp, 13 mp
          </note>
          <note>
            För res. 1: 71 m, 33 v, 38 kd
          </note>
          <note>
            Frånvarande: 13 s, 11 m, 10 v, 4 kd, 4 c, 1 fp, 3 mp
          </note>
          <note>
            Mom. 3 (mål för hälso- och sjukvården)
          </note>
          <note>
            1. utskottet
          </note>
          <note>
            2. res. 2 (v)
          </note>
          <note>
            Votering:
          </note>
          <note>
            168 för utskottet
          </note>
          <note>
            36 för res. 2
          </note>
          <note>
            98 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 9 kd, 14 c, 15 fp, 13 mp
          </note>
          <note>
            För res. 2: 35 v, 1 kd
          </note>
          <note>
            Avstod: 71 m, 27 kd
          </note>
          <note>
            Frånvarande: 14 s, 11 m, 8 v, 5 kd, 4 c, 2 fp, 3 mp
          </note>
          <note>
            Desirée Pethrus Engström (kd) anmälde att hon avsett att avstå
            från att rösta men markerats ha röstat ja.
          </note>
          <note>
            Mom. 10 (inriktning och åtgärder för att öka mångfalden av vårdgivare
            inom vården och omsorgen)
          </note>
          <note>
            1. utskottet
          </note>
          <note>
            2. res. 6 (v)
          </note>
          <note>
            Votering:
          </note>
          <note>
            161 för utskottet
          </note>
          <note>
            36 för res. 6
          </note>
          <note>
            108 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 1 kd, 14 c, 16 fp, 13 mp
          </note>
          <note>
            För res. 6: 1 s, 35 v
          </note>
          <note>
            Avstod: 71 m, 37 kd
          </note>
          <note>
            Frånvarande: 13 s, 11 m, 8 v, 4 kd, 4 c, 1 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            10 § Beslut om utskottsbetänkande som slutdebatterats vid dagens
            sammanträde
          </note>
          <note>
            FöU1 Totalförsvarsbudgeten för år 2001
          </note>
          <note>
            Mom. 1 (utgifterna m.m. inom totalförsvaret för budgetåret 2001)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            Votering:
          </note>
          <note>
            214 för utskottet
          </note>
          <note>
            17 för res. 1
          </note>
          <note>
            74 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 34 v, 36 kd, 14 c, 12 mp
          </note>
          <note>
            För res. 1: 16 fp, 1 mp
          </note>
          <note>
            Avstod: 71 m, 1 v, 2 kd
          </note>
          <note>
            Frånvarande: 13 s, 11 m, 8 v, 4 kd, 4 c, 1 fp, 3 mp
          </note>
          <note>
            Ingrid Burman (v) anmälde att hon avsett att rösta ja men markerats
            ha avstått från att rösta.
          </note>
          <note>
            Mom. 2 (inriktning av förbandsverksamhet)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (kd)
          </note>
          <note>
            Förberedande votering:
          </note>
          <note>
            71 för res. 3
          </note>
          <note>
            38 för res. 2
          </note>
          <note>
            196 avstod
          </note>
          <note>
            44 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            159 för utskottet
          </note>
          <note>
            70 för res. 2
          </note>
          <note>
            72 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 1 m, 3 v, 14 c, 15 fp, 9 mp
          </note>
          <note>
            För res. 2: 70 m
          </note>
          <note>
            Avstod: 1 s, 32 v, 37 kd, 1 fp, 1 mp
          </note>
          <note>
            Frånvarande: 13 s, 11 m, 8 v, 5 kd, 4 c, 1 fp, 6 mp
          </note>
          <note>
            Kent Härstedt (s) anmälde att han avsett att rösta ja men markerats
            ha avstått från att rösta.
          </note>
          <note>
            Berit Adolfsson (m) anmälde att hon avsett att rösta nej men
            markerats ha röstat ja.
          </note>
          <note>
            Mom. 7 (inriktning av materiel, anläggningar samt forskning och
            teknikutveckling)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            Votering:
          </note>
          <note>
            180 för utskottet
          </note>
          <note>
            35 för res. 7
          </note>
          <note>
            90 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 37 kd, 13 c, 13 mp
          </note>
          <note>
            För res. 7: 35 v
          </note>
          <note>
            Avstod: 1 s, 71 m, 1 kd, 1 c, 16 fp
          </note>
          <note>
            Frånvarande: 13 s, 11 m, 8 v, 4 kd, 4 c, 1 fp, 3 mp
          </note>
          <note>
            Rigmor Stenmark (c) anmälde att hon avsett att rösta ja men markerats
            ha avstått från att rösta.
          </note>
          <note>
            Mom. 23 (försvarspolitiska planeringsfrågor)
          </note>
          <note>
            1. utskottet
          </note>
          <note>
            2. res. 11 (v)
          </note>
          <note>
            3. res. 12 (fp)
          </note>
          <note>
            4. res. 13 (mp)
          </note>
          <note>
            Förberedande votering 1:
          </note>
          <note>
            16 för res. 12
          </note>
          <note>
            13 för res. 13
          </note>
          <note>
            275 avstod
          </note>
          <note>
            45 frånvarande
          </note>
          <note>
            Kammaren biträdde res. 12.
          </note>
          <note>
            Förberedande votering 2:
          </note>
          <note>
            36 för res. 11
          </note>
          <note>
            15 för res. 12
          </note>
          <note>
            253 avstod
          </note>
          <note>
            45 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            164 för utskottet
          </note>
          <note>
            35 för res. 11
          </note>
          <note>
            106 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            För utskottet: 117 s, 33 kd, 14 c
          </note>
          <note>
            För res. 11: 35 v
          </note>
          <note>
            Avstod: 1 s, 71 m, 5 kd, 16 fp, 13 mp
          </note>
          <note>
            Frånvarande: 13 s, 11 m, 8 v, 4 kd, 4 c, 1 fp, 3 mp
          </note>
          <note>
            Mom. 24 (en parlamentariskt sammansatt arbetsgrupp)
          </note>
          <note>
            1. utskottet
          </note>
          <note>
            2. res. 14 (m, kd)
          </note>
          <note>
            Votering:
          </note>
          <note>
            195 för utskottet
          </note>
          <note>
            108 för res. 11
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 1 m, 35 v, 14 c, 14 fp, 13 mp
          </note>
          <note>
            För res. 11: 70 m, 38 kd
          </note>
          <note>
            Avstod: 2 fp
          </note>
          <note>
            Frånvarande: 13 s, 11 m, 8 v, 4 kd, 4 c, 1 fp, 3 mp
          </note>
          <note>
            Carl Fredrik Graf (m) anmälde att han avsett att rösta nej men
            markerats ha rösta ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            11 § (forts. från 8 §) Kultur, medier, trossamfund och fritid
            (forts. KrU1)
          </note>
          <note type="speaker">
            Anf. 144 GUNILLA TJERNBERG (kd) replik:
          </note>
          <note>
            Fru talman! Jag skulle med anledning av fördelningen av bidrag
            till de fria teatergrupperna, som vi har diskuterat under eftermiddagen,
            vilja fråga hur
          </note>
          <note>
            Paavo Vallius ser på ett faktum som vi i kulturutskottet tvingades
            uppleva när vi tillsammans studerade budgetpropositionen. Vi hade
            med en viss glädje kunnat konstatera att de fria teatergrupperna
            hade tillförts 15 miljoner kronor 1997-1999. När vi uppvaktades
            av företrädare för Kulturrådet och för skådespelarna själva gav
            dessa en annan beskrivning av läget.
          </note>
          <note>
            Hur ser Paavo Vallius på möjligheterna att verkligen tillförsäkra
            de fria teatergrupperna gynnsamma förutsättningar att utföra sitt
            viktiga arbete? Jag vill få en kommentar från socialdemokraterna
            till detta.
          </note>
          <note type="speaker">
            Anf. 145 PAAVO VALLIUS (s) replik:
          </note>
          <note>
            Fru talman! Jag har träffat företrädare för de fria teatergrupperna
            väldigt ofta och fått en bild av deras situation. Jag hade naturligtvis
            önskat att deras ställning hade stärkts redan i denna budget.
            Det är precis som Gunilla Tjernberg säger om diskussionen i kulturutskottet
            om hur de extra pengarna har fördelats.
          </note>
          <note>
            Vi kommer att inför nästkommande år från vår sida i utskottsgruppen
            att titta på frågan om utökat anslag för de fria teatergrupperna.
          </note>
          <note>
            Inför budgetförhandlingarna med Finansdepartementet kommer vi
            förhoppningsvis att få en utökad ram. Då måste vi titta på hur
            den ramen ska delas. Vi prioriterar de fria teatergrupperna högt.
          </note>
          <note type="speaker">
            Anf. 146 GUNILLA TJERNBERG (kd) replik:
          </note>
          <note>
            Fru talman! Jag får tacka Paavo Vallius för svaret.
          </note>
          <note>
            Jag har stor förståelse för att det här är ett samtal som socialdemokraterna
            måste och bör föra med regeringen i budgetarbetet. Samtidigt ser
            jag det som oerhört viktigt att utskottet i sina majoritetstexter
            kan ange vad som är viktigt och vad som är väsentligt. Jag uppfattar
            att vi ska kunna få bra och tydliga skrivningar från utskottets
            sida när det gäller framför allt de fria teatergrupperna och konstnärernas
            villkor.
          </note>
          <note>
            Fru talman! Låt mig få fortsätta med att fråga Paavo Vallius
            om det förslag som vi kristdemokrater har lagt fram om en genomlysning
            av hur det ser ut kring de fria gruppernas situation. Även pensionsdelen
            måste komma med i en sådan genomlysning. Bristen på uppräkning
            är tydlig i dag. Vi vill se en genomlysning och snabbt komma tillbaka
            till riksdagen och utskottet och presentera en sådan, så att vi
            får grepp om hur det verkligen ser ut. Hur ser Paavo Vallius och
            socialdemokraterna på det förslaget?
          </note>
          <note type="speaker">
            Anf. 147 PAAVO VALLIUS (s) replik:
          </note>
          <note>
            Fru talman! Först vill jag påpeka att i den budget vi behandlar
            nu finns det mera pengar på konstnärernas villkor som också kommer
            de fria teatergrupperna till del. Det påverkar deras verksamhet
            positivt.
          </note>
          <note>
            Samma sak gäller förändringen i arbetsmarknadsförsäkringen. Den
            kommer delvis att beröra de fria teatergrupperna.
          </note>
          <note>
            Min uppfattning i alla frågor är att utskottet måste ha en så
            bra bild som möjligt av den verklighet som rör de verksamheter
            som utskottet ansvarar för. Det gäller de förutsättningar de fria
            grupperna har för att göra kvalitativt bra teater, dans och musik.
            Det är viktigt att vi har detta arbete. Jag hoppas att vi kommer
            att reda ut frågan och få ett positivt beslut i framtiden för
            de fria teatergrupperna.
          </note>
          <note type="speaker">
            Anf. 148 JAN BACKMAN (m):
          </note>
          <note>
            Fru talman! I raden av "borrande" - för att tala med Åke Gustavsson
            - moderata talare i denna debatt har jag ansvar för avsnitten
            om kulturmiljövård och museer samt medier och folkbildning. Jag
            kommer att behandla dem i tur och ordning. Tiden tillåter inte
            att jag alltför utförligt uttrycker mitt gillande för några av
            de initiativ som regeringen presenterar i budgetpropositionen,
            utan jag inskränker mig till oppositionspolitikerns roll att i
            första hand tala väl om våra egna förslag.
          </note>
          <note>
            Det moderata budgetförslaget innehåller 25 miljoner kronor mer
            i bidrag till kulturmiljövård än regeringen och utskottsmajoriteten
            är beredd att anslå. Det innebär en 10-procentig höjning. Just
            nu är intresset för kulturmiljövårdande insatser mycket stort
            även bland enskilda ägare av kulturminnesmärkta byggnader. Dessutom
            finns det byggprojekt i t.ex. gamla stadskärnor som kräver arkeologiska
            undersökningar för att kunna förverkligas. Det är då utomordentligt
            viktigt att det anslag som kan lindra de överkostnader detta innebär
            är tillräckligt stort för att möta de aktuella behoven. Risken
            är annars att andra angelägna ändamål under denna anslagspost,
            t.ex. satsningen på industrisamhällets kulturarv, får stå tillbaka.
          </note>
          <note>
            I sammanhanget vill jag också, även om vi inte i den nu aktuella
            motionen har lagt fram något förslag i ärendet, uttrycka vår otillfredsställelse
            över att frågan om Riksantikvarieämbetets ställning ännu inte
            har fått sin lösning. En stark sektorsmyndighet utan egna betungande
            utföraruppgifter är nödvändig för att hävda kulturmiljövårdens
            ställning. Angelägna informations- och uppföljningsuppgifter kan
            bli lidande av den dubbla ansvarsrollen, och stödet till länsstyrelserna
            på det området kan tvingas stå tillbaka.
          </note>
          <note>
            På många andra områden är denna renodlingsdiskussion aktuell.
            Jag hoppas att kulturmiljövården inte blir det område där myndighetsorganisationen
            förblir olöst.
          </note>
          <note>
            Fru talman! Organisationsfrågan är också en länk över till mitt
            nästa område, nämligen museerna. Även denna gång måste vi konstatera
            att det inte finns något förslag om en ny struktur på museiområdet.
            Utskottet konstaterar att "arbete fortfarande pågår inom
          </note>
          <note>
            Regeringskansliet med här aktuella frågor ." Utskottet uttalar
            sedan att man "förutsätter att det sedan lång tid pågående arbetet
            bedrivs skyndsamt".
          </note>
          <note>
            Obekräftade rykten gör gällande att det bara några dagar innan
            budgetpropositionen skulle läggas fram fanns med ett organisationsförslag
            för museisektorn men att detta drogs tillbaka. Låt oss hoppas
            att det finns med i nästa budgetproposition och att det kommer
            att präglas av saklighet och god förankring.
          </note>
          <note>
            I år har uppräkningen av delproblem utökats med de centrala museernas
            magasinssituation. Moderaterna har i annat sammanhang förordat
            en utförsäljning av det statliga bolaget Svenska Lagerhus AB,
            vars hyresnivåer för lagerlokaler enligt uppgift är för höga för
            att museerna ska ha råd att hyra magasinslokaler hos dem. En privatisering
            och konkurrensutsättning kan vara en del av lösningen på de problem
            som nu är aktuella.
          </note>
          <note>
            Följetongen Arbetets museum fortsätter i de moderata kulturmotionerna.
            Vi anser fortfarande att det inte är en statlig uppgift att innan
            det övergripande förslaget till museistruktur har lagts fram gå
            in med stora ekonomiska resurser i en verksamhet där stiftarna
            så uppenbart inte visar någon uttalad vilja att långsiktigt ta
            sitt ansvar. Jag kan inte låta bli att citera utskottsbetänkandet
            på s. 85, där man beträffande medel till regionala museer skriver
            om Nordiska akvarellmuseet att utskottet erinrar "om sina principiella
            ställningstaganden i museifrågor, som bl.a. innebär att det ankommer
            på lokala och regionala intressenter att inrätta avdelningar inom
            ett länsmuseum och lokala museer samt att - när initiativ till
            nya museer tas - det är initiativtagarnas ansvar att investeringar
            och drift kan finansieras." Detta ställningstagande upprepas två
            gånger på s. 87 i betänkandet.
          </note>
          <note>
            Det är alldeles uppenbart skillnad på initiativtagare och initiativtagare.
            Heter man LO, ABF, KF och
          </note>
          <note>
            TCO behöver tydligen inte ansvarstagandet vara lika långtgående.
            Att dessutom, som regeringen gör, blanda bort korten genom att
            överföra bidraget till Arbetets museum till det anslag som är
            avsett för sådana museer i stiftelseform vars stadgar fastställts
            av regeringen är något svårförklarligt. Kulturministern har dessutom
            på en skriftlig fråga svarat att något regeringsfastställande
            av stiftelsen Arbetets museums stadgar inte är aktuellt. Inkonsekvensen
            är bara alltför tydlig.
          </note>
          <note>
            Jag vill också kort beröra en annan aktuell museifråga. Det gäller
            Lunds universitets historiska museum, LUHM. Universitetet har
            valt att lägga en del av de besparingar de ålagts av Utbildningsdepartementet
            på humaniora, bl.a. på arkeologin, vilket har drabbat LUHM.
          </note>
          <note>
            Som ett antal arkeologiprofessorer påpekat i en artikel på DN
            Debatt den 27 november har Sverige en av världens mest krävande
            skyddslagar för det arkeologiska kulturarvet. Varje år utförs
            omfattande arkeologiska undersökningar i landet. Sverige är med
            all sannolikhet det land som per capita lägger ned mest pengar
            på detta.
          </note>
          <note>
            Om de beräknade nedskärningarna genomförs kommer det att innebära
            att den fyndfördelningsprincip som nu gäller för fornfynd för
            stora delar av Skåne inte kan tillämpas längre. Föremålen ska
            då överlämnas till Statens historiska museum i Stockholm, som
            åsamkas kostnader för att ta hand om dem.
          </note>
          <note>
            Det är min förhoppning att alla goda krafter, dit även Riksantikvarieämbetet
            och Region Skåne kan räknas, kommer att nå fram till en bra lösning.
            Fornfynd ur Skånes jord kan då ställas till förfogande för forskare
            och allmänhet inom regionen på en lättillgänglig plats.
          </note>
          <note>
            Moderaterna har i fyra reservationer utvecklat sin syn på budgetpropositionens
            skrivningar under den nya rubriken Mediepolitik. Vi står självfallet
            bakom dem alla, men jag kommer för att spara kammarens tid inte
            att yrka bifall till någon av dem.
          </note>
          <note>
            Fru talman! Regeringen har föreslagit att målet för mediepolitiken
            ska vara att stödja yttrandefrihet, mångfald, massmediernas oberoende
            och tillgänglighet samt att motverka skadliga inslag i massmedierna.
          </note>
          <note>
            Förutom att vi har velat konkretisera målen mångfald, oberoende
            och tillgänglighet ytterligare vill vi byta ut ordet "stödja"
            mot "säkerställa".
          </note>
          <note>
            Den semantiska diskussionen engagerade utskottet men slutade
            med att regeringsförslaget fick majoritet. Vi anser att stödja
            innebär ett större mått av ingrepp och risk för politisering än
            säkerställa, som vi tolkar som vaksamhet och beredskap för regelkorrigeringar
            men utan klåfingrighet i detaljer.
          </note>
          <note>
            I vår andra reservation motsätter vi oss den föreslagna utbyggnaden
            av det digitala marknätet. Den genomförda första utbyggnadsetappen
            har ännu inte utvärderats av Digitalkommittén på ett fullvärdigt
            sätt. Det enda man med säkerhet kan konstatera är att allmänhetens
            intresse trots marknadsföringsinsatser för tresiffriga miljonbelopp
            varit svalt. Den aktuella noteringen ligger kring 35 000 mottagarhushåll.
          </note>
          <note>
            Svenska hushåll har i större utsträckning tillgång till digital-TV
            genom kabel eller satellit. Det pågår en snabb teknisk utveckling
            som kommer att medföra nya distributionsformer. Telenätet, elnätet,
            små radiolänkförbindelser, m.m. kommer att kunna överföra digitala
            signaler med stor bandbredd samtidigt som behovet av sändningsfrekvenser
            i mobila telefon- och datanät ökar.
          </note>
          <note>
            Post- och telestyrelsen har av detta skäl föreslagit att utbyggnaden
            av det digitala marknätet ska stoppas.
          </note>
          <note>
            Moderata samlingspartiet delar den uppfattningen.
          </note>
          <note>
            Den bild Miljöpartiet målar upp om ett hotande monopol om inte
            det digitala marknätet byggs ut med statliga pengar tror jag bygger
            på en felaktig uppfattning om den nya teknikens möjligheter.
          </note>
          <note>
            Med samma kraft avvisar vi subventionering med statliga medel
            av dekodrar som det till 70 % statliga företaget Boxer ägnar sig
            åt. I sin iver att öka attraktionskraften i marknätet har man
            försökt att binda upp de kommersiella kanalerna i sitt utbud.
            Enligt propositionen finns det nu tillstånd till 18 kanaler. Jag
            är inte säker på att alla sänder över hela landet.
          </note>
          <note>
            För att kompensera sig för bortfallet av reklamintäkter har nu
            Viasat velat ta ut en avgift av dem som tittar på dess sändningar
            i det digitala marknätet. Det programkort till Boxers dekoderboxar
            som tillhandahålls mot en kostnad gör detta förfarande möjligt.
            Nu har Boxer förklarat sig villigt att självt betala för
          </note>
          <note>
            Viasat. Det sker förstås med statliga pengar, som då kan användas
            av Jan Stenbecks företag.
          </note>
          <note>
            Samtidigt kräver SVT bra betalt för att distribuera sina program
            via satellit. Det moderata kravet har hela tiden varit att alla
            oberoende av sändningsteknik ska ha tillgång till SVT:s sändningar.
            Den tekniska termen för detta i den digitala TV-världen är att
            SVT
          </note>
          <note>
            ska ligga "framför kortet".
          </note>
          <note>
            Förutom argumentet att man inte ska behöva betala för public
            service-programmen två gånger, både via TV-avgiften och via dekoderavgiften,
            tillkommer ett starkt argument som rör det nordiska samarbetet.
          </note>
          <note>
            På detta sätt kommer man nämligen att kunna se de svenska programmen
            i våra grannländer. I annat fall skulle den möjligheten upphöra
            när de analoga sändningarna stängs av.
          </note>
          <note>
            Till sist inom detta område motsätter vi oss den föreslagna höjningen
            av TV-avgiften. Vi anser inte att den nuvarande Public service-beredningen
            kan avstå från att även utvärdera finansieringsalternativ. En
            fortsatt avgift på innehav av TV-apparat blir i ljuset av den
            tekniska utvecklingen alltmer obsolet.
          </note>
          <note>
            Att datoraffärer ska registrera och rapportera köpare av datorer
            med TV-kort är redan en realitet.
          </note>
          <note>
            Snart kan det komma att krävas att kylskåpsköpare registreras,
            eftersom deras nya kylskåp också har förmåga att ta emot och visa
            rörliga bilder. Då är det hög tid att se över finansieringsformerna.
            I dagens
          </note>
          <note>
            Svenska Dagbladet finns uppgifter som pekar på att skolket från
            att betala TV-avgiften är större än vad
          </note>
          <note>
            Radiotjänst har räknat med. Det finns ingen anledning att tro
            att betalningsmoralen skulle öka.
          </note>
          <note>
            Låt den möjlighet till nytänkande som nu finns inför den nya
            tillståndsperioden resultera i en förutsättningslös analys av
            finansieringen av public serviceuppdraget. Alltfler röster i medierna
            har de senaste dagarna höjts för en finansiering över skattsedeln.
            Jag anser att det finns skäl att lyssna på dessa och värdera de
            argument som man fört fram.
          </note>
          <note>
            Fru talman! Det har uppstått ett fel, eller rättare:
          </note>
          <note>
            Vi har tänkt fel när det gäller anslaget till folkbildningen.
            Det skulle väl Lennart Kollmats med sina bingoord kalla för hjärnsläpp.
            Vi har föreslagit att
          </note>
          <note>
            1 150 miljoner kronor ska överföras till utgiftsområde
          </note>
          <note>
            16. Kvar finns då ca 1 363 miljoner kronor på anslaget Bidrag
            till folkbildningen.
          </note>
          <note>
            När man tittar på Folkbildningsrådets preliminära statsbidragsfördelning
            säger det att studieförbunden kan räkna med att få ca 1 222 miljoner
            kronor. Då blir det drygt 140 miljoner kvar av det anslaget. Vår
            besparing behöver alltså inte innebära någon besparing för studieförbunden.
          </note>
          <note>
            Jag vet inte vilka logiska kullerbyttor vi ägnade oss åt när
            vi skrev motionen. Men de siffror som här och nu redovisas bygger
            på Folkbildningsrådets beräkningar. Den enda orsak jag kan se
            är att vi inte uppmärksammade att de särskilda medlen till folkhögskolorna
            för arbetslösa ingick i totalbeloppet.
          </note>
          <note>
            Fru talman! Med den korrigeringen hoppas jag att en del av de
            påpekanden som har gjorts kring Moderata samlingspartiets besparingar
            på studieförbundsområdet i varje fall för ögonblicket kan avblåsas.
          </note>
          <note type="speaker">
            Anf. 149 ÅKE GUSTAVSSON (s) replik:
          </note>
          <note>
            Fru talman! Jag ska inte försöka att göra någon poäng av att
            Moderaterna har tänkt fel. Jag ska i stället göra ett par kommentarer.
          </note>
          <note>
            Det gäller först övergången till digitala marksändningar. Det
            finns ingen som förnekar behovet av att satsa på det digitala
            nätet. Det analoga är på väg ut.
          </note>
          <note>
            Då är frågan om vi ska eftersträva att ha en mångfald på det
            eller inte. Jag föredrar en mångfald.
          </note>
          <note>
            Jan Backman angriper Boxer för dess prispolitik för dekodrarna.
            Det är tämligen poänglöst om man inte menar att man ska förbjuda
            ett företag att inom konkurrensreglernas ramar bedriva den prispolitik
            det anser vara riktig. Det är nu en stor diskussion och mycket
            turbulens i den här världen, där också Viasat är inblandat.
          </note>
          <note>
            Det andra jag ska säga gäller att man här har försökt måla upp
            bilden att det är en kraftigt sviktande betalningsmoral när det
            gäller TV-avgiften. Det stämmer inte. Det är en ökning av antalet
            betalda TV-
          </note>
          <note>
            avgifter.
          </note>
          <note>
            Det hindrar inte - och det kan Jan Backman mycket väl ha en poäng
            i - att vi ser att det kan vara problem med det framöver. Det
            är därför man har beredningen och tittar på frågan. Dessutom har
            en särskild enmansutredare tillsatts för att titta på en del juridiska
            aspekter i dessa sammanhang.
          </note>
          <note type="speaker">
            Anf. 150 JAN BACKMAN (m) replik:
          </note>
          <note>
            Fru talman! Moderaterna vill också se en mångfald i distributionsformerna
            för digitala TV-program,
          </note>
          <note>
            Åke Gustavsson. Problemet för oss är att vi inte riktigt kan
            svälja det faktum att det är statliga företag som ger sig in i
            subventioneringsdansen med pengar som skulle kunna användas på
            annat sätt i den statliga budgeten. Det åstadkommer något som
            vi uppfattar som en konkurrenssnedvridning.
          </note>
          <note>
            Vi kan naturligtvis inte förbjuda företagen att ge subventioner.
            Men det måste ske på samma affärsmässiga villkor som Viasat och
            Canal Digital har gjort.
          </note>
          <note>
            När det sedan gäller huruvida TV-
          </note>
          <note>
            avgiftsbetalningsmoralen ökar eller minskar pekade i varje fall
            den siffra som jag hade tillgång till via Expressen i går på att
            det var färre avgiftsbetalare 1999
          </note>
          <note>
            än vad det var 1995. De siffror som Åke Gustavsson nämnde tidigare
            i debatten angav att det under år
          </note>
          <note>
            2000 har skett en ökning. Var den slutar kanske ännu är för tidigt
            att säga. Men från 1995 till 1999 har det skett en minskning av
            betalningsmoralen.
          </note>
          <note type="speaker">
            Anf. 151 ÅKE GUSTAVSSON (s) replik:
          </note>
          <note>
            Fru talman! Det där senare kanske vi inte ska gräla så mycket
            om. Jag utgår från att de siffrorna finns tillgängliga på Radiotjänst.
            Men den information som jag har lämnat tidigare om detta är korrekt
            i de här avseendena.
          </note>
          <note>
            I min fråga som gäller den nya digitala världen är huvudfrågan
            huruvida man ska förbjuda ett bolag att bedriva den prispolitik
            som man anser rimlig på en konkurrensutsatt marknad därför att
            företaget råkar vara till 70 % statligt ägt och till 30 % privat.
            Den konkurrens man har att möta är ju bl.a. just Viasat i det
            här fallet. Jag har inga synpunkter på det, allra helst som det
            inte handlar om några skattepengar som pumpas in. Det är en del
            av den verksamhet som finansieras av ägarna till Boxer i det här
            fallet.
          </note>
          <note type="speaker">
            Anf. 152 JAN BACKMAN (m) replik:
          </note>
          <note>
            Fru talman! Det är väl just där som striden om påvens skägg står.
            Kan ett statligt ägt företag driva sin verksamhet med underskott
            utan att därvid använda statliga pengar? Jag menar att det inte
            kan det, och
          </note>
          <note>
            Åke Gustavsson menar att det kan.
          </note>
          <note type="speaker">
            Anf. 153 LENNART KOLLMATS (fp) replik:
          </note>
          <note>
            Fru talman! För det första ska jag be att få instämma med Jan
            Backman när det gäller Lunds universitets historiska museum. Jag
            besökte det i förrgår.
          </note>
          <note>
            Det är oerhört viktigt att de nio miljoner föremålen inte splittras
            nu utan stannar kvar nere i Skåne eftersom detta handlar om Skånes,
            och därmed Danmarks och Sveriges, historia till stor del. Då ska
            föremålen inte samlas här i Stockholm.
          </note>
          <note>
            Den nuvarande osäkerheten om framtiden gör också att eventuella
            tilltänkta sponsorer stannar upp, och man hamnar på det sättet
            i en ond cirkel. Det är alltså oerhört viktigt att man sätter
            ned foten i det här avseendet och hittar en lösning som gör att
            museet kan fortsätta.
          </note>
          <note>
            För det andra vill jag ta upp det som var en överraskning här.
            I mitt anförande sade jag att moderaterna är pratbara när man
            hamnar i koalition vad gäller pengar till kultur. Men jag visste
            inte att jag skulle bli bönhörd så snabbt! Här verkar det ju som
            att det som står på s. 159 i utskottsbetänkandet, där moderaterna
            i sitt eget särskilda yttrande säger att vi gjorde en besparing
            på 300 miljoner på folkbildningsansvaret, nu plötsligt försvinner.
            Det är ju oerhört glädjande i så fall - 300 miljoner minskar av
            de moderata kulturbesparingarna! Då kan vi väl fortsätta debatten
            ett tag till, så kanske vi hamnar uppe på samma nivå.
          </note>
          <note type="speaker">
            Anf. 154 JAN BACKMAN (m) replik:
          </note>
          <note>
            Fru talman! Jag kan delvis tillmötesgå Lennart
          </note>
          <note>
            Kollmats begäran genom att säga att vid den nettobesparing på
            368 miljoner som uppstår om vi bara tittar på den s.k. lilla kulturpolitiken,
            dvs. politikområde kulturpolitik, så är vårt belopp där 266 miljoner.
            Vi har då kvar 4 247 miljoner. Jämför vi det med anslaget 1999
            så har vi sparat 77 miljoner. Det är inte felräkningspengar -
            det är slarvigt att säga så om miljonbelopp - men det bör i alla
            fall innebära en ganska rimlig möjlighet till omfördelning på
            olika sätt.
          </note>
          <note type="speaker">
            Anf. 155 LENNART KOLLMATS (fp) replik:
          </note>
          <note>
            Fru talman! Jag är ledsen att jag inte har ytterligare en replik,
            för då hamnar vi kanske i ett nolläge. Det blir ju mindre och
            mindre kvar av de moderata besparingarna. Det var ju inte bara
            motionen, utan uppenbarligen även det särskilda yttrandet och
            tabellsammanställningen som verkar vara fel. Jag vill nog se nästa
            års budgetmotion innan jag till fullo har tillit till den moderata
            kulturpolitikens minskade besparingar.
          </note>
          <note type="speaker">
            Anf. 156 JAN BACKMAN (m) replik:
          </note>
          <note>
            Fru talman! Beloppet 1 150 miljoner i besparingar i posten 25:1
            kan vi naturligtvis inte frånsäga oss. Det finns där. Men det
            som blir kvar på kontot räcker, som jag tidigare sade, till för
            de studieförbundsanslag som Folkbildningsrådet preliminärt har
            tilldelat studieförbunden. Det är det som jag tycker är det väsentliga.
          </note>
          <note>
            Ett av skälen till att vi vill göra den här uppdelningen - som
            för övrigt presenterades av Lennart
          </note>
          <note>
            Fridén när vi hade besök av folkhögskolelärare här i förra veckan
            och som bemöttes mycket positivt från deras sida - är att jag
            tror att studieförbunden riskerar att få en minskad andel av ett
            sammanhållet anslag eftersom antalet folkhögskolor har ökat med
            över 20
          </note>
          <note>
            de senaste åren, och antalet studieförbund bara har ökat med
            ett. Jag tror inte att folkhögskolorna i längden accepterar och
            nöjer sig med den andel av anslaget som de har haft hittills.
            Nu har man ju löst det hela med omfördelning mellan folkhögskolorna,
            men det kan man inte hålla på med hur länge som helst såvitt jag
            kan bedöma.
          </note>
          <note>
            Anf. 157 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Inte heller Vänsterpartiet har något större förtroende
            för moderat kulturpolitik. Moderaterna vill ha en finansiering
            av public service via statsbudgeten. Det vill helt klart inte
            vi. Vi anser att mottagar- och licensavgifter fortfarande ska
            gälla, även om det råkar vara så att man väljer att se på TV i
            kylskåpet.
          </note>
          <note>
            Det vi dock är överens om är att sändningarna även i den digitala
            världen ska vara okodade.
          </note>
          <note>
            Min fråga till Jan Backman är: Vad är det som ska utgå under
            budgetramen när public service s 5,3 miljarder ska in där? Kulturbudgeten
            är ju bara på 7,8
          </note>
          <note>
            miljarder. Kvar till övrig kultur blir alltså 2,5 miljarder kronor.
            Det är det som folkbildningsanslaget är på i dag. Jag förstår
            inte det här - eller är det kanske så att Moderaterna inte vill
            ha någon kulturpolitik?
          </note>
          <note type="speaker">
            Anf. 158 JAN BACKMAN (m) replik:
          </note>
          <note>
            Fru talman! I den tidigare debatten om TV-
          </note>
          <note>
            avgifter och skattefinansierad public service var vi ändå - i
            varje fall de som uttalade sig - ganska överens om att TV-avgiften
            av människor betraktas som ett slags skatt. Vi har motsvarande
            förhållande när det gäller egenavgifter på socialförsäkringsområdet,
            som vad vi än kallar dem för ändå uppfattas som en skatt.
          </note>
          <note>
            Att välta in TV-avgiften i statsbudgeten måste kunna ske utan
            att det behöver göras på bekostnad av andra viktiga kulturutgifter.
            Den bild som man upprätthåller av att TV-avgiften på något sätt
            skulle vara fri från politiskt inflytande när vi, som tidigare
            har sagts här, dels själva här i riksdagen fastställer avgiftens
            storlek, dels dessutom fördelar den mellan de tre mottagarna
          </note>
          <note>
            SVT, SR och UR är verkligen en chimär.
          </note>
          <note>
            Det är klart att det finns ett politisk inflytande över hur pengarna
            i dag tilldelas public service, och våra företrädare i beredningen
            kommer säkert att under resans gång komma med förslag på hur pengarna
            ska användas för att stimulera en allsidig och heltäckande public
            service-verksamhet.
          </note>
          <note>
            Anf. 159 CHARLOTTA L BJÄLKE-
          </note>
          <note type="speaker">
            BRING (v) replik:
          </note>
          <note>
            Fru talman! Jan Backman säger att han vill att public service
            ska stå fri från staten. Men jag förstår inte på vilket sätt public
            service blir mer fri från staten om den kommer in i våra budgetramar
            och in i budgeten och även bekostas via skattemedel. Jag tycker
            att den är mer fri som det är i dag. Det finns också åtgärder
            som diskuteras i Public serviceberedningen för att göra den ännu
            mer fri än vad den är i dag.
          </note>
          <note>
            Frågan kvarstår dock. Antingen vill ni radikalt banta väldigt
            mycket av kulturpolitiken i andra delar
          </note>
          <note>
            - för ska det in under budgettaken så måste ändå något annat
            utgå - eller så är detta bara en manöver för att på så sätt sälja
            ut public service. Jan Backman vill kanske på det sättet göra
            även public service fri och privatisera den.
          </note>
          <note type="speaker">
            Anf. 160 JAN BACKMAN (m) replik:
          </note>
          <note>
            Fru talman! Vi har ju ett år kvar av det gamla avtalet och de
            där gällande tillståndsvillkoren. Jag tycker att graden av frihet
            fastställs just i tillståndsvillkoren. Om beredningen kommer att
            vara lyhörd för kravet på en fristående public service-verksamhet
            måste ju det återspeglas i tillståndsvillkoren. Det är ju på samma
            sätt med regeringens regleringsbrev som åtföljer andra bidrag
            inom kultursektorn, det må vara till länsmusiken eller till Dramaten.
            Det är de enda politiska riktlinjer som man ger dessa kulturella
            verksamheter. Varför skulle det råda andra regler för public service
            om de också fick sin finansiering och sina villkor fastställda
            på samma sätt? Det tycker jag är lite svårbegripligt.
          </note>
          <note type="speaker">
            Anf. 161 MARIANNE ANDERSSON (c):
          </note>
          <note>
            Fru talman! Jag tänkte säga något om några museer i Västra Götaland.
            Jag börjar med Nordiska akvarellmuseet.
          </note>
          <note>
            Jag har följt tillkomsten av det museet från början.
          </note>
          <note>
            Jag har aldrig varit med om en så målmedveten och professionellt
            utförd process som den, och det är jag inte ensam om att tycka.
            Från början fanns det ett kompakt motstånd från många håll. Det
            vändes till ett stort stöd från alla inblandade. Jag skulle kunna
            berätta många episoder, men jag avstår från det. Jag vill bara
            tala om att Stiftelsen framtidens kultur gav ut en bok om processen
            i det här projektet. Det är rätt fantastiskt. Det är alltså en
            lysande framgångshistoria.
          </note>
          <note>
            Redan två månader efter öppnandet i juni hade det förväntade
            besöksantalet för hela året kraftigt överträffats. Än viktigare
            är att det professionella arbetet med bl.a. utställningar, workshopar,
            utbildningar, barnverksamhet, forskning samt den konstpedagogiska
            verksamheten ger mycket goda förutsättningar för en fortsatt framgångsrik
            verksamhet. Det är också ett bra exempel på hur ett kulturprojekt
            kan få spridningseffekter i form av företagsamhet, investeringar
            och befolkningsutveckling i en kommun.
          </note>
          <note>
            Museet har också gett Sverige en betydande goodwill i konstkretsar
            i hela Norden och även i övriga Europa. Från den regionala nivån
            har man på ett aktivt sätt medverkat till finansieringen för att
            kunna etablera museet. Västra Götalandsregionen bidrar till finansieringen
            av den årliga verksamheten. Museet bedriver ett kraftfullt utvecklingsarbete
            inom det konstpedagogiska fältet och tar här ett ansvar som närmar
            sig det man kan förvänta sig av de statliga centrala museerna.
            Det är precis det som framhålls som viktigt i budgetpropositionen.
          </note>
          <note>
            Därför är det viktigt att också staten finns med i den långsiktiga
            finansieringen. De nuvarande formerna, där större delen av statens
            bidrag är tillfälliga, ger inte den planeringshorisont som krävs.
            För att långsiktigt säkra en kvalitativt högtstående verksamhet
            vid museet krävs ett statligt stöd. Jag är glad att kd, fp och
            mp delar den uppfattningen. Tydligen gör inte
          </note>
          <note>
            Socialdemokraterna det, trots att det finns många socialdemokrater
            som verkligen stöder det här projektet. Jag hoppas att alla vi
            från olika partier kan påverka regeringen så att man tänker om
            och finner en väg till långsiktigt statligt ansvar för Nordiska
            akvarellmuseet. Det är det museet verkligen värt. Det vore väldigt
            svagt om vi inte kunde klara det.
          </note>
          <note>
            Sedan ska jag gå över till form och design. Form och design är
            profilområden i Västra Götaland. Här finns landets textila centrum
            i Sjuhäradsbygden med
          </note>
          <note>
            Textilmuseet och Textilhögskolan med vävskolan,
          </note>
          <note>
            Röhsska museet, Centrum för design, HDK, dvs.
          </note>
          <note>
            Högskolan för design och konsthantverk i Göteborg,
          </note>
          <note>
            Nääs med sina slöjdtraditioner och Stenebyskolan med sina hantverksutbildningar
            på högskolenivå.
          </note>
          <note>
            När Form- och designutredningen föreslår inrättandet av regionala
            form- och designråd är det naturligt med ett sådant i Västra Götaland
            med tyngdpunkt i Textilmuseet i Borås och Röhsska museet i Göteborg.
          </note>
          <note>
            Röhsska museet är Sveriges enda museum för design och konsthantverk.
            År 1997 fick det ett s.k. nationellt nätverksuppdrag. Därför har
            Röhsska museet ett viktigt ansvar för att på olika sätt befordra
            ämnesområdet. Jag och Centerpartiet anser att Röhsska museet ska
            få ett utökat och förlängt nationellt åtagande och fortsätta den
            utveckling som inletts.
          </note>
          <note>
            Staten bör satsa på det kapital som är nedlagt och låta Röhsska
            museet fortsätta att förstärka sin position som Sveriges centrum
            när det gäller design och konsthantverk. På sikt borde ansvaret
            för verksamheten ligga hos staten. Likaväl som vi har ett statligt
            arkitekturmuseum i Stockholm bör Sverige ha ett statligt form-
            och designmuseum, och det skulle vara
          </note>
          <note>
            Röhsska museet.
          </note>
          <note>
            Museet har under senare tid haft en del problem, men det beror
            till stor del på resursbrist. Därför föreslår vi att Röhsska museet
            nu ska få ett nationellt uppdrag för att utveckla nätverket för
            form och design i Västra Götaland men också nationellt. Centerpartiet
            har i sitt budgetförslag avdelat pengar för flera nationella uppdrag
            där detta ryms. Birgitta Sellén har också reserverat sig för detta,
            och det är bra.
          </note>
          <note>
            Så går jag över till Textilmuseet i Borås. Genom utställningen
            Tutankhamun's wardrobe har det placerat sig på världskartan. I
            Sverige har uppmärksamheten varit enorm. Besöksantalet har också
            varit mycket stort. Utställningen är nu ute i världen på en turné
            som kommer att avslutas på Medelhavsmuseet år
          </note>
          <note>
            2001. Något av plaggen i utställningen kommer att finnas med
            i den nya basutställningen som kommer att spegla hela 1900-talets
            utveckling inom mode och textil med utgångspunkt i masskonsumtion,
            postorderföretagen som är så kända från Sjuhäradsbygden, hela
            tekoindustrin osv.
          </note>
          <note>
            Även i dag finns mer än 50 % av tekoindustrin i
          </note>
          <note>
            Sjuhäradsbygden. Ett delprojekt i den här basutställningen är
            finska kvinnor i textilindustrin med tanke på alla dem som invandrade
            från Finland för att arbeta i fabrikerna.
          </note>
          <note>
            Museet har också ett nära samarbete med Textilhögskolan inklusive
            vävskolan i Borås. Man har också ett intensivt samarbete med branschorganisationen
          </note>
          <note>
            Proteko. Museet fungerar som en inspirationskälla och kunskapsresurs
            både för utbildningarna och för branschen. Högskolans elever har
            en egen designruta på museet - ett levande centrum för unga människor.
          </note>
          <note>
            Med företagens ökande intresse för egen forskning och produktutveckling
            är Textilmuseets samlingar också en guldgruva.
          </note>
          <note>
            Textilbranschen har en mycket större och växande betydelse för
            svensk ekonomi än vad de flesta är medvetna om. Under 1999 uppgick
            exporten av tekovaror till 12,7 miljarder, vilket är mer än musikexporten,
            exporten av drycker och järnmalmsindustrin tillsammans. 7,2 miljarder
            av detta var textil och 5,5
          </note>
          <note>
            miljarder var kläder. Jag blev själv mycket förvånad när jag
            fick de här siffrorna, men branschen har tagit fram dem. Det är
            rätt fantastiskt. Vi visste inte om det.
          </note>
          <note>
            Mer än hälften av allt detta kommer från Sjuhäradsbygden. Det
            visar tydligt betydelsen av Textilmuseet och nätverket däromkring.
            Ett gemensamt projekt mellan Proteko, dvs. branschorganisationen,
            och
          </note>
          <note>
            Textilmuseet är en ny stor verkstad som ska arbeta pedagogiskt
            med att ge barn och ungdom kunskap om textil. Det handlar om allt
            från mönsterritning till design. Över huvud taget är den museipedagogiska
            verksamheten under stark utveckling. Textilmuseet är centrum för
            ett av våra viktigaste kulturarv. Det är ett nav i en stark näringslivsutveckling.
            Det är dessutom en spjutspets in i den nya tiden med en satsning
            på form och design.
          </note>
          <note>
            Därför menar jag att det nu är hög tid att staten tar sitt ansvar
            och tilldelar Textilmuseet i Borås ett treårigt nationellt uppdrag.
            Jag är glad att Centerpartiet och Folkpartiet reserverat sig för
            just detta, men jag är mindre glad för att det inte har gått att
            få en majoritet för förslaget. Jag hoppas att det på något sätt
            går att komma fram till lösningar så att Textilmuseet får det
            statliga stöd som man verkligen är berättigad till.
          </note>
          <note>
            Fru talman! Jag står givetvis med kraft bakom alla våra reservation,
            men för tids vinnande yrkar jag bifall bara till samma reservationer
            som Birgitta Sellén tidigare yrkade bifall till.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.58 på förslag av förste vice talmannen
            att ajournera förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            11 § (forts.) Kultur, medier, trossamfund och fritid (forts.
            KrU1)
          </note>
          <note type="speaker">
            Anf. 162 ANNIKA NILSSON (s):
          </note>
          <note>
            Herr talman! Jag skulle i mitt anförande egentligen koncentrera
            mig på museifrågor, men med tanke på de frågor som har dykt upp
            under debattens gång kommer jag att försöka svara på de frågor
            och funderingar som har varit.
          </note>
          <note>
            Jag vill ändå börja med att säga att vi har en unik och väldigt
            rik museiinfrastruktur på både central nivå, regional och lokal
            nivå och även när det gäller fristående museer i form av Arbetslivsmuseum
            och andra former av inriktningar.
          </note>
          <note>
            I det betänkande som vi behandlar nu gör vi en rejäl satsning
            på just museiområdet, därför att vi vet att framför allt de centrala
            museerna haft en ansträngd ekonomisk situation. Vi hoppas att
            den satsning som nu görs leder till att man kan säkra utvecklingsarbetet.
            Det görs också en satsning på museipedagogik för att arbeta framför
            allt gentemot barn och ungdomar, för att nå nya grupper.
          </note>
          <note>
            Innan jag går in på de frågor som har kommit upp ta upp ett område.
            Jag tycker att det är oerhört viktigt att vi med kulturpolitiken
            når nya grupper, grupper som tidigare inte har varit så väldigt
            kulturaktiva. Ett sätt att göra det är att samarbeta med fackföreningar
            och gå ut på arbetsplatser. Vi har ett anslag som heter
          </note>
          <note>
            Kultur i arbetslivet och som finns hos Kulturrådet.
          </note>
          <note>
            Verksamheten inom det anslaget visar en oerhörd bredd och finns
            i hela landet. Det är min och socialdemokraternas övertygelse
            att denna verksamhet måste prioriteras.
          </note>
          <note>
            Så över till de frågor som dykt upp under debattens gång. Jag
            kan börja med stödet till allmänna samlingslokaler. Det var en
            fråga från Birgitta Sellén.
          </note>
          <note>
            Nu är hon inte här, men förhoppningsvis når budskapet ändå fram.
            Det handlar om de fyra miljoner som tidigare låg på Ungdomsstyrelsen
            och som nu är överflyttade till anslaget som handlar om bidrag
            till allmänna samlingslokaler. Men det går till just riksorganisationerna
            för informations- och utvecklingsarbete när det gäller att rikta
            till ungdomar och samlingslokaler. Den information jag har är
            att dessa fyra miljoner även i fortsättningen kommer att fördelas
            av
          </note>
          <note>
            Ungdomsstyrelsen, även om själva anslaget ligger under en annan
            post. De fyra miljonerna ligger alltså kvar där.
          </note>
          <note>
            När det gäller idrottsanslaget har det kommit frågor från Folkpartiet
            om forskningen. Man kan säga att grunderna för det anslag som
            vi i dag har på idrottsområdet är den idrottspolitiska proposition
            som lades fram för ett och ett halvt år sedan och som antogs i
            riksdagen för ett år sedan. Genom den satsning som nu görs av
            överskottet från Svenska Spels värdeautomater öppnas det, sades
            i den idrottspolitiska propositionen, för möjligheten att omprioritera
            inom det ordinarie anslaget till just bl.a. forskning och dopningsfrågor.
            Man kan säga att vi med den ökningen nästa år förhoppningsvis
            tar det första steget till en fördubbling av forskningsanslaget.
            Det ligger i linje med det som den idrottspolitiska propositionen
            lade fast. Målsättningen är att fördubbla det.
          </note>
          <note>
            Sedan till överskotten från värdeautomater. De överskott som
            de beslutades om på Svenska Spels bolagsstämma i våras var överskotten
            för 1999 och var på sammanlagt 116 miljoner kronor. 93 gick till
            idrotten och 23 till barn- och ungdomsverksamhet. Vi har fått
            prognosen att efter de första nio månaderna är det överskott som
            kan fördelas till idrotten på 121
          </note>
          <note>
            miljoner och till ungdomsverksamheten 31 miljoner kronor. Det
            återstår tre månader av året. Så förhoppningsvis kommer överskotten
            från värdeautomaterna att ge ett rejält tillskott till idrotten.
          </note>
          <note>
            Avslutningsvis vill jag bara säga att jag vet att regeringen
            gör allt vad den kan för att stödja Stockholm stads kandidatur
            som säte för WADA:s kontor.
          </note>
          <note type="speaker">
            Anf. 163 LENNART KOLLMATS (fp) replik:
          </note>
          <note>
            Herr talman! Jag vill ge en eloge till Annika Nilsson som faktiskt
            går upp och besvarar på de frågor som har ställts. Som jag förstod
            på tidigare socialdemokratiska talare här så är det en tidigare
            idrottsminister som får ta hand om de här frågorna.
          </note>
          <note>
            När det gäller forskningen är det rätt luddigt skrivet. Jag blev
            inte klokare av att anslaget ska fördubblas. Jag skulle gärna
            vilja veta från vilket belopp det ska fördubblas. Som jag läste
            det är det en fördubbling från noll, och då blir det inte så mycket.
          </note>
          <note>
            Men nu säger Annika Nilsson att det är från ett annat belopp.
          </note>
          <note>
            Forskning är sådan till sin natur att den är långsiktig. Man
            kan inte bara veta från ett år till ett annat hur det här ska
            gå till och hur mycket som anslås.
          </note>
          <note>
            Därför är jag intresserad av att få veta vad Annika
          </note>
          <note>
            Nilsson menar med att fördubbla. Det är det ena.
          </note>
          <note>
            Det andra som jag skulle vilja fråga om är en organisatorisk
            sak. Det är det problem som vi fick illustrerat i dag vad gäller
            idrottsfrågorna. De låg tidigare inom folkrörelserna inom departementet.
            Nu splittrades det. Idrottsrörelsen, som ju är den största folkrörelsen
            , hamnade för sig under Näringsdepartementet, medan folkrörelserna
            i övrigt och ungdomsfrågorna dessutom hamnade under Justitiedepartementet.
            Det här har kritiserats rätt starkt i tidningen
          </note>
          <note>
            Idrott, jag tror att det var i det senaste numret, där ledarskribenten
            Arne Ljungqvist skriver att risken är uppenbar att idrottsfrågorna
            uppfattas som mindre viktiga och att ministrarna betraktar idrottsministerposten
            som ett roligt bonusuppdrag vid sidan av andra politiska frågor
            med högre prioritet.
          </note>
          <note>
            Jag skulle gärna vilja höra Annika Nilssons kommentar till varför
            denna uppsplittring sker, som det nu har gått så att vi inte får
            det samlade begreppet kring ungdom, idrott, folkrörelse.
          </note>
          <note type="speaker">
            Anf. 164 ANNIKA NILSSON (s) replik:
          </note>
          <note>
            Herr talman! Forskningsanslaget ligger i dag på
          </note>
          <note>
            10 miljoner kronor inom idrottsanslaget. Målsättningen är, som
            jag redan har sagt, att fördubbla det. Jag tror inte att man kan
            ha den målsättningen inför 2001, men jag tror att vi kommer att
            ta ett första rejält kliv under 2001. Förhoppningsvis har vi fördubblat
            det till
          </note>
          <note>
            2002.
          </note>
          <note>
            Jag håller med Lennart Kollmats om att det krävs en långsiktighet
            i forskningen. Vi vet att forskningen behöver förstärkas inom
            idrottsområdet, inom områden där det inte tidigare har forskats,
            framför allt de samhällsvetenskapliga ämnena - juridik och ekonomi.
            Vi ser att forskningen nästan enbart varit inriktad på det medicinska.
            Där förstärker regeringen anslaget.
          </note>
          <note>
            När det gäller arbetsuppgifterna inom regeringen tackar jag i
            och för sig för att Lennart Kollmats tror att jag vet exakt hur
            statsministern organiserar sin regering, men jag vet inte riktigt
            skälen till att han har valt att dela på detta. Den information
            som jag har i dag är det så att idrott och social ekonomi kommer
            att ligga under Näringsdepartementet och Ulrica Messing.
          </note>
          <note>
            Generella folkrörelsefrågor och ungdomsfrågor kommer att ligga
            under Justitiedepartementet och
          </note>
          <note>
            Britta Lejon. Det är klart att man kan ha synpunkter på det,
            men den fördelningen får statsministern svara för.
          </note>
          <note type="speaker">
            Anf. 165 LENNART KOLLMATS (fp) replik:
          </note>
          <note>
            Herr talman! Det var inte min avsikt att få veta vad statsministern
            hade för bevekelsegrund, utan jag undrade vad Annika Nilsson tyckte
            om detta. Det kan man ha uppfattning om, sade hon, och det må
            väl vara hänt. Jag ska inte pressa henne mer på den punkten.
          </note>
          <note>
            När det gäller forskningen var det bra att jag fick siffran 10
            miljoner. Det statliga anslaget till idrottsforskning är för närvarande
            25 miljoner. Nu anslås det 10 miljoner till Centrum för idrottsforskning.
          </note>
          <note>
            Sedan har det funnits professorer utspridda i landet på andra
            ställen. Det var därför som jag undrade om dubbleringen gällde
            10 eller 25 miljoner, men nu fick jag reda på att det var en dubblering
            av 10 miljoner på sikt. Det är inte ens säkert att det blir aktuellt
            2001
          </note>
          <note>
            eller 2002, utan det kan komma senare. Men det var grundbeloppet
            som jag var ute efter.
          </note>
          <note type="speaker">
            Anf. 166 ANNIKA NILSSON (s) replik:
          </note>
          <note>
            Herr talman! Det regeringen har skrivit är att det från idrottsanslaget
            har gått 10 miljoner, och det är detta anslag som regeringen har
            som mål att fördubbla. Min förhoppning är att vi kan se en fördubbling
            inom en tvåårsperiod.
          </note>
          <note type="speaker">
            Anf. 167 ROY HANSSON (m) replik:
          </note>
          <note>
            Herr talman! Jag har tre saker att ta upp. Det gäller först värdeautomater
            som det rådde tveksamheter kring tidigare i debatten. Läser man
            i propositionen är det i högsta grad oklart, och det är inte enbart
            jag som tycker det. Det var därför som jag tog upp det.
          </note>
          <note>
            Det besked som vi har fått här i kväll är att det hitintills
            har gått med plus - 120 miljoner - och mera kommer innevarande
            år. Det börjar ett nytt år om en månad. Då är det viktigt att
            idrottsrörelsen vet vad man har för medel att planera för. Det
            har man alltså inte vetat förrän nu. Nu fattas det ett nytt beslut
            i morgon. Hur kommer detta då att framgå av beslutet?
          </note>
          <note>
            Av betänkandet går det inte att utläsa hur stort överskottet
            kommer att bli. Det går inte heller att utläsa av budgeten hur
            stort det kommer att bli. Likväl är det viktigt att idrotten vet
            hur mycket pengar som man kommer att få. Min fråga är: Kan Annika
          </note>
          <note>
            Nilsson redogöra för hur idrotten kommer att delges detta belopp,
            om det nu blir 120 eller 140 miljoner.
          </note>
          <note>
            Jag tror att det är ganska angeläget att det kommer ett besked
            ganska snabbt.
          </note>
          <note>
            Det vore bra om WADA arrangerades i Sverige.
          </note>
          <note>
            Med tanke på det som Annika Nilsson sade, kan vi då räkna med
            att vi får bifall till vår motion som ska behandlas längre fram
            i vår och som förordar det stöd som Annika Nilsson gav uttryck
            för i talarstolen?
          </note>
          <note>
            Jag tror att ett samlande av idrottsforskningen till ett centrum
            är ganska angeläget. Och varför inte på
          </note>
          <note>
            Bosön? Nu är forskningen, som Lennart Kollmats sade, utspridd
            på olika platser. Min fråga blir då:
          </note>
          <note>
            Kommer det något initiativ i den riktningen? När det nu har anslagits
            pengar vore det bra att ta ett steg till.
          </note>
          <note type="speaker">
            Anf. 168 ANNIKA NILSSON (s) replik:
          </note>
          <note>
            Herr talman! När det gäller överskottet från värdeautomaterna
            får vi invänta det bokslut som görs av
          </note>
          <note>
            Svenska Spel. Vi vet inte hur stort det totala överskottet är
            förrän bokslutet har upprättats. Det slutgiltiga ställningstagandet
            görs ju på Svenska Spels bolagsstämma.
          </note>
          <note>
            Jag förstår att idrotten känner en viss frustration över detta.
            Den utbetalning som skedde i våras var den andra i ordningen.
            Förhoppningsvis kommer man att komma fram till en stadig summa
            så att man vet hur stort överskottet blir en lägre tid framöver.
            Men det har varit en inkörningsperiod som har varit trög.
          </note>
          <note>
            Nu ser vi en oerhört positiv utveckling.
          </note>
          <note>
            Det är Stockholm som stad som ansöker om att få vara säte för
            WADA. Det är alltså inte staten eller nationen Sverige som ansöker.
            Nu sker det en urvalsprocess. Stockholm har gått vidare till finalomgången.
            WADA:s styrelse har utsett fyra personer som ska åka runt och
            besöka alla kandidatstäder. Vi får se på vilket sätt som man kan
            ge stöd. Jag vet att regeringen och idrottsministern är angelägna
            om att stödja
          </note>
          <note>
            Stockholms kandidatur.
          </note>
          <note>
            Jag vet också att man tittar på Centrum för idrottsforskning.
            Jag kan i dag inte ge något besked om ifall man ska samla forskningen
            på ett ställe. Jag tycker att det i och för sig finns en styrka
            i att det bedrivs idrottsforskning runtom i vårt land på många
            högskolor och universitet.
          </note>
          <note type="speaker">
            Anf. 169 ROY HANSSON (m) replik:
          </note>
          <note>
            Herr talman! Det är två saker när det gäller pengarna från Svenska
            Spel. Det är till att börja med de 60
          </note>
          <note>
            miljonerna som vi har beslutat om, och det råder ingen tveksamhet
            här. Dessa pengar har nu utbetalats ett antal år. 1998 var det
            55 miljoner.
          </note>
          <note>
            Det är angående överskottet från värdeautomaterna som det råder
            tveksamheter kring. Om beloppet nu är högre än det som man kan
            utläsa av budgeten är det angeläget att man går ut med det budskapet.
            Jag vet inte hur man tolkar det beslut som vi ska fatta i morgon.
            På något sätt måste idrotten delges detta under innevarande år
            så att man vet hur stor omslutningen är för det kommande året.
          </note>
          <note>
            Jag har förstått att det är Stockholm som ansöker om WADA. Men
            det är meningslöst att söka om man inte har staten bakom sig.
            Jag tror att det rörde sig om
          </note>
          <note>
            14 eller 15 konkurrentländer. Det var därför som ett antal moderater
            motionerade om detta under den allmänna motionstiden. Om jag har
            förstått rätt kan vi då räkna med att vi får bifall till den motionen,
            och det tackar jag för på förhand.
          </note>
          <note type="speaker">
            Anf. 170 ANNIKA NILSSON (s) replik:
          </note>
          <note>
            Herr talman! Det sista tror jag inte att Roy Hansson ska ta för
            givet.
          </note>
          <note>
            Det var tio städer som hade ansökt om att få anordna WADA och
            sju länder har gått vidare till finalomgången. Idrottsministern
            har skrivit ett förord till Stockholms ansökan för att visa stödet
            från regeringen. Sedan får väl regeringen tillsammans med
          </note>
          <note>
            Stockholms stad diskutera vidare kampanjarbete och vem som ska
            göra vad.
          </note>
          <note>
            Det som står i budgetpropositionen om överskottet är en redovisning
            av 1999 års överskott och som beslutades på bolagsstämman i maj
            2000, alltså i våras. Enligt vad jag har kunnat utläsa finns det
            inte några exakta bedömningar av årets överskott. Det är klart
            att jag förstår att det är en del svårigheter under inkörningsperioden.
            Men förhoppningsvis kommer man upp till en garanterad nivå, och
            när man väl har gjort det finns det en långsiktighet i stödet
            från
          </note>
          <note>
            Svenskas Spels överskott.
          </note>
          <note type="speaker">
            Anf. 171 ANNE-KATRINE DUNKER (m):
          </note>
          <note>
            Herr talman! Jag ska tala lite grann om de utgiftsområden som
            rör bl.a. konstnärernas villkor och boken.
          </note>
          <note>
            Det är svårt att värdesätta konst och kultur. De flesta av oss
            har en mycket personlig relation till kulturens vara eller icke
            vara som samhällsnytta.
          </note>
          <note>
            Det finns också ett alltför stort antal politiker som när en
            önskan om att styra konsten mot vad de anser vara det goda eller
            fina. Men vad händer med konsten om den styrs av bidragsgivande
            myndigheter och politiker? Kan konsten då vara den fria och obundna
            kraft som så väl behövs i samhället? Det anser inte vi moderater.
            Därför är det hög tid att också förändra och förnya det svenska
            regelverket och låta individens val styra i allt högre grad.
          </note>
          <note>
            Inte minst våra ungdomar, vilkas kulturvanor oftast finansieras
            av dem själva, anser det. Jag undrar därför vad Socialdemokraterna
            och Vänsterpartiet menar med kommersialismens negativa krafter.
            Är det månne ungdomarnas möjlighet till fritt val?
          </note>
          <note>
            Många konstnärer är vad man kan kalla ofrivilliga företagare,
            och det talade ju också kulturministern om. De regler som kringgärdar
            småföretagandet måste tillsammans med skatteregler förenklas och
            i vissa fall avskaffas. Därför har vi tagit fram ett samlat förslag
            för att ändra på dessa villkor för kulturarbetarna.
          </note>
          <note>
            Höga skatter drabbar låg- och medelinkomsttagare extra hårt.
            I den gruppen finns många av de konstnärer som tyvärr också tillhör
            några av våra lägst betalda.
          </note>
          <note>
            Kulturministern sade tidigare här i dag att skattesänkningar
            sällan leder till paradiset. Nej, det tror inte jag heller. Jag
            tror att paradiset bara existerar i Bibeln, men det underlättar
            för människor att överleva på den inkomst som man har.
          </note>
          <note>
            Bo Simeon Eriksson är konstnär, grafiker och författare. Han
            säger så här i en utredning i Gävleborgs län om arbetsvillkor
            och försörjning för konstnärer:
          </note>
          <note>
            "Dock; jag vill nämna att hälften av ateljéstöd och inköp från
            offentliga medel, liksom andra intäkter för mig som konstnär,
            går direkt tillbaka till offentliga medel i form av sociala avgifter
            och skatt."
          </note>
          <note>
            Vidare säger Bo: "Det är också besvärliga kulturpolitiska dilemman
            för offentlig kulturverksamhet att största delen av den budgeten
            går till icke konstnärligt verksamma och till byggande och skötsel
            av offentliga lokaler."
          </note>
          <note>
            Utredningen visar tydligt på hur komplicerad situationen är för
            konstnärer och hur svårt det är att passa in i de normer och regelsystem
            som gäller i samhället.
          </note>
          <note>
            Kulturministern svarade tidigare i dag inte ordentligt på frågan
            om den orimliga hyressituationen för våra kulturinstitutioner.
            Men den frågan måste lösas snart.
          </note>
          <note>
            Då kanske också institutionerna kan börja ersätta konstnärerna
            bättre. I dag är det skrämmande små medel som går till just konstnärerna.
          </note>
          <note>
            I propositionen säger regeringen att man måste anpassa generella
            regelverk till de speciella villkor som gäller för konstnärerna.
            Det hörde vi också kulturministern uttrycka här i kammaren i dag.
            Men det händer ju ingenting! I en debatt om kultursponsring menar
            finansministern att reglerna inte behöver förändras trots att
            t.ex. Riksskatteverket anser att det saknas direkta regler för
            sponsring. Det har vi också hört två varianter av här i kammaren.
            Åke Gustavsson lovade att man skulle se över reglerna om de inte
            var tydliga, men han är tydligen dissident. Kulturministern svarade
            ju att hon nog inte trodde det med anledning av att han hade den
            tron. Han sa ju tydligt att man skulle se över dem. Då undrar
            jag lite grann var socialdemokraterna står i den här frågan.
          </note>
          <note>
            "Gärna medalj men först ett rejält arbete med konsten - gärna
            medial uppmärksamhet men först en grund som bottnar i mitt arbete
            och vad jag gör och har gjort - gärna medalj men först ordentlig
            betalning för arbetet (eventuellt pensionsutbetalning när det
            är så dags)". Det är ytterligare ett citat av Bo Simeon
          </note>
          <note>
            Eriksson i den utredning som Gävleborgs län har låtit göra om
            konstnärernas villkor.
          </note>
          <note>
            Så ska jag tala lite grann om boken. Boken är en viktig kulturbärare,
            och med den kommer också den bildning som är så avgörande för
            oss alla. Det är naturligtvis särskilt viktigt att våra barn och
            ungdomar få tillgång till boken och till ordet. Skolan har en
            viktig uppgift i det. Biblioteken är betydelsefulla men kan med
            hjälp av den nya tekniken få en helt ny roll.
          </note>
          <note>
            Därför anser vi att bibliotekslagen bör upphävas så att man på
            ett modernt och effektivt kan utveckla biblioteken. Bibliotekslagen
            gör inskränkningar i det kommunala självstyret precis som flera
            andra förslag som regeringen har lagt fram under den senaste tiden.
          </note>
          <note>
            I min egen hemkommun fungerar biblioteket alldeles utmärkt. Det
            är öppet 365 dagar om året. Även inom det här området behöver
            staten renodla sitt ansvar.
          </note>
          <note>
            Vi moderater vill öka stödet till talboks- och punktskriftsbiblioteken
            med nästan tio miljoner kronor. Delaktighet på jämlika villkor
            är ett krav som vi har antagit, och i FN:s standardregler står
            det att man ska ge människor med funktionshinder en försäkran
            om delaktighet och jämlikhet i samhället. All kultur måste vara
            tillgänglig för alla människor. Det finns fortfarande alltför
            få talböcker, och därför anser vi moderater att anslaget ska ökas
            så att vi kan erbjuda fler digitala böcker. För föräldrar till
            exempelvis funktionshandikappade barn måste tillgången till bl.a.
          </note>
          <note>
            läroböcker bli bättre så att de kan hjälpa sina barn med läxorna
            hemma.
          </note>
          <note>
            Herr talman! Vi behöver en större frihet på kulturens område
            och mindre av den ovanifrån styrda politik som förs av regeringen
            och dess stödpartier,
          </note>
          <note>
            Vänstern och Miljöpartiet. Den politik som de driver hämmar både
            nya initiativ och nyskapande.
          </note>
          <note type="speaker">
            Anf. 172 PETER PEDERSEN (v):
          </note>
          <note>
            Herr talman! Med tanke på dagens datorhaveri här i riksdagen
            känns det ganska skönt att jag har tilldelats en sådan här liberoroll
            bland de tre vänsterpartister som skulle prata om och kommentera
            kulturutskottets förslag till budget i fråga om kulturfrågor.
            Då kan jag ganska fritt kommentera en hel del av det som har sagts
            under dagen och inte vara bunden av något speciellt manus.
          </note>
          <note>
            Först vill jag ta upp de angrepp, hårda eller mjuka, som har
            riktats mot den trio som bildar majoritet här i riksdagen, nämligen
            den socialdemokratiska regeringen, Vänsterpartiet och Miljöpartiet.
            Vi har fått höra krokodiltårar: Vad synd det är att inte Vänsterpartiet
            och Miljöpartiet kan få gehör för sin krav. Så låtsas man som
            om allt skulle vara frid och fröjd om borgerligheten hade majoritet.
          </note>
          <note>
            Jag kan trösta alla de som har haft sådana kommentarer med att
            enigheten i den trepartikonstellation som bildar majoritet är
            betydligt säkrare och har mindre spännvidd än vad man kan se på
            den borgerliga sidan. Jag lyckades inte följa med i alla turer
            som
          </note>
          <note>
            Jan Backman hade med felräkningar och feltänk och vad det var
            i Moderata samlingspartiets kulturpolitik.
          </note>
          <note>
            Jag tycker nog att det är större än den lilla felräkningen när
            det gäller folkbildning.
          </note>
          <note>
            Oavsett det kan man titta på spännvidden. Den går från att man
            vill minska kulturbudgeten med 668
          </note>
          <note>
            miljoner kronor, eller om det nu var 338 miljoner, jag fick inte
            det riktigt klart för mig, till att Centern vill öka med 165 miljoner
            kronor. Så stor spännvidd har det inte varit i de diskussioner
            som har försiggått mellan Miljöpartiet, Vänstern och socialdemokratin,
            det kan jag säga. Det innebär självklart att Vänstern delvis skulle
            kunna se andra prioriteringar, liksom
          </note>
          <note>
            Miljöpartiet och för den delen även socialdemokratin, om de fick
            bestämma själva. Men så är inte det parlamentariska läget.
          </note>
          <note>
            Jag tycker att det är lite trist, även om man inte ska bidra
            till politikerförakt, att borgerligheten låtsas.
          </note>
          <note>
            Om t.ex. vi, som Tasso Stafilidis sade tidigare, tycker att det
            är fantastiskt trevligt att Moderaterna har kommit på att man
            skulle kunna höja anslaget till de fria grupperna med 20 miljoner
            kronor, så fungerar inte systemet så att vi bara hoppar på det
            förslaget. I
          </note>
          <note>
            så fall ska vi acceptera hela Moderata samlingspartiets förslag
            till budget för alla utgiftsområden. Det vet ni mycket väl. Varför
            låtsas som att vi bara kan byta åsikt och ta godbitarna ur varje
            partis förslag? Så funkar inte den budgetprocess vi har. Det är
            förklaringen till att vi har kommit fram till att det majoritetsförslag
            som vi nu är överens om är det bästa som finns för handen.
          </note>
          <note>
            Jag skulle också vilja kommentera det där med idrottsfrågorna
            lite grann. Jag och Charlotta L Bjälkebring har ett särskilt yttrande
            där vi ställer likartade frågor som Lennart Kollmats. Det är trots
            allt något otydligt hur det här ska organiseras och finansieras.
          </note>
          <note>
            Vi hoppas på klarlägganden framåt i tiden så att det väldigt
            tydligt framgår hur mycket pengar det är fråga om och till vilken
            organisation.
          </note>
          <note>
            När det sedan gäller idrottsanslaget och Svenska
          </note>
          <note>
            Spel så kan man konstatera att man från Svenska
          </note>
          <note>
            Spels bolagsstämma nu under ett antal år har bidragit med 60
            miljoner. Till det kommer de här värdeautomatspelen. Det ligger
            väl i sakens natur: Om man inte har slutresultatet för år 2000
            är det svårt att bestämma hur mycket som ska fördelas. Men jag
            skulle också vilja ställa en fråga till Annika Nilsson om det
            här. I
          </note>
          <note>
            idrottspropositionen står det på s. 42 att när man får koll på
            det här med värdeautomatspelens överskott ska det göras om till
            ett vinstdelningssystem. Då ska man i stället för att peka ut
            det här som överskott från värdeautomaterna ta det från det totala
            överskottet inom Svenska Spel.
          </note>
          <note>
            Det skulle vi välkomna. Det borde göra att det här blir mycket
            lättare så att man vid en tidigare tidpunkt kan fastställa hur
            mycket pengar som ska gå till idrottsrörelsen. Dessutom skulle
            man då komma ifrån den här olyckliga kopplingen mellan spel på
            värdeautomater och bidrag till ungdomsverksamhet inom olika kultur-
            och idrottsföreningar. Vi gillar inte den kopplingen. Vi skulle
            hellre se en mer allmän koppling till Svenska Spel.
          </note>
          <note>
            Jag tänker inte säga vad vi inte har lyckats med.
          </note>
          <note>
            Jag kan bara lyfta fram de saker som vi inom Vänsterpartiet tycker
            är mycket viktiga. Dit hör allmänna samlingslokaler. Där har vi
            just en sådan fråga där man kan se på den s.k. borgerliga enigheten
            och hur stor oenighet som råder. Moderaterna föreslår en minskning
            med 19 miljoner kronor, kd en ökning med 10 miljoner, Centern
            en ökning med 21 miljoner och Folkpartiet en ökning med 5 miljoner.
          </note>
          <note>
            Även här kan man konstatera att Moderaterna på ett mycket speciellt
            sätt utmärker sig. Man hävdar att det här är en kommunal fråga.
            Vi ser runtom i landet att antalet allmänna samlingslokaler minskar.
            Man höjer hyror och försvårar för föreningslivet att hyra in sig
            i lokalerna. Det är en oerhört viktig demokratisk fråga där även
            vi från riksdagen ska ha ett ord med i laget. Vi ska också lägga
            pengar för att man ska möjliggöra de här demokratiska mötesplatserna
            även i framtiden.
          </note>
          <note>
            Herr talman! Det har också kommit förslag här i dag om att inrätta
            olika nya museer med statlig medfinansiering. En del av dessa
            förslag är säkert utmärka, precis som tidigare förslag som har
            kommit under andra år. Men jag kan bara konstatera att vi i fråga
            om detta har ett principiellt ställningstagande här i riksdagen
            som i princip omöjliggör nya åtaganden.
          </note>
          <note>
            Om vi ska ändra på dessa avslagsyrkanden föreslår jag att ni
            bifaller en motion som jag har väckt och som kommer upp senare.
            I denna motion yrkas på att man ska se över de principiella reglerna
            och därmed möjliggöra för nya intressanta museer att tillkomma
            med hjälp av statligt stöd, åtminstone en medfinansiering från
            statens sida.
          </note>
          <note>
            Jag ska kortfattat även beröra bokmomsen. Det är uppenbart så
            att det finns en majoritet av partierna här i riksdagen som tycker
            att en sänkning av bokmomsen skulle vara en naturlig del om vi
            vill öka läsandet.
          </note>
          <note>
            Vi har också sagt att detta måste kopplas till andra åtgärder,
            därför att om man inte läser böcker så spelar det ingen roll om
            priset är 300 kr eller 270 kr. Det måste alltså vidtas nya åtgärder
            för att man ska komma till rätta med detta.
          </note>
          <note>
            Vi tycker också att detta borde vara en intressant del när man
            diskuterar framtida skattesänkningar. En skattesänkning på böcker
            påverkar ju inte det utgiftstak som vi har fastställt, och därmed
            bör detta ingå som en intressant del när det gäller framtida skattesänkningar.
            Jag kan bara konstatera att vi inte har nått framgång. Det ska
            jag ärligt säga. Men däremot är det alldeles tydligt att Vänsterpartiet
            tidigare har väckt partimotioner i vilka det tydligt framgår att
            vi också vill se en sänkning av bokmomsen. Men en sådan ska också
            kombineras med vissa åtaganden mot bokhandlare och förläggare.
            Det är alltid enkelt att kräva att staten ska minska sina skatteintäkter.
            Det vore också bra om motparten tog ett eget ansvar och bidrog
            till ytterligare sänkningar av bokpriserna. Vi vill nämligen ha
            garantier för att detta verkligen kommer bokköparna till godo
            och att det inte ökar förläggarnas eller bokhandlarnas marginaler.
            Men vi ber att få återkomma i denna fråga. Eftersom intresset
            är stort och många partier driver frågan så finns det väl en viss
            möjlighet till framgång, som jag ser det, längre fram.
          </note>
          <note>
            Jag har en avslutande kommentar. Det är lite tråkigt att de flesta
            nu har gått. Men Rigmor Stenmark talade om den svenska musikindustrin.
            Jag kan bara konstatera att det är litet trist att det mesta av
            pengarna inte hamnar i Sverige utan i andra länder i och med att
            de s.k. svenska skivbolagen faktiskt ägs av utländska skivbolag.
            Då borde också en annan fråga lyftas fram, vilken vi också har
            väckt, nämligen frågan om fonogramstödet. Jag kommer att ställa
            en interpellation till kulturministern i den frågan. Vi tycker
            att det är trist om vi genom den, som vi kan tycka, lilla sänkningen
            bidrar till att ytterligare små oberoende svenska skivbolag tvingas
            att slå igen verksamheten eller minska sin verksamhet. Där hoppas
            vi också på klarlägganden genom skrivningarna i kulturutskottet.
          </note>
          <note>
            Avslutningsvis yrkar jag, liksom Charlotta L
          </note>
          <note>
            Bjälkebring, bifall till reservationerna 4 och 7.
          </note>
          <note type="speaker">
            Anf. 173 INGER DAVIDSON (kd) replik:
          </note>
          <note>
            Herr talman! Det är en enkel debatteknik att bolla över frågan
            till oppositionen och börja tala om hur vi ska kunna samarbeta.
            Det har vi klarat av tidigare.
          </note>
          <note>
            Det handlar inte bara, Peter Pedersen, om en krona hit eller
            dit eller, som i detta fall, kanske en miljon hit eller dit, utan
            det handlar också om mer ideologiska, övergripande och större
            frågor. Och det har kommit upp ett antal sådana i dag där Vänsterpartiet
            har fått ge med sig. Och nu är det ju ni som sitter och har ansvaret.
            Vi tar gärna tillbaka det, men i dag är det alltså Peter Pedersen
            som för Vänsterpartiet ska svara för varför han går med på detta
            och ändå finns kvar.
          </note>
          <note>
            Vi kan ta exemplet med kasinon. Kasinon var något som Vänsterpartiet
            motarbetade med näbbar och klor, men som den här konstellationen
            har röstat fram och som vi nu får se förverkligas. Det vill varken
          </note>
          <note>
            Peter Pedersen eller jag, men jag har åtminstone inte varit med
            om att bidra till det hela.
          </note>
          <note>
            Frågan om bokmomsen, som togs upp på slutet, hade ni haft möjlighet
            att driva fram. Det ska komma skattesänkningar, ganska stora sådana,
            och det handlar om miljardbelopp, medan bokmomsen handlar om mellan
            600 000 kr och maximalt 1 miljard. Det finns lite olika beräkningar.
            Men den finns inte med.
          </note>
          <note>
            Fonogramstödet togs också upp här på slutet. Det sker ingen liten
            neddragning av det - en fjärdedel av det som fanns tidigare. Och
            det är just de små skivbolagen som man räknar med kommer att drabbas
            hårdast.
          </note>
          <note>
            Jag skulle kunna fortsätta denna uppräkning. De fria grupperna
            har Tasso Stafilidis varit inne på, och han är väldigt bekymrad
            för dem och har ingående beskrivningar av hur läget är för dem.
            Men de får inte tillräckligt med pengar.
          </note>
          <note type="speaker">
            Anf. 174 PETER PEDERSEN (v) replik:
          </note>
          <note>
            Herr talman! Jag sitter i kulturutskottet därför att jag tycker
            att det är mycket intressant med kulturfrågor. Men jag är samtidigt
            riksdagsledamot för Vänsterpartiet och konstaterar att med den
            budgetordning som vi har har vi att ta ställning till helheten.
            Och jag kan bara konstatera att även om jag kan hitta små frön
            av upplysning hos de borgerliga partierna, så är det uppenbart
            så att om jag ser till helheten så får vår politik ett mycket
            större genomslag i det samarbete som vi har med den socialdemokratiska
            regeringen och med Miljöpartiet. Det innebär ju i en trepartikonstellation
            att vi, i och med att vi är ett mycket mindre parti och inte sitter
            i regeringen, får framgång men att vi inte ställer oss i talarstolen
            och säger att vi har bidragit till just en viss formulering i
            propositionen.
          </note>
          <note>
            Vi tar inte heller åt oss äran för att vi har fått igenom det
            ena eller det andra. Vi vill faktiskt se att någonting sker i
            verkligheten mer än att Vänsterpartiet får äran av att ha bidragit
            till en viss formulering. Det viktiga är att det händer någonting
            i verkligheten i kulturlivet. Och jag tänker inte avslöja vad
            det har inneburit, dvs. jag vet att vi har haft en viss påverkan
            men att vi inte har lyckats i alla avseenden. Och det vore konstigt
            om Vänsterpartiet skulle diktera för socialdemokratin vilken kulturpolitik
            som vi ska ha.
          </note>
          <note>
            Men det intressanta är trots allt att skiljelinjen i kulturfrågor
            inte går mellan borgerlighet och den socialistiska Vänstern och
            det gröna alternativet Miljöpartiet, utan den går snarare mellan
            Moderaterna och resten av partierna som jag skulle vilja se det.
            Det är förvånansvärt stor samstämmighet i många stora frågor.
            Sedan kan Kristdemokraterna och Vänstern hamna på samma ståndpunkt
            i vissa frågor, t.ex. i fråga om kasinoverksamhet. Men detta har
            vi fattat ett beslut om här i Sveriges riksdag, och då måste vi
            i
          </note>
          <note>
            Vänsterpartiet också anpassa oss till det beslutet. Så är demokratins
            spelregler. Vi kan inte fortsätta i det oändliga och dra upp dessa
            frågor. Däremot kan vi påverka, vilket vi försökte med lite grann.
            I stället för att säga att man ska överföra överskott från värdeautomatspel,
            vilket vi egentligen inte vill ha, vill vi hellre att Svenska
            Spels överskott går till idrottsrörelsen. Det skulle vara en mindre
            anstötlig koppling mellan ungdomsverksamhet och Svenska Spels
            ganska breda verksamhet i stort.
          </note>
          <note type="speaker">
            Anf. 175 INGER DAVIDSON (kd) replik:
          </note>
          <note>
            Herr talman! Jag vet hur budgetprocessen går till.
          </note>
          <note>
            I mitt första inlägg gjorde jag också en genomgång av den, därför
            att många utanför denna kammare tror att den går till på ett annat
            sätt än den gör. Därför har jag aldrig trott att ni skulle kunna
            rösta med oss i någon enstaka fråga.
          </note>
          <note>
            Men det som jag vill komma åt är att jag tycker att vi ska diskutera
            sakfrågor. Jag tycker att ni gör det lite för enkelt för er när
            den ena efter den andra går upp i talarstolen och säger att man
            inte har fått igenom allt, men hur ska det gå för er ihop med
            moderaterna? Vi har prövat det, och vi har en ideologisk samsyn
            i väldigt många frågor. Och även i kulturpolitiken så fick vi
            en bra politik, som jag ser det, under de år när vi hade en gemensam
            regering. Det kan vi sluta tala om nu. Det blir aktuellt nästa
            gång när vi får denna möjlighet. Men i dessa debatter så tycker
            jag att vi ska hålla oss till de sakfrågor där vi har olika synpunkter
            på om regeringsalternativet med Vänsterpartiet och Miljöpartiet
            driver en bra politik i de olika sakfrågorna, och jag har nämnt
            några sådana exempel där jag inte tycker att ni gör det.
          </note>
          <note type="speaker">
            Anf. 176 PETER PEDERSEN (v) replik:
          </note>
          <note>
            Herr talman! Jag vill bara konstatera att Vänsterpartiet står
            bakom budgetuppgörelsen. Alltså står vi också bakom den uppgörelse
            som finns om kulturbudgeten. Det innebär inte att vi till hundra
            procent tycker att alla anslag är exakt som de skulle vara om
            vi själva fick bestämma. Men det ligger i sakens natur.
          </note>
          <note>
            Jag tycker att det också kan vara ärligt att vi här lyfter fram
            vissa viktiga frågor. Därmed kan kammarens ledamöter åtminstone
            indirekt förstå vilka frågor, i alla fall några av dem, som vi
            försökte driva i förhandlingarna. Och vi kommer att fortsätta
            att driva dem. Vi är fullständigt övertygade om att den konstellation
            som nu har majoritet bidrar till ett bättre kulturliv än den borgerliga
            fyrpartikonstellationen, som ju alternativet skulle vara, skulle
            kunna bidra med.
          </note>
          <note>
            Jag konstaterar fortfarande att spännvidden är enormt stor i
            den borgerliga gruppen om man jämför med Socialdemokraterna, Vänsterpartiet
            och Miljöpartiet.
          </note>
          <note type="speaker">
            Anf. 177 LENNART KOLLMATS (fp) replik:
          </note>
          <note>
            Herr talman! Inger Davidsons kommentarer är likartade. Det är
            inga krokodiltårar som gråts här. Det kan jag garantera, Peter
            Pedersen! Det finns verkligen en principiell skillnad. Vänstern,
            Miljöpartiet och
          </note>
          <note>
            Socialdemokraterna går ju fram som en enhet. Vi andra partier
            är fortfarande i opposition, i alla fall än så länge, och vart
            och ett svarar för sin politik.
          </note>
          <note>
            Vad jag har vänt mig mot är att ni representanter för Vänstern
            och Miljöpartiet försöker ge sken av en annan politik än den som
            ni kan stå upp för, precis som Peter Pedersen nu själv har redovisat.
            Alla är inte lika diskreta som Peter Pedersen och talar om vad
            man har medverkat till och vilka formuleringar man har gjort.
            Det är den delen som jag vänt mig mot och där är det alltså inte
            fråga om några krokodiltårar.
          </note>
          <note>
            Sedan är det väl riktigt att en majoritet sett till antalet partier
            - jag är inte lika säker på att det också gäller antalet mandat
            - här i kammaren står upp för en sänkt bokmoms. Jag önskar gärna
            Peter Pedersen lycka till i förhandlingsarbetet med en mycket
            motsträvig kulturminister när det gäller att få igenom en sänkning
            av bokmomsen.
          </note>
          <note type="speaker">
            Anf. 178 PETER PEDERSEN (v) replik:
          </note>
          <note>
            Herr talman! Jag kan bara konstatera att Vänsterpartiet har stor,
            otrevlig och långvarig, vana vid att vara i opposition. Det är
            mycket enklare att vara i opposition och att så att säga braska
            på lite här och där. Man vet ju att man sannolikt inte behöver
            ta ansvar för det hela.
          </note>
          <note>
            Under 90-talet har vi i en rad kommuner och landsting fått möjligheten
            att vara i majoritetsställning. Många av våra ledamöter nu i riksdagsgruppen
            har den bakgrunden. Jag törs påstå att vi har den bestämda uppfattningen
            att vi kan skriva program om vad vi vill genomföra. Det handlar
            ju då om den vision man har på många områden. Men vi inser att
            det, för att framgång ska kunna nås, faktiskt krävs kompromisser.
            Och för att kunna uppnå kompromisser är det nödvändigt att man
            inte hela tiden springer ut och talar om vad man lyckats eller
            inte lyckats med, för då blir det ingen kompromiss nästa gång.
            Därför går jag inte in på detta.
          </note>
          <note>
            Det är inget okänt faktum att vi vänsterpartister ganska länge
            har drivit frågan om sänkt bokmoms. Vi menar att det här måste
            kopplas till andra åtgärder -
          </note>
          <note>
            samma koppling som för övrigt ensamutredaren på
          </note>
          <note>
            Kulturdepartementet har kommit fram till. I budgetpropositionen
            kan man se exempel på en rad olika åtgärder för att på olika sätt
            stödja litteraturen men där olika borgerliga partier är inne och
            petar och vill ta bort vissa bidrag.
          </note>
          <note>
            Vi vill inte ha en omkoppling av det slaget att man ska finansiera
            det här genom sänkningar i andra avseenden, t.ex. när det gäller
            litteraturstöd. Det behövs en rad olika åtgärder för att få i
            gång läsandet, inte minst bland våra barn och ungdomar, och inte
            minst bland unga män krävs det ett batteri av åtgärder. Vi tror
            att frågan om sänkt bokmoms bör vara given i diskussionen om sänkta
            skatter i framtiden -
          </note>
          <note>
            då jämställt med sänkta inkomstskatter, förmögenhetsskatter eller
            vad det nu kan vara.
          </note>
          <note>
            Det är lättare att ha principen att alla skatter ska sänkas,
            för då följer bokmomsen med på köpet så att säga.
          </note>
          <note type="speaker">
            Anf. 179 DAN KIHLSTRÖM (kd):
          </note>
          <note>
            Herr talman! Alldeles strax ska jag beröra arkivfrågorna men
            först vill jag något kommentera det som diskuterats här om stöd
            till allmänna samlingslokaler.
          </note>
          <note>
            Jag ser att Annika Nilsson inte är kvar här i kammaren men det
            finns kanske någon annan som kan ge svar. Annika Nilsson redogjorde
            ju för de 4 miljoner som kommer från ungdomssidan och som ska
            gå till allmänna samlingslokaler så att det samlade stödet i budgeten
            blir 19 miljoner. Hon talade i det sammanhanget om stöd till allmänna
            samlingslokaler och om att detta sedan skulle gå tillbaka, som
            stöd för informationsinsatser, till Ungdomsstyrelsen. Det tycker
            jag är att väldigt mycket krångla till det hela. Då blir ju stödet
            till allmänna samlingslokaler ungefär 15
          </note>
          <note>
            miljoner.
          </note>
          <note>
            I mitt korta inlägg här kommer jag att uppehålla mig vid arkivfrågorna.
            Jag har inget yrkande men står självklart bakom alla kristdemokratiska
            reservationer och de yrkanden som lagts fram här i debatten. Vad
            jag kommer att beröra finns med i det särskilda yttrande som kristdemokraterna
            har avlämnat och som rör budgetfrågorna.
          </note>
          <note>
            För några veckor sedan besökte jag Arkivcentrum i Värmland. Arkivens
            dag arrangerades då i hela landet. Det var en givande upplevelse.
            Arkivet sjöd verkligen av liv. Det var intressanta föreläsningar
            och det fanns utställningar. Olika typer av experthjälp mötte
            oss besökare. På arkivet kunde jag få en första introduktion i
            släktforskning och också hjälp med att i arkiven söka information
            av olika slag.
          </note>
          <note>
            I en speciell monter fanns det gamla kyrkböcker, faktiskt från
            1700-talet, där det fanns anteckningar om att varg och björn hade
            tagit barn - i Värmland, liksom på många andra håll i landet,
            förekommer det en intensiv debatt om rovdjuren. Men här fanns
            alltså ett gammalt dokument med en klar koppling till den debatt
            som vi i dag har i Värmland. Med detta vill jag visa att arkiven
            är viktiga och aktuella.
          </note>
          <note>
            Runtom i landet finns det många arkiv av olika karaktär. De intressanta
            samlingar som finns speglar människors egna tankar, föreställningar
            och handlingar. Vi kan följa idéer och handlingsmönster i vårt
            rika kulturarv ända från medeltiden och fram till våra dagar.
            Vi kan då se hur det moderna Sverige växer fram på central och
            regional nivå.
          </note>
          <note>
            Därför är det viktigt att både bevara och utveckla mångfalden
            och tillgängligheten på området. Det ökade intresset för släktforskning
            och hembygdsforskning har gjort att arkiven på senare tid fått
            ett uppsving när det gäller allmänhetens användning.
          </note>
          <note>
            Forskarplatserna är hårt utnyttjade, vilket naturligtvis är glädjande.
            Men samtidigt visar tillströmningen att vi måste följa utvecklingen
            med vaksamhet.
          </note>
          <note>
            Arkivområdet är en mycket viktig del av kulturarvsarbetet. I
            dag är det nog viktigare än någonsin med kopplingen mellan historia,
            nutid och framtid. Vi måste se över hur vi kan göra nuet tillgängligt
            för morgondagens forskning. För museerna är det nödvändigt att
            de olika arkivverksamheter som finansieras via statsbudgeten får
            möjlighet att verka långsiktigt. Att regeringen även på arkivområdet
            skapar ryckighet vad gäller förutsättningarna för verksamheterna
            genom anslagssparande och tillfälliga indragningar av anslag -
            med följande kompensationsinsatser, som vi nu ser - är därför
            olyckligt. Den statliga politiken måste visa förståelse för verksamhetens
            natur.
          </note>
          <note>
            Många av de regionala arkiven brottas i dag med stora ekonomiska
            problem trots att arkiven har genomgått en stark utveckling och
            fått ett vidgat arbetsfält. Bl.a. i syfte att göra samlingarna
            tillgängliga för bredare användargrupper har resurserna relativt
            sett inte ökat. Det statliga stödet till folkrörelsearkiven ligger
            fortfarande kvar på samma nivå som år 1972
          </note>
          <note>
            då de infördes. Att samla in och säkerställa information, att
            göra den tillgänglig och att dessutom arbeta aktivt för att fler
            ska få tillgång till samlingarna kräver betydligt större resurser
            än arkiven i dag har till sitt förfogande. Särskilda utvecklingsinsatser
            i form av exempelvis arkivpedagogik behöver också göras.
          </note>
          <note>
            De regionala arkiven arbetar på uppdrag av ett rikt och brett
            föreningsliv och en stor ideell sektor och utgör en stor resurs
            för både den offentliga och den privata sektorn. För att möjliggöra
            det viktiga arbete som sker vid de regionala museerna föreslår
            vi kristdemokrater att anslaget 28:23 Bidrag till regional arkivverksamhet
            höjs med 1 miljon kronor nästa år.
          </note>
          <note>
            Där vill jag återigen hänvisa till vårt särskilda yttrande. Summan
            kan tyckas liten men med tanke på att anslaget på det här området
            är blygsamt är varje krona mycket värd.
          </note>
          <note>
            Kristdemokraterna menar att satsningen på industrisamhällets
            kulturarv, folkrörelsearkiven och arbetarrörelsens arkiv ska ses
            som en helhet. Ute i landet är det mycket vanligt att arkivmaterial
            från arbetarrörelsen finns i folkrörelsearkiven. Mot den bakgrunden
            anser vi också att de 800 000 kr som regeringen föreslår ska gå
            till en ensidig satsning på
          </note>
          <note>
            Arbetarrörelsens Arkiv och Bibliotek borde fördelas så att de
            även kommer övriga folkrörelsearkiv till godo. För övrigt lär
            arbetarrörelsens arkiv ha fått extra medel utöver de här medlen.
          </note>
          <note>
            Förra året noterade vi tacksamt att regeringen äntligen hade
            hörsammat kulturutskottets påtryckningar och insett behovet av
            en omfattande och oberoende utvärdering av det statliga arkivväsendet.
            Vi markerade hur viktigt det var att den här utvärderingen snabbt
            kom till stånd men vi visade också att vi hyste farhågor för en
            fördröjning. Att dessa var berättigade visar årets budget där
            regeringen redogör för att man ännu inte har kommit i gång med
            utvärderingen. I
          </note>
          <note>
            stället avser man att tillkalla en utredare under hösten.
          </note>
          <note>
            Med denna senfärdighet skadas verksamheten.
          </note>
          <note>
            För att inte förvärra den ytterligare vill vi än en gång uppmana
            regeringen att skynda på detta så angelägna arbete. I betänkandet
            konstateras det att frågan bereds i Regeringskansliet. Därför
            vill jag avsluta mitt lilla anförande med en fråga. Nu är ju faktiskt
            snart det här året slut. Min fråga blir hur det går med utredningen.
          </note>
          <note type="speaker">
            Anf. 180 AGNETA RINGMAN (s):
          </note>
          <note>
            Herr talman! Bildning och folkbildning - idéhistorikern Bernt
            Gustavsson menar att bildning, det ord som Lennart Kollmats tidigare
            i dag sade att han var så förtjust i, är den utvecklingsprocess
            som varje människa genomgår under sitt liv från barn till mogen
            människa. Och visst är det så.
          </note>
          <note>
            Ständigt gör vi nya erfarenheter som vi bearbetar och som blir
            en del av oss. När vi i dag talar om det livslånga lärandet är
            det viktigt att vi kan lära oss saker på olika sätt. Vi kan bilda
            oss i olika miljöer, i både formella och informella former. Vi
            talar i dag mer och mer om en välutbyggd infrastruktur för de
            vuxnas lärande.
          </note>
          <note>
            Folkbildningen har en central roll både i utbildnings- och kulturpolitiken,
            inte minst för att stärka demokratin och göra människor mer delaktiga
            i samhället. Folkbildningen har inneburit att många människor
            har fått en ny chans och att de har funnit en ny stimulans i lärandet.
          </note>
          <note>
            Herr talman! Den nya tekniken öppnar nya möjligheter för folkbildningen.
            Med IT som redskap i folkbildningen får många fler chans att bli
            förtrogna med och ta del av den nya tekniken. Folkbildningen är
            särskilt väl lämpad för detta eftersom den finns över hela landet
            och når människor som av olika skäl tidigt lämnar den vanliga
            skolan. Den nya tekniken kan hjälpa till att skapa nya kontakter
            och band mellan människor i olika länder, mellan folkbildning
            och bibliotek, mellan folkbildning och högskola och mellan folkbildningen
            i olika delar av landet.
          </note>
          <note>
            Visst är det bra med e-post och debatter i radio och TV. Men
            människor vill också komma samman och mötas för samtal och diskussioner.
            Även här har folkbildningen en viktig uppgift i att skapa mötesplatser.
            Jag har också uppfattat det som att studieförbunden ser det här
            som en angelägen uppgift.
          </note>
          <note>
            Nu hade jag tänkt mig att ge mig på moderaterna när det gäller
            neddragningen med 300 miljoner kronor i fråga om folkbildning.
            Men efter Jan Backmans försök till förklaring ser jag faktiskt
            fram emot kommande behandling av de här ärendena. Jag fick inte
            riktigt ihop det här med hjärnsläpp och den förklaring till hjärnsläpp
            som Jan Backman redovisade.
          </note>
          <note>
            Jag försöker i stället att slå på trumman för folkbildningen
            som socialdemokraterna ser det och som vi tycker har en given
            plats i dagens och morgondagens samhälle.
          </note>
          <note>
            Demokratiutredningen tar t.ex. upp vikten av människors engagemang
            och aktiviteter på kulturområdet för demokratin. En viktig roll
            är också att dela med oss av idéer kring svensk och nordisk folkbildning
            för en utveckling av de unga demokratierna på andra sidan Östersjön.
            Tyvärr finns det inte medel för alla som vill att i dag jobba
            med de här frågorna. Det här ser jag som en framtida utmaning.
          </note>
          <note>
            Folkbildningen erbjuder också många tillfällen till kulturupplevelser
            och ett eget skapande, inte minst i de dryga 250 kommuner som
            i dag saknar statliga kulturinstitutioner. Där är folkbildningen
            en viktig aktör.
          </note>
          <note>
            Kulturrådet påpekar i sin omvärldsanalys att det är viktigt med
            kultur för människors hälsa och välbefinnande. Den nationella
            folkhälsokommittén lade nyligen fram sitt betänkande. Där förs
            också ett resonemang om kulturens och folkbildningens betydelse
            för folkhälsan. Kommittén slår fast att det finns ett klart samband
            mellan kultur och människors hälsa. Kulturen är också viktig för
            att öka kreativiteten och trivseln på en arbetsplats. Det leder
            också i många fall till ett bättre arbetsresultat, konstaterar
            kommittén.
          </note>
          <note>
            Kommittén stöder sig på forskningsresultat. Men man kan väl säga
            att forskningen därmed bara bekräftar det som vi alla här redan
            vet, att kulturen är viktig för vårt välbefinnande - både för
            oss som utövare och genom att vi tar del av det som andra har
            skapat. Den är viktig för vår hälsa och för att vi ska få en rikare
            fritid och få ut mer av vårt arbete.
          </note>
          <note type="speaker">
            Anf. 181 ANNELIE ENOCHSON (kd):
          </note>
          <note>
            Herr talman! I detta omfattande betänkande vill jag lyfta fram
            två kulturområden, Göteborgsoperan och Göteborgsmusiken, som är
            värda att uppmärksammas i debatten i dag.
          </note>
          <note>
            Först Göteborgsoperan som efter fem säsonger etablerat sig i
            branschen och hos publiken. Verksamhetens omfattning kan väl mäta
            sig med Kungliga
          </note>
          <note>
            Operans vad gäller antal föreställningar och mängden publik.
            Göteborgsoperan har t.o.m. fler besökare -
          </note>
          <note>
            218 000 mot Kungliga Operans 209 000 under 1999.
          </note>
          <note>
            När det gäller antalet föreställningar hade Göteborgsoperan 210
            stycken på den stora scenen under
          </note>
          <note>
            1999 mot Kungliga Operans 217. Men när det gäller de offentliga
            bidragen tar likheterna slut. Kungliga
          </note>
          <note>
            Operan får 288 miljoner medan Göteborgsoperan får
          </note>
          <note>
            162 miljoner. Stockholmsoperan får alltså 126 miljoner mer per
            år. Är detta rättvist?
          </note>
          <note>
            Nu kan någon hävda att Kungliga Operan är en riksinstitution
            medan Göteborgsoperan är en donation. Men båda har ett liknande
            utbud och behövs.
          </note>
          <note>
            Varför då särskilja den ena från den andra? Göteborgarna har
            visat initiativkraft och uppfinningsrikedom genom att redan från
            start arbeta målmedvetet på att också nå en publik utanför Storgöteborg
            och att nå den breda allmänheten, vilket man i dagsläget faktiskt
            har lyckats med. Nu kommer cirka hälften av alla besökare från
            orter utanför Göteborgsområdet. Göteborgs universitet har visat
            i studier att över 30 % av den vuxna befolkningen i Göteborg med
            omnejd återkommande gör minst ett besök på Göteborgsoperan om
            året. Göteborgsoperan har under de gångna fem åren uppnått en
            bredare förankring hos befolkningen än vad exempelvis såväl Nya
            som Gamla
          </note>
          <note>
            Ullevi har uppnått. Och det vill inte säga lite i en fotbollsstad
            som Göteborg!
          </note>
          <note>
            Ett stort problem för Göteborgsoperan har redan från starten
            varit bristande finansiering av driften.
          </note>
          <note>
            Västra Götaland gick in med 110 miljoner under
          </note>
          <note>
            1999, och innan verksamheten överflyttades till regionen 1999
            var Göteborgs kommun ekonomiskt ansvarig. Man bidrog med 95 miljoner
            under 1998.
          </note>
          <note>
            Göteborgarna och Västra Götalandsborna har genom skattsedeln
            varit med och bidragit till sin opera.
          </note>
          <note>
            Vad gör då stockholmarna för sin opera?
          </note>
          <note>
            I Göteborgstidningen i förrgår visade man på ett intressant räkneexempel.
            I Stockholm har man drygt
          </note>
          <note>
            4 kr mindre i kommunalskatt än i Göteborg, och man kommer att
            sänka skatten ytterligare nästa år med 15
          </note>
          <note>
            öre. Om man nu i stället nöjde sig med att sänka skatten med
            14 öre och avstod 1 öre till att aningen själv betala sin opera
            skulle det inbringa 11,4 miljoner kronor. Om man fortsatte räkneexemplet
            och i stället lät Göteborgsoperan få motsvarande pengar från de
            statliga bidragen och lät bidraget till Kungliga
          </note>
          <note>
            Operan minskas med motsvarande belopp skulle dessa pengar precis
            finansiera Göteborgsoperans underskott.
          </note>
          <note>
            Det kan inte vara rimligt att Kungliga Operan ska få 60 % mer
            i samhällsbidrag än Göteborgsoperan!
          </note>
          <note>
            Kristdemokraterna har i sin budget anslagit 70
          </note>
          <note>
            miljoner kronor mer till kulturen under utgiftsområde
          </note>
          <note>
            17 än vad regeringen har. Det finns goda skäl att bifalla motionsyrkandet
            i motion 248 om att Göteborgsoperan får en höjning av sitt statsbidrag
            med 20
          </note>
          <note>
            miljoner. Inte minst förefaller denna åtgärd rimlig mot bakgrunden
            av att regeringen beslutat att höja bidragen för år 2000 till
            Kungliga Operan och Kungl.
          </note>
          <note>
            Dramatiska teatern med just 20 miljoner kronor.
          </note>
          <note>
            Herr talman! Nu till en annan viktig kulturinstitution i Göteborg,
            nämligen Göteborgsmusiken. Göteborgsmusiken bildades 1905 under
            namnet Spårvägens Musikkår Göteborg. Göteborgs spårvägar var huvudman
            fram till 1992, då Stiftelsen Göteborgsmusiken bildades av stiftarna
            Göteborgs spårvägar, Göteborg och Kompani och Göteborgsmusikens
            Vänförening. Göteborgsmusiken är den enda civila heltidsanställda
            professionella blåsarsymfoniska orkestern i
          </note>
          <note>
            Sverige. Orkestern består i dag av 30 personer och har ett etablerat
            samarbete med såväl Göteborgs Symfoniker som Göteborgsoperan.
          </note>
          <note>
            År 1996 fick orkestern efter riksdagsbeslut statligt kulturstöd,
            och samtidigt fick man uppdraget att verka som flygvapnets musikkår.
            Orkestern har fått stor uppmärksamhet genom ett flitigt konserterande
            och genom turnéer över hela landet. Mest känd har man blivit genom
            fonograminspelningar, som under namnet Svenska sommarfavoriter
            1, 2 och 3 har sålts i
          </note>
          <note>
            80 000 exemplar - en unik framgång för en orkester inom blåsmusikgenren.
          </note>
          <note>
            Göteborgsmusiken bör bli stomme till ett genrecenter för blåsmusik
            i Göteborg, och det skulle då ligga i dess uppdrag att genom turnéverksamhet,
            tonsättarsamarbete och internationellt utbyte utveckla och befästa
            svensk blåsmusik.
          </note>
          <note>
            De ekonomiska anslagen i dagsläget är mycket knappa, och det
            hade enligt min mening funnits goda skäl för utskottet att bifalla
            förslaget i motion Kr304
          </note>
          <note>
            om en förstärkning av det statliga bidraget med 2,65
          </note>
          <note>
            miljoner kronor.
          </note>
          <note>
            Herr talman! Jag yrkar bifall till motionerna
          </note>
          <note>
            Kr248 och Kr304. Båda är flerpartimotioner väckta av ett antal
            ledamöter på Göteborgsbänken.
          </note>
          <note type="speaker">
            Anf. 182 VIOLA FURUBJELKE (s):
          </note>
          <note>
            Herr talman! Den politiska illustrationskonsten fångar komplicerade
            dagsaktuella sammanhang i en form som gör politiken intressant
            och begriplig för en bred allmänhet. Den politiska satiren roar
            och oroar.
          </note>
          <note>
            En bild kan verkligen säga mer än tusen ord.
          </note>
          <note>
            En av de främsta tecknande politiska kommentatorerna är Evert
            Karlsson, signaturen EWK. Han har från 50-talet och en bra bit
            in på 90-talet gjort bildkommentarer till politiska skeenden i
            vårt land och på den internationella arenan. Han har fått många
            internationella utmärkelser, och de flesta känner säkert igen
            hans prisbelönta verk, t.ex. "Moder Jord" och
          </note>
          <note>
            "Mao". Ingen har som EWK skildrat det kalla krigets aktörer och
            komplicerade skeenden. Många svenska politiker av alla politiska
            kulörer har också blivit avbildade och förevigade av EWK.
          </note>
          <note>
            EWK föddes i Söderköping. Sedan ett antal år tillbaka planerar
            Stiftelsen EWK-museet där att uppföra ett museum. Museet ska förstås
            inrymma samlingar av EWK samt annan illustrationskonst under
          </note>
          <note>
            1900-talet som belyser den politiska debatten, men framför allt
            är museet tänkt att bli ett nationellt centrum för politisk bildkonst
            och för de konstnärer som är verksamma inom den här genren och
            som vill utveckla den. En annan viktig uppgift är att initiera
            forskningsprojekt inom området. Som centrum för politisk konst
            kommer museet också att ordna tillfälliga utställningar, seminarier
            och andra aktiviteter i samverkan med folkbildningsorganisationer
            och skolor.
          </note>
          <note>
            Vi socialdemokrater på Östgötabänken som har motionerat i frågan
            är övertygade om att ett museum av det här slaget skulle fylla
            ett nationellt behov och att det med hänsyn till att EWK är internationellt
            erkänd sannolikt också skulle väcka intresse utanför vårt lands
            gränser.
          </note>
          <note>
            Sammantaget motiverar detta enligt vår mening mycket väl ett
            bifall till motionens yrkande att regeringen förklarar det som
            ett nationellt uppdrag att uppföra ett museum för politisk illustrationskonst.
          </note>
          <note>
            Herr talman! Mot denna bakgrund yrkar jag bifall till motion
            Kr333.
          </note>
          <note type="speaker">
            Anf. 183 ANITA SIDÉN (m):
          </note>
          <note>
            Herr talman! I Göteborg finns Göteborgsoperan.
          </note>
          <note>
            På Göteborgsoperan har musikteater och dans i kombination med
            musik, rörelse och bild stora möjligheter att attrahera ungdomar.
            Våra unga växer ju upp i video- och Internetsamhällets stora utbud
            av ljud- och bildupplevelser, så den närhet, den atmosfär och
            den känsla som bara ett besök på Operan kan ge kan behövas.
          </note>
          <note>
            Operan i Göteborg kan mycket väl jämföras med
          </note>
          <note>
            Kungliga Operan både vad gäller antal föreställningar och vad
            gäller mängden publik. Hälften av alla besökare på Göteborgsoperan
            kommer från orter utanför
          </note>
          <note>
            Göteborg, som tidigare här har sagts. Det totala statsbidraget
            till Göteborgsoperan uppgår till nästan på kronan lika mycket
            som invånarna i Västra Götaland betalar i statsskatt för Kungliga
            Operan i Stockholm.
          </note>
          <note>
            I rapporten Från Sevilla till Duvemåla lyfter Statens kulturråd
            fram Göteborgsoperans behov av utökat statligt anslag, ett behov
            som även framgår av motionen Kr248. Visst är operan kostnadskrävande,
            men det är viktigt att människor i alla åldrar kan nås av denna
            konstform. Göteborgsoperan har lika stort ansvar som operan i
            Stockholm men inte lika stort anslag. Göteborgsoperan är både
            effektiv och duktig på att dra in stora biljettintäkter och sponsorsintäkter.
          </note>
          <note>
            Dessutom vågar Göteborgsoperan satsa på musikaler för att öka
            inkomsten. Trots detta räcker inte anslagen till.
          </note>
          <note>
            I Göteborg finns Svenska balettskolan. Skolan, som ligger på
            Hisingen, har riksintag och samarbetar med Göteborgsoperan. Svenska
            balettskolan finns även här i huvudstaden. I Göteborg är skolan
            - som all annan verksamhet på operan - lika betydelsefull som
            balettskolan här uppe.
          </note>
          <note>
            Herr talman! Det är viktigt att den kvalitet och det publika
            gensvar som Göteborgsoperan mött får en fortsättning. Då det kommer
            att saknas pengar är det stor risk för att barn- och ungdomsverksamheten
            upphör och att Sverige förlorar en av sina två operascener.
          </note>
          <note>
            Herr talman! Jag yrkar därför bifall till flerpartimotionen Kr248,
            som visar på Göteborgsoperans behov av ett ökat anslag.
          </note>
          <note type="speaker">
            Anf. 184 LENNART KOLLMATS (fp) replik:
          </note>
          <note>
            Herr talman! Jag delar helt innehållet i det som
          </note>
          <note>
            Anita Sidén och Annelie Enochson har anfört beträffande Göteborgsoperan.
            Vi från Folkpartiet har tagit upp medel till Göteborgsoperan i
            vår kommittémotion. Då inträffar dock det intressanta att i och
            med den behandling av vår motion som skedde i samband med finansutskottets
            betänkande nr 1 har vi inte möjlighet att yrka bifall till den.
            Vi har fått uppgift om att hela vår motion och dess budgetkrav
            därmed har fallit.
          </note>
          <note>
            Man kan uppenbarligen som enskild ledamot yrka bifall till ett
            anslag om 20 miljoner kronor. På s. 56 i betänkandet står det
            att motionärerna "föreslår en ökning av anslaget med 20 miljoner
            kronor jämfört med regeringens förslag för en uppräkning av statsbidraget
            till Göteborgsoperan".
          </note>
          <note>
            Motion Kr304 handlar om en omfördelning, vilket jag kan begripa.
            Jag tycker att man gör det väldigt lätt för sig genom att överlåta
            till regeringen att göra denna omfördelning. Det här är en teknikalitet
            som jag inte har råkat ut för tidigare. Jag vet inte om det är
            möjligt att göra det lika lätt för sig beträffande de här
          </note>
          <note>
            20 miljonerna och att tankegången är att de då ska omfördelas
            av regeringen, varigenom man som motionär skulle slippa ta ställning
            till hur detta klaras budgetmässigt. Jag förstår inte riktigt
            den här tankegången.
          </note>
          <note type="speaker">
            Anf. 185 ANITA SIDÉN (m) replik:
          </note>
          <note>
            Herr talman! Jag har tagit reda på att den här möjligheten finns.
            Naturligtvis hoppas jag att alla kammarledamöter ska komma till
            insikt om att Göteborgsoperan behöver de här medlen för att kunna
            fortsätta med en bra och högkvalitativ verksamhet.
          </note>
          <note>
            Ju fler som ansluter sig till denna motion, desto ljusare blir
            situationen för Göteborgsoperan. Möjligheten finns att vi kan
            kämpa. Skulle vi inte få medel i år får vi fortsätta nästa år.
          </note>
          <note type="speaker">
            Anf. 186 LENNART KOLLMATS (fp) replik:
          </note>
          <note>
            Herr talman! Jag delar naturligtvis den förhoppningen. Jag känner
            samtidigt att jag tyvärr inte kan ställa upp på yrkandet, eftersom
            Folkpartiet har väckt en avvägd kulturmotion.
          </note>
          <note>
            Jag tycker att Anita Sidén ska börja med att övertyga hela sitt
            eget parti att ställa upp bakom dessa 20
          </note>
          <note>
            miljoner kronor. Då är det lättare att ta diskussionen längre
            fram.
          </note>
          <note type="speaker">
            Anf. 187 ANITA SIDÉN (m) replik:
          </note>
          <note>
            Herr talman! Jag sade nyss att jag hoppas att hela kammaren kommer
            till insikt i denna fråga. Läser man tidningen GT i dag, eller
            om man har gjort det i några dagar, har man kunnat följa en debattserie
            om anslagen till våra operor.
          </note>
          <note>
            Göteborgsoperan har lyckats nå en helt ny publik.
          </note>
          <note>
            Dessutom har den lyckats väl med sitt nationella uppdrag, vilket
            framgår inte minst av dagens artikel.
          </note>
          <note>
            Inte ens de ledande socialdemokraterna i rikets andra stad ger
            det framlagda anslagsförslaget godkänt. Nästa talare är göteborgare.
            Här finns chansen att ännu fler ansluter sig till motionen.
          </note>
          <note>
            Ju fler som ansluter sig, desto bättre för vår opera i Göteborg.
          </note>
          <note type="speaker">
            Anf. 188 CLAES-GÖRAN BRANDIN (s):
          </note>
          <note>
            Herr talman! Vi socialdemokratiska riksdagsledamöter från Västsverige
            har i motion Kr303 under allmänna motionstiden motionerat om en
            översyn av
          </note>
          <note>
            Göteborgsoperans statsbidrag.
          </note>
          <note>
            Göteborgsoperan är i dag en kulturangelägenhet för hela Västsverige.
            Det är en region med över 1 ½
          </note>
          <note>
            miljon invånare. Publiktillströmningen och antal föreställningar
            gör att Göteborgsoperan i dag mycket väl kan jämföras med Kungliga
            Operan i Stockholm.
          </note>
          <note>
            Sedan regionen Västra Götaland bildades kan man med fog säga
            att Göteborgsoperan har blivit hela
          </note>
          <note>
            Västsveriges opera och en kulturell mötesplats i regionen. Göteborgsoperan
            uppfyller mycket väl högt ställda förväntningar och krav. Det
            är därför beklämmande att jämförelse med exempelvis Kungliga Operan
            i Stockholm visar att Göteborgsoperan tillförs för lite resurser.
          </note>
          <note>
            De offentliga bidragen och de konstnärliga resurserna är utifrån
            både ett verksamhetsperspektiv och ett publikperspektiv betydligt
            mindre än de andra musikteatrarnas. Utskottet skriver i sitt betänkande
            att det förutsätter att Kulturdepartementet årligen i budgetarbetet
            gör en översyn av statsbidragen till kulturinstitutionerna, däribland
            Göteborgsoperan. Det är bra.
          </note>
          <note>
            Göteborgsoperans verksamhet och ekonomi har genomlysts av Kulturrådets
            rapport Från Sevilla till
          </note>
          <note>
            Duvemåla. I rapporten framgår att Göteborgsoperan är en kulturinstitution
            där verksamhetsbidraget borde höjas.
          </note>
          <note>
            Herr talman! Jag ska inte yrka bifall till min motion, men jag
            ska ändå göra ett yrkande. Det är min och de västsvenska socialdemokraternas
            förhoppning att regeringen och kulturutskottet i en snar framtid
            drar samma slutsats som Kulturrådet och höjer verksamhetsbidraget
            till Göteborgsoperan, hela Västsveriges opera.
          </note>
          <note type="speaker">
            Anf. 189 ÅKE GUSTAVSSON (s) replik:
          </note>
          <note>
            Herr talman! I anledning av Claes-Göran
          </note>
          <note>
            Brandins anförande vill jag göra ett par kommentarer.
          </note>
          <note>
            Under den budgetproposition som vi nu behandlar finns det ingen
            möjlighet att ge ett ytterligare anslag till Göteborgsoperan.
            Däremot tror jag att de flesta av oss har lyssnat noga på debatten.
          </note>
          <note>
            Jag tror också att vi har anledning att inför nästa budgetår
            noggrant följa utvecklingen, och vi ska då också titta noga på
            anslaget. Jag håller gärna med om att det finns en poäng i den
            diskussion som förs om en viss obalans i anslagen i detta fall.
            Det var det ena jag ville säga.
          </note>
          <note>
            Det andra är att vi inte är så oerhört kategoriska i vårt avstyrkande
            av motionerna som det möjligen kan låta här. Utskottet säger att
            det inte nu är påkallat att göra något ytterligare. Vi kan alltså
            inte nu göra någonting.
          </note>
          <note>
            Genom att sätta in ordet nu markerar utskottet en viss öppenhet
            i frågan. Den öppenheten måste vi självklart ha. Det finns anledning
            att titta på Göteborgsoperans ekonomiska situation, och inte minst
            det starka stöd som den uppenbarligen har i hela regionen.
          </note>
          <note type="speaker">
            Anf. 190 CLAES-GÖRAN BRANDIN (s) replik:
          </note>
          <note>
            Herr talman! Jag tackar kulturutskottets ordförande för de varma
            orden. Jag ser fram emot nästa års budgetarbete. Jag hoppas också
            att man ser över de, som vi tycker, orättvisor som finns mellan
            Kungliga
          </note>
          <note>
            Operan och Göteborgsoperan.
          </note>
          <note type="speaker">
            Anf. 191 ÅKE GUSTAVSSON (s) replik:
          </note>
          <note>
            Herr talman! Jag är vice ordförande i kulturutskottet, men jag
            tror mig i vart fall kunna tala för socialdemokraterna i kulturutskottet.
            Vi kommer noggrant att studera detta.
          </note>
          <note>
            Överläggningen vad härmed avslutad.
          </note>
          <note>
            (Beslut skulle fattas den 30 november.)
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            2000/01:46 Redogörelse för en överenskommelse mellan staten och
            landstingen om ersättningar till hälso- och sjukvården för år
            2001
          </note>
          <note>
            Socialförsäkringsutskottets betänkande
          </note>
          <note>
            2000/01:SfU2 Anslag inom utgiftsområde 8 Invandrare och flyktingar
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 29 november
          </note>
          <note>
            2000/01:212 av Birger Schlaug (mp) till jordbruksminister Margareta
            Winberg
          </note>
          <note>
            Ökad mängd försöksdjur inom EU och minskad validering
          </note>
          <note>
            2000/01:213 av Gudrun Lindvall (mp) till jordbruksminister Margareta
            Winberg
          </note>
          <note>
            Rester av bekämpningsmedel i dricksvatten
          </note>
          <note>
            2000/01:219 av Gudrun Lindvall (mp) till jordbruksminister Margareta
            Winberg
          </note>
          <note>
            Pälsfarmning
          </note>
          <note>
            2000/01:222 av Håkan Juholt (s) till statsrådet Britta
          </note>
          <note>
            Lejon
          </note>
          <note>
            Upphandling till landets skolbespisningar
          </note>
          <note>
            2000/01:223 av Harald Nordlund (fp) till jordbruksminister Margareta
            Winberg
          </note>
          <note>
            Laxforskningsinstitutet
          </note>
          <note>
            2000/01:227 av Stig Sandström (v) till miljöminister
          </note>
          <note>
            Kjell Larsson
          </note>
          <note>
            Bullerstörningar vid flygaktiviteter
          </note>
          <note>
            2000/01:239 av Krister Örnfjäder (s) till socialminister Lars
            Engqvist
          </note>
          <note>
            Undersköterskornas arbetsuppgifter
          </note>
          <note>
            2000/01:240 av Rolf Olsson (v) till socialminister
          </note>
          <note>
            Lars Engqvist
          </note>
          <note>
            Missbruksvården i kris
          </note>
          <note>
            2000/01:242 av Marianne Samuelsson (mp) till jordbruksminister
            Margareta Winberg
          </note>
          <note>
            Förgiftade kor
          </note>
          <note>
            2000/01:244 av Johan Pehrson (fp) till miljöminister
          </note>
          <note>
            Kjell Larsson
          </note>
          <note>
            Sveriges och EU:s agerande i klimatfrågan
          </note>
          <note>
            2000/01:250 av Sven Bergström (c) till näringsminister Björn
            Rosengren
          </note>
          <note>
            Vägstandarden
          </note>
          <note>
            2000/01:251 av Johan Pehrson (fp) till socialminister
          </note>
          <note>
            Lars Engqvist
          </note>
          <note>
            Flyktingars rätt till vård
          </note>
          <note>
            2000/01:252 av Tuve Skånberg (kd) till statsrådet
          </note>
          <note>
            Ingegerd Wärnersson
          </note>
          <note>
            Körkortsundervisning på gymnasieskolan
          </note>
          <note>
            2000/01:253 av Carina Hägg (s) till socialminister
          </note>
          <note>
            Lars Engqvist
          </note>
          <note>
            Östrogenbehandling
          </note>
          <note>
            2000/01:254 av Ola Karlsson (m) till försvarsminister Björn von
            Sydow
          </note>
          <note>
            Försvarets bilar
          </note>
          <note>
            2000/01:255 av Ewa Larsson (mp) till kulturminister
          </note>
          <note>
            Marita Ulvskog
          </note>
          <note>
            Skeppsholmen
          </note>
          <note>
            2000/01:256 av Kerstin Kristiansson Karlstedt (s) till näringsminister
            Björn Rosengren
          </note>
          <note>
            Sandöbron
          </note>
          <note>
            2000/01:257 av Gun Hellsvik (m) till justitieminister
          </note>
          <note>
            Thomas Bodström
          </note>
          <note>
            Livstidsstraff
          </note>
          <note>
            2000/01:259 av Lena Ek (c) till näringsminister Björn
          </note>
          <note>
            Rosengren
          </note>
          <note>
            Gotlandsflyget
          </note>
          <note>
            2000/01:260 av Maria Larsson (kd) till näringsminister Björn
            Rosengren
          </note>
          <note>
            Arbetslöshetsförsäkring för småföretagere
          </note>
          <note>
            2000/01:261 av Maria Larsson (kd) till statsrådet
          </note>
          <note>
            Ingela Thalén
          </note>
          <note>
            Könsskillnader i pensionssystemet
          </note>
          <note>
            2000/01:262 av Gunnel Wallin (c) till justitieminister
          </note>
          <note>
            Thomas Bodström
          </note>
          <note>
            Trygghet för handlarna
          </note>
          <note>
            2000/01:263 av Margareta Viklund (kd) till statsrådet
          </note>
          <note>
            Ulrica Messing
          </note>
          <note>
            Samernas deltagande i förvaltningen av Laponia
          </note>
          <note>
            2000/01:266 av Fanny Rizell (kd) till socialminister
          </note>
          <note>
            Lars Engqvist
          </note>
          <note>
            Platsbrist vid § 12-hemmen
          </note>
          <note>
            2000/01:267 av Kia Andreasson (mp) till statsrådet
          </note>
          <note>
            Ingegerd Wärnersson
          </note>
          <note>
            Demokratiutbildningen i skolan
          </note>
          <note>
            2000/01:268 av Jeppe Johnsson (m) till jordbruksminister Margareta
            Winberg
          </note>
          <note>
            Gamla fiskenät
          </note>
          <note>
            2000/01:270 av Elizabeth Nyström (m) till justitieminister Thomas
            Bodström
          </note>
          <note>
            Fastighetsmäklares medverkan vid företagsförsäljningar
          </note>
          <note>
            2000/01:271 av Ragnwi Marcelind (kd) till justitieminister Thomas
            Bodström
          </note>
          <note>
            Bekämpning av gränsöverskridande narkotikahandel
          </note>
          <note>
            2000/01:272 av Jeppe Johnsson (m) till kulturminister Marita
            Ulvskog
          </note>
          <note>
            TV-gudstjänster
          </note>
          <note>
            2000/01:273 av Holger Gustafsson (kd) till näringsminister Björn
            Rosengren
          </note>
          <note>
            Vänern
          </note>
          <note>
            2000/01:274 av Lennart Degerliden (fp) till näringsminister Björn
            Rosengren
          </note>
          <note>
            Färjetrafiken mellan Vasa och Umeå
          </note>
          <note>
            2000/01:275 av Magnus Jacobsson (kd) till näringsminister Björn
            Rosengren
          </note>
          <note>
            Konsortium för snabb utbyggnad av E 6:an
          </note>
          <note>
            2000/01:276 av Rolf Gunnarsson (m) till näringsminister Björn
            Rosengren
          </note>
          <note>
            Domänverkets nydaning
          </note>
          <note>
            2000/01:277 av Stefan Hagfeldt (m) till justitieminister Thomas
            Bodström
          </note>
          <note>
            Anslaget till polisväsendet
          </note>
          <note>
            2000/01:278 av Gun Hellsvik (m) till justitieminister
          </note>
          <note>
            Thomas Bodström
          </note>
          <note>
            Förändringar inom åklagarväsendet i Skåne
          </note>
          <note>
            2000/01:279 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Utländska kvinnors stryktålighet
          </note>
          <note>
            2000/01:284 av Marianne Beyer (fp) till miljöminister Kjell Larsson
          </note>
          <note>
            Lokalisering av vindkraftverk
          </note>
          <note>
            2000/01:285 av Anne-Katrine Dunker (m) till miljöminister Kjell
            Larsson
          </note>
          <note>
            Koldioxidutsläppen
          </note>
          <note>
            2000/01:286 av Gunnel Wallin (c) till jordbruksminister Margareta
            Winberg
          </note>
          <note>
            Jordförvärvslagen
          </note>
          <note>
            2000/01:287 av Magda Ayoub (kd) till statsrådet
          </note>
          <note>
            Maj-Inger Klingvall
          </note>
          <note>
            Asylsökandes rätt till hälso- och sjukvård
          </note>
          <note>
            2000/01:288 av Ulla-Britt Hagström (kd) till statsrådet Maj-Inger
            Klingvall
          </note>
          <note>
            Utländska läkare
          </note>
          <note>
            2000/01:289 av Gun Hellsvik (m) till justitieminister
          </note>
          <note>
            Thomas Bodström
          </note>
          <note>
            Skillnad mellan privat- och offentliganställda
          </note>
          <note>
            2000/01:290 av Sten Tolgfors (m) till utbildningsminister Thomas
            Östros
          </note>
          <note>
            Beteendevetenskaplig forskning om mobbning
          </note>
          <note>
            2000/01:291 av Eva Arvidsson (s) till statsrådet Ingegerd Wärnersson
          </note>
          <note>
            Generalisering av elevers möjligheter
          </note>
          <note>
            2000/01:292 av Kenneth Lantz (kd) till statsrådet Leif
          </note>
          <note>
            Pagrotsky
          </note>
          <note>
            Öresundskontoret
          </note>
          <note>
            2000/01:294 av Kenneth Lantz (kd) till socialminister
          </note>
          <note>
            Lars Engqvist
          </note>
          <note>
            Hjälpmedel för urostomiopererade
          </note>
          <note>
            2000/01:295 av Tuve Skånberg (kd) till socialminister
          </note>
          <note>
            Lars Engqvist
          </note>
          <note>
            Abortregister och bröstcancer
          </note>
          <note>
            2000/01:297 av Lars Hjertén (m) till utbildningsminister Thomas
            Östros
          </note>
          <note>
            Social snedrekrytering i högskolan
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 5 december.
          </note>
          <note>
            14 § Kammaren åtskildes kl. 20.16.
          </note>
          <note>
            Förhandlingarna leddes av talmannen från sammanträdets början
            till 7 § anf.
          </note>
          <note>
            22 (delvis), av andre vice talmannen därefter t.o.m. 8 § anf.
            56
          </note>
          <note>
            (delvis), av tredje vice talmannen därefter t.o.m. anf. 94 (delvis),
            av förste vice talmannen därefter till ajourneringen kl. 16.54,
            av talmannen därefter till ajourneringen kl. 17.58 och av förste
            vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
