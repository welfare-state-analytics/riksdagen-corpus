<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--65</head>
          <docDate when="2001-02-13">2001-02-13</docDate>
        </div>
      </front>
      <body>
        <div>
          <note>
            18.00 - 18.21
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 6 och 7 februari.
          </note>
          <note>
            2 § Avsägelse
          </note>
          <note>
            Talmannen meddelade att Gun Hellsvik (m) anhållit om att bli
            entledigad från uppdraget som ledamot av riksdagen fr.o.m. den
            1 mars 2001.
          </note>
          <note>
            Kammaren biföll denna anhållan.
          </note>
          <note>
            3 § Svar på interpellation 2000/01:224 om vård för gömda flyktingar
          </note>
          <note>
            Anf. 1 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Magda Ayoub har ställt tre frågor till mig. Avser
            regeringen verka för att exempelvis aidssjuka och dialysberoende
            utlänningar som sökt asyl och väntar på besked ska ges tillgång
            till vård utöver den akutvård de redan i dag har tillgång till
            för dessa sjukdomar? Avser regeringen verka för att ett avtal
            upprättas mellan staten och Landstingsförbundet också när det
            gäller vuxna asylsökande som nekats asyl? Vad avser regeringen
            göra med de oklara regler som för närvarande råder på detta område?
          </note>
          <note>
            Reglerna för hälso- och sjukvården i Sverige kan härledas från
            de FN-konventioner om mänskliga rättigheter som slår fast människors
            medicinska behov av hälso- och sjukvård. Dessa konventioner lägger
            ett ansvar på alla världens stater att tillgodose att deras medborgare
            får den hälso- och sjukvård som de behöver. För svensk del tillförsäkras
            inte bara svenska medborgare utan alla människor som är bosatta
            i landet detta genom hälso- och sjukvårdslagen. Därutöver tar
            svensk sjukvård ett ansvar för att erbjuda omedelbar vård - om
            inget annat följer av EU:s regler eller av någon annan för Sverige
            bindande överenskommelse - till människor som av olika skäl temporärt
            vistas i Sverige utan sådan varaktighet att de kan anses som bosatta
            i landet. Även denna vård regleras i hälso- och sjukvårdslagen.
          </note>
          <note>
            Hälso- och sjukvården för asylsökande m.fl. regleras i en särskild
            överenskommelse mellan staten och Landstingsförbundet som går
            utöver landstingens skyldigheter enligt hälso- och sjukvårdslagen.
            Överenskommelsen innebär att landstingen för sin del ska ge asylsökande
            akut vård och tandvård samt vård och tandvård som inte kan anstå,
            dvs. sådan vård som behövs för att förebygga akuta sjukdomstillstånd.
          </note>
          <note>
            Bromsmediciner till aidssjuka och dialys till personer med nedsättning
            av njurfunktionen, vilka är de två konkreta exempel som Magda
            Ayoub tar upp i sin interpellation, ingår i akut vård eller vård
            som inte kan anstå. Därutöver ges viss annan vård såsom mödrahälsovård
            och förlossningsvård. Staten å sin sida lämnar ersättning till
            landstingen för denna vård.
          </note>
          <note>
            Sådan vård som faller utanför dessa kriterier och där läkare
            gör en medicinsk bedömning att en måttlig fördröjning inte medför
            allvarliga följder för patienten ersätts inte av staten.
          </note>
          <note>
            Asylsökande som inte fyllt 18 år erhåller samma hälso- och sjukvård
            inklusive tandvård som i Sverige bosatta barn.
          </note>
          <note>
            Staten och Landstingsförbundet enades i mars
          </note>
          <note>
            2000 om att barn som hålls gömda inför verkställigheten av ett
            avvisnings- eller utvisningsbeslut, ofta kallade gömda barn, ska
            tillförsäkras sjukvård enligt samma grunder som asylsökande barn.
            Skälen för detta är att regeringen - i enlighet med barnkonventionens
            intentioner - vill försäkra dessa barn, som ju ofrivilligt befinner
            sig i en särskilt utsatt situation, samma hälso- och sjukvård
            som i Sverige bosatta barn. Staten ersätter landstingen också
            för denna vård.
          </note>
          <note>
            Fru talman! Landstingen har självfallet skyldighet att erbjuda
            omedelbar vård till vuxna som gömmer sig för att undvika verkställighet
            av en avvisning eller utvisning på samma sätt som till alla andra
            som tillfälligt vistas i Sverige. Magda Ayoub säger att sådana
            personer är flyktingar. Jag håller inte med henne om det. Dessa
            personer är inte heller längre asylsökande.
          </note>
          <note>
            Det handlar här om utlänningar som har sökt asyl eller uppehållstillstånd
            i Sverige, som har fått sin sak prövad och som inte har befunnits
            vara i behov av skydd undan förföljelse eller av något annat skäl
            bör få stanna i Sverige. Han eller hon ska således snarast lämna
            landet. Det skulle enligt min mening vara en inkonsekvent och
            otydlig ordning om staten skulle ersätta landstingen för hälso-
            och sjukvård till personer som inte har rätt att vistas i Sverige
            enligt samma ordning som gäller för asylsökande. En flykting däremot
            har rätt att stanna i Sverige, och han eller hon får då hälso-
            och sjukvård enligt samma ordning som gäller för i Sverige bosatta
            personer.
          </note>
          <note>
            I samband med en kommande revidering av överenskommelsen mellan
            staten och Landstingsförbundet om hälso- och sjukvård till asylsökande
            m.fl.
          </note>
          <note>
            kommer Socialstyrelsen att omarbeta sina Allmänna råd vad avser
            hälso- och sjukvård till dessa utlänningar. Syftet med denna omarbetning
            är främst att förtydliga de allmänna råden så att landstingen
            erhåller bättre vägledning om vilken hälso- och sjukvård som staten
            ersätter. Det finns dock ingenting i hälso- och sjukvårdslagen
            eller i överenskommelsen mellan staten och Landstingsförbundet
            om hälso- och sjukvård till asylsökande m.fl. som hindrar ett
            landsting från att sätta in behandling utöver vad som gäller enligt
            dessa regelverk. Staten lämnar dock ingen ersättning för sådan
            vård.
          </note>
          <note type="speaker">
            Anf. 2 MAGDA AYOUB (kd):
          </note>
          <note>
            Fru talman! Jag vill tacka statsrådet Maj-Inger
          </note>
          <note>
            Klingvall för svaret. Svaret på interpellationen är nästan identiskt
            med svaret på samma fråga som jag ställde till samma statsråd
            i november förra året.
          </note>
          <note>
            Statsrådet försöker berätta om de regler som gäller i dag. Dessa
            regler känner jag redan till, och jag ställer mina frågor för
            att få en ändring på dessa regler.
          </note>
          <note>
            Jag ska igen ta upp mina frågor till statsrådet som jag vill
            ha ett konkret svar på.
          </note>
          <note>
            1. Kommer statsrådet att verka för att exempelvis aidssjuka och
            dialysberoende flyktingar som sökt asyl och väntar på besked ska
            ges tillgång till vård utöver den akutvård som de redan har tillgång
            till för dessa sjukdomar?
          </note>
          <note>
            2. Kommer statsrådet att verka för att ett avtal upprättas mellan
            staten och Landstingsförbundet också när det gäller vuxna asylsökande
            som nekats asyl? Detta kan inte leda till ökat antal asylsökande
            eftersom det handlar om de personer som redan befinner sig i Sverige.
          </note>
          <note>
            3. Vad avser statsrådet att göra med de oklara regler som för
            närvarande råder på detta område?
          </note>
          <note>
            Fru talman! Statsrådet hänvisar till en överenskommelse som innebär
            att landstingen får sin del ska ge asylsökande akut vård och tandvård
            samt vård och tandvård som inte kan anstå, dvs. sådan vård som
            behövs för att förebygga akuta sjukdomstillstånd.
          </note>
          <note>
            Bromsmediciner för aidssjuka och dialys för personer med nedsättning
            av njurfunktionen ingår i akut vård eller vård som inte kan anstå.
          </note>
          <note>
            Menar verkligen statsrådet Maj-Inger Klingvall att det är sådana
            regler som gäller i dag? Om svaret är ja, ställer jag igen min
            fråga. Det var den tredje frågan som jag ställde. Vad avser statsrådet
            att göra med de oklara regler som för närvarande råder på detta
            område? Även om staten och Landstingsförbundet enades i mars 2000
            om att barn som hålls gömda inför avvisnings- eller utvisningsbeslut
            ska tillförsäkras sjukvård enligt samma grunder som asylsökande
            barn råder i dag oklarhet om dessa regler.
          </note>
          <note>
            Jag undrar om man har gett information om detta.
          </note>
          <note>
            Jag tror knappast att man har gjort det. Jag vet själv av mina
            erfarenheter att sjukvårdspersonal inte ens vet att de kan ge
            avgiftsfri sjukvård till asylsökande barn. En del landsting har
            avgiftsfri sjukvård för barn.
          </note>
          <note>
            Likaså ska vården vara avgiftsfri för asylsökande barn. Många
            gånger får barn ändå betala för detta.
          </note>
          <note>
            Fru talman! Statsrådet vill inte kalla de personer som har fått
            avslag på sina asylansökningar för flyktingar eller asylsökande.
            Man vill kalla dem för utlänningar som har sökt asyl i Sverige.
            Dessa utlänningar betraktar sig själva som asylsökande som har
            nekats asyl i Sverige.
          </note>
          <note>
            Jag vill lyfta en viktig fråga som finns i min interpellation.
            Kommer gömda vuxna flyktingar att kunna få samma vård som asylsökande?
            Kan man upprätta ett sådant avtal med landstingen liknande avtalet
            angående gömda barn? I detta fall handlar det om svårt sjuka personer
            som har behov av akut vård eller vård som inte kan anstå.
          </note>
          <note>
            Anf. 3 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Låt mig på nytt besvara den första frågan om vad
            som ingår i akut vård och vård som inte kan anstå. Att behandla
            aidssjuka och ge dialys till dem som har nedsatt njurfunktion
            är naturligtvis alltid en läkarbedömning. De bedömer vilka terapier
            man ska använda sig av. Men enligt den information jag har ingår
            detta i det som inte kan anstå. För många handlar det ju faktiskt
            verkligen om en oerhört viktig terapi, t.ex. dialys om man har
            en nedsatt njurfunktion.
          </note>
          <note>
            Sedan gäller det trovärdigheten i hälso- och sjukvården. Den
            lagstiftning vi har innebär att är man bosatt här i landet, har
            man fått besked om sitt uppehållstillstånd, har man rätt till
            fullständig hälso- och sjukvård som vuxen. För barnen gäller detta
            oavsett omständigheterna. Vare sig det är fråga om bosatta, asylsökande
            eller gömda barn har de fullständig rätt till hälso- och sjukvård.
            Om man är asylsökande har man rätt till akut hälso- och sjukvård
            och vård som inte kan anstå. Är man tillfälligt här i landet har
            man rätt till akut sjukvård. Det finns liksom tre nivåer i det
            som vi reglerar via hälso- och sjukvårdslagen. Jag tycker att
            den här lagstiftningen är väldigt tydlig och inte otydlig som
            Magda Ayoub menar i sitt inlägg.
          </note>
          <note>
            Tydligheten är också viktig gentemot de personer som har blivit
            prövade och fått avslag på sin asylansökan. De ska återvända till
            sina hemländer. Skulle man i det fallet tänka sig att de skulle
            få en hälso- och sjukvård, som förstås skulle innebära t.ex. att
            bli kallad till mammografiundersökning, hälsoundersökning eller
            vad det nu kan vara om man talar om en fullständig hälso- och
            sjukvård, skulle det naturligtvis skapa en väldig otydlighet i
            vår hälso- och sjukvårdslag. Däremot är det så att om man lider
            av oerhört allvarliga sjukdomstillstånd är det skäl att få stanna
            av humanitära skäl. Jag tycker att väldigt mycket av det som Magda
            Ayoub tar upp som otydligheter inte är det. Jag tycker att vi
            har en väldigt tydlig lagstiftning på det här området.
          </note>
          <note>
            Vi inledde diskussionen med att tala om vad som ingår. Det gällde
            Magda Ayoubs konkreta fråga om detta med dialys och aidsbehandling.
            Där ligger det här uppdraget att omarbeta de allmänna råden vad
            avser hälso- och sjukvård till utlänningar som är asylsökande.
            Det är för att förtydliga innehållet i akutsjukvård och sjukvård
            som inte kan anstå.
          </note>
          <note type="speaker">
            Anf. 4 MAGDA AYOUB (kd):
          </note>
          <note>
            Fru talman! Bara i Stockholmstrakten lever ett fyrtiotal gömda
            afrikanska invandrare med en svår hemlighet. De bär på hiv. Men
            de kan varken räkna med läkarvård eller mediciner. Utan uppehållstillstånd
            får de ingen sjukvård. Den aidssjuka afrikanska kvinnans öde,
            hon som nekades bromsmedicin, berörde många. Detsamma gäller fallet
            med kvinnan
          </note>
          <note>
            Fitnete från Hultsfred som behöver njurtransplantation för att
            rädda livet. Det fallet blev uppmärksammat genom medierna.
          </note>
          <note>
            Jag var själv i Hultsfred i helgen och fick höra en hel del om
            det. Det blev en insamling till en operation som nådde målet med
            råge. Man samlade ihop
          </note>
          <note>
            407 351 kr. Denna summa noterades i onsdags. Men det fanns ingen
            plan för hur man skulle gå vidare när pengarna kom in. Det här
            skapar problem för landstingsledningen. Det blev till slut klart
            att kvinnan ska få transplantationen utan administrativt käbbel.
          </note>
          <note>
            Landstingsrådet grep in på fredagen och fick landstingsledningen
            att ställa upp för att direkt ordna en transplantation. De personer
            som lider av svåra symtom mår väldigt dåligt. De är oerhört deprimerade
            och lever i en väldigt svår situation. De får inte mycket hjälp.
            Det gäller även om de har nekats asyl.
          </note>
          <note>
            Fru talman! Jag har undersökt vilka regler som gäller i andra
            länder i t.ex. Europa. I England, Holland och Portugal ges personer
            som befinner sig illegalt i landet rätt till akut sjukvård. Om
            statsrådet anser att de tidigare nämnda patienterna med hiv, eller
            patienter som behöver dialysbehandling, ingår i akut vård eller
            vård som inte kan anstå frågar jag igen: Är statsrådet beredd
            att få till stånd en harmonisering av dessa regler i Europa när
            Sverige har ordförandeskapet?
          </note>
          <note>
            Anf. 5 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det här är en fråga som jag förstår att
          </note>
          <note>
            Magda Ayoub är väldigt engagerad i. Det handlar naturligtvis
            väldigt ofta om människor som själva upplever att de har väldigt
            goda skäl att få stanna i vårt land. Man har inte accepterat sitt
            avslagsbeslut utan väljer att i stället gömma sig. Bland dem finns
            det säkert flera som är i behov av hälso- och sjukvård.
          </note>
          <note>
            Därför upprepar jag det jag sade förut; även den som är gömd,
            liksom den som är på tillfälligt besök i Sverige, har rätt till
            akut hälso- och sjukvård.
          </note>
          <note>
            Till slut är det alltid en läkare som avgör vad en viss patient
            behöver i form av akut hälso- och sjukvård. Men för att vi ska
            bli mer säkra på innehållet i hälso- och sjukvård och sjukvård
            som inte kan anstå finns nu det här uppdraget lämnat till Socialstyrelsen.
          </note>
          <note>
            De ska komma tillbaka med nya Allmänna råd. Det tycker jag kan
            vara en trygghet i framtiden; att det finns en ökad tydlighet
            i detta.
          </note>
          <note>
            Samtidigt måste det ändå vara så när vi ser till våra rättsprinciper
            att när man har fått ett avslagsbeslut bedöms man inte vara i
            behov av skydd. Man ska återvända till sitt hemland. Att i det
            läget inbegripa alla dessa människor och alla som tillfälligt
            finns i landet - det är ju väldigt svårt att göra rimliga avgränsningar
            - i rätten till fullständig hälso- sjukvård tror jag skulle skapa
            en otydlighet som är oerhört stor och, framför allt, minska legitimiteten
            omkring vår utlänningslag. Som jag sade är det dock viktigt att
            vi tydliggör innehållet i den akuta hälso- och sjukvården.
          </note>
          <note type="speaker">
            Anf. 6 MAGDA AYOUB (kd):
          </note>
          <note>
            Fru talman! Det känns lättare att höra att något är på gång inom
            Socialstyrelsen. Jag tackar för att det blir lite mer tydligt
            på den punkten.
          </note>
          <note>
            De regler vi har om läkaretiken i Sverige stämmer inte alltid
            överens med praktiken. Det finns tillfällen då landstingen tar
            emot gömda flyktingar som söker läkarvård utan att ta betalt.
            De väljer att följa läkaretiken men bryter samtidigt mot reglerna.
            Det här är ett bekymmer för läkarna. Regeringen bör utreda detta
            och sedan fatta ett beslut.
          </note>
          <note>
            Statsrådet tycker att det är fritt fram för landstinget att på
            egen bekostnad erbjuda all vård om behövs.
          </note>
          <note>
            Men blir inte det konstigt? Landstinget är också en myndighet
            som har att rätta sig efter lagar, t.ex. hälsooch sjukvårdslagen.
            Och sedan är det är okej att vissa ses som vårdbehövande medan
            andra kan göra lite som de vill. Jag tycker att statsrådet är
            inkonsekvent i sin syn på myndigheter när det gäller detta.
          </note>
          <note>
            Nu efterlyser jag en lagändring för vuxna gömda flyktingar som
            lider av svåra sjukdomar. Jag vill understryka att det är svåra
            sjukdomar det handlar om. Denna lagändring ska fungera på samma
            sätt som den lagändring som gjordes våren 2000 som ger flyktingbarn
            rätt till vård oavsett om de har uppehållstillstånd eller inte.
            Det vore gynnsamt om regeringen fattade ett beslut om vuxnas situation
            som går i samma riktning som när det gäller barnen. Det är oerhört
            angeläget med en sådan lagändring för flyktingar som har svåra
            sjukdomar. Jag tycker att man ska ändra lagen så att den som bär
            på en livsfarlig smitta eller lider av en svår sjukdom ska få
            vård och inte enbart akutvård.
          </note>
          <note>
            Anf. 7 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag vill bara klargöra ett påstående från Magda Ayoub,
            nämligen att en läkare som skulle ge mer än någonting som skulle
            finnas i något regelverk skulle bryta mot reglerna. Men det finns
            inga sådana regler. Det som sker är att staten inte ersätter den
            sjukvård som går utöver. Det är inte fråga om att någon läkare
            bryter mot några regler.
          </note>
          <note>
            Sedan vill jag upprepa mitt ställningstagande att det skulle
            bli oerhört otydligt och det skulle uppstå en oerhört märklig
            situation om den som har fått beslutet att det inte finns behov
            av skydd i Sverige, samtidigt skulle få fullständig hälso- och
            sjukvård.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2000/01:231 om behovet av arbetskraftsinvandring
          </note>
          <note>
            Anf. 8 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Göran Lindblad har ställt två frågor till mig angående
            behovet av arbetskraftsinvandring.
          </note>
          <note>
            Vilka åtgärder avser statsrådet vidta för att förbättra regelverket
            så att arbetskraftsinvandring underlättas?
          </note>
          <note>
            Vilka åtgärder avser statsrådet vidta inom ramen för ordförandeskapet
            i EU i syfte att möjliggöra en ökad arbetskraftsinvandring till
            EU som helhet?
          </note>
          <note>
            Jag är glad att Göran Lindblad ställer dessa angelägna frågor.
            Migrationspolitiken, inklusive frågan om arbetskraftsinvandring,
            har fått ökad uppmärksamhet inom EU under det senaste året. Detta
            beror på ett flertal omständigheter, bl.a. den demografiska förändringen
            med låga födelsetal och ökad medellivslängd. En debatt har sedan
            en tid pågått angående arbetskraftsbrist på kort sikt och beträffande
            befolkningens förändring och behovet av arbetskraftsinvandring
            på längre sikt. Jag har själv deltagit aktivt i debatten, både
            i Sverige och internationellt. Min bedömning är att Sverige tillhör
            de mest aktiva länderna i dessa frågor.
          </note>
          <note>
            Vad gäller frågan om det svenska regelverket och arbetstillstånd
            vill jag nämna följande. Göran Lindblad har i sin interpellation
            påpekat att endast några hundra arbetstillstånd utfärdas per år.
            Detta är riktigt endast vad gäller permanenta uppehållstillstånd
            av arbetsmarknadsskäl. Utöver sådana tillstånd har antalet tillfälliga
            arbetstillstånd ökat under senare år.
          </note>
          <note>
            Förra året beviljades sammanlagt nära 20 000 tillfälliga arbetstillstånd.
            Detta är en kraftig ökning från
          </note>
          <note>
            15 000 år 1999. En del av dessa tillstånd har förlängts och kan
            gälla olika tidsperioder från några dagar upp till 48 månader.
            Migrationsverket och Arbetsmarknadsstyrelsen är de myndigheter
            som ansvarar för utfärdandet av arbetstillstånd. Myndigheterna
            kan i samråd med arbetsmarknadens parter utnyttja den flexibilitet
            som finns inom gällande regelverk. Detta har möjliggjort en ökning
            i antalet tillfälliga arbetstillstånd. Avgörande är bl.a. arbetsmarknadsläget
            och om det råder nationell brist på arbetskraft som inte kan fyllas
            av arbetstagare i Sverige eller medborgare i
          </note>
          <note>
            EU/EES-området.
          </note>
          <note>
            Regeringen har uppdragit åt Migrationsverket att i samarbete
            med Arbetsmarknadsstyrelsen lämna förslag på vad som kan göras
            inom gällande lagstiftning för att bättre kunna tillgodose de
            ökade behoven av arbetskraft, främst inom data- och teknikyrken
            samt undervisnings- och vårdyrken. Uppdraget ska redovisas senast
            den 30 april 2001. Med ledning av Migrationsverkets rapport kommer
            jag att göra en bedömning av hur väl regelverket är anpassat till
            behovet av arbetskraft utanför EU/EES-området.
          </note>
          <note>
            I detta sammanhang vill jag också understryka att det är viktigt
            att eventuell arbetskraftsinvandring inte medverkar till arbetslöshet
            bland personer med utländsk bakgrund i Sverige. Vi måste i första
            hand se till att de som redan bor här i landet kommer in på arbetsmarknaden.
            Ytterst handlar ju frågan om en obalans mellan utbud och efterfrågan
            av arbetskraft.
          </note>
          <note>
            Utbudssidan kan påverkas på olika sätt genom arbetsmarknadspolitiken,
            t.ex. utbildningsinsatser.
          </note>
          <note>
            För övrigt vill jag nämna ytterligare några initiativ på detta
            område. Utrikesdepartementet har sedan en tid lett diskussioner
            på statssekreterarnivå inom Regeringskansliet angående bristen
            på arbetskraft och eventuellt behov av arbetskraftsinvandring.
            En arbetsgrupp med representanter från flera olika departement
            har tagit fram ett första analysunderlag. Detta underlag kommer
            att vara en av flera utgångspunkter för det fortsatta arbetet
            som planeras ske i en ny styrgrupp av statssekreterare samt en
            arbetsgrupp som ska samordnas av Näringsdepartementet. Uppdraget
            är att under år 2001 beskriva utbudet av arbetskraft i
          </note>
          <note>
            Sverige och ge förslag till åtgärder i syfte att öka arbetskraftsutbudet.
            Även frågor om arbetskraftsinvandring kommer att ingå i analysen.
          </note>
          <note>
            Fru talman! Vad gäller Göran Lindblads fråga om samarbetet i
            EU, vill jag säga att kommissionen i slutet av förra året lade
            fram ett Meddelande om en gemensam invandringspolitik. I detta
            meddelande föreslås på längre sikt ett mer omfattande samarbete
            för att samordna information och åtgärder för att tillgodose behovet
            av arbetskraftsinvandring i medlemsländerna. Enligt kommissionen
            behövs det först, och jag delar denna bedömning, en bred debatt
            i frågan i medlemsländerna och i Europaparlamentet.
          </note>
          <note>
            Resultatet av denna debatt kommer att behandlas vid en konferens
            under det belgiska EU-ordförandeskapet i höst. Konferensens slutsatser
            ska bilda underlag för kommissionens vidare initiativ på området.
            Regeringen stöder detta arbete och vi har ett nära samarbete med
            Belgien.
          </note>
          <note>
            Det som jag vill lyfta fram i debatten är främst tre saker.
          </note>
          <note>
            Den demografiska förändringen är en av huvudpunkterna på dagordningen
            för Stockholmstoppmötet om sysselsättning i mars. Ökad rörlighet
            är ett sätt att möta denna utmaning, och jag och regeringen anser
            att rörligheten inom EU/EES-området måste öka.
          </note>
          <note>
            Det är också viktigt att ta hänsyn till arbetskraftspotentialen
            i kandidatländerna. När kandidatländerna blir nya medlemsländer
            tillför dessa nya möjligheter på arbetsmarknaden som bör tas till
            vara.
          </note>
          <note>
            Fri rörlighet på EU:s inre marknad bör gälla fullt ut även för
            tredjelandsmedborgare som stadigvarande bor i någon av EU:s medlemsstater.
            Enligt planerna kommer kommissionen att lägga fram ett utkast
            till gemenskapslagstiftning i mars månad. Förslaget kommer att
            börja behandlas i rådet under det svenska ordförandeskapet.
          </note>
          <note>
            Då Göran Lindblad som framställt interpellationen anmält att
            han var förhindrad att närvara vid sammanträdet medgav talmannen
            att Margareta Cederfelt i stället fick delta i överläggningen.
          </note>
          <note type="speaker">
            Anf. 9 MARGARETA CEDERFELT (m):
          </note>
          <note>
            Fru talman! Jag ber att få tacka statsrådet Maj-
          </note>
          <note>
            Inger Klingvall för det positiva svaret på Göran Lindblads interpellation.
            Det är väldigt glädjande att regeringen arbetar med frågorna som
            rör arbetskraftsinvandring eftersom dessa är av stor betydelse
            för de personer som söker arbete och också för Sveriges framtida
            utveckling.
          </note>
          <note>
            Samtidigt vill jag understryka att Kofi Annan, som den senaste
            i raden av ledande personer, har lyft fram behovet av ökad arbetskraftsinvandring
            i Europa och Sverige. Att Kofi Annan gör detta i egenskap av
          </note>
          <note>
            FN:s generalsekreterare tycker jag är viktigt att beakta. Uppenbarligen
            anser FN:s generalsekreterare inte att Sverige gör tillräckligt
            när det gäller arbetskraftsinvandring, eftersom han har lyft upp
            frågan på dagordningen och även betonade den under sitt besök
            i Sverige.
          </note>
          <note>
            Statsrådet Maj-Inger Klingvall nämner flera saker som regeringen
            har vidtagit för att diskutera och underlätta arbetskraftsinvandringen.
            Men jag skulle vilja säga att det behövs konkreta åtgärder och
            inte bara diskussioner. Det är bra med diskussioner. Det behövs
            förberedande diskussioner och diskussioner under arbetets gång
            för att nå resultat. Jag hoppas att regeringen kommer att arbeta
            för att nå ett resultat.
          </note>
          <note>
            Att frågan om arbetskraftsinvandringen är angelägen kan vi se
            redan i dag. Det råder brist på arbetskraft, ofta specialutbildad.
            Detta är regeringen medveten om i andra sammanhang, t.ex. när
            man införde skattelättnader för utländska experter som kommer
            hit till Sverige och arbetar. Jag skulle vilja säga att det även
            behövs andra åtgärder.
          </note>
          <note>
            Fru talman! Statsrådet Maj-Inger Klingvall nämnde olika yrkesgrupper
            där det behövs arbetskraftsinvandring. Jag skulle vilja säga att
            det är många fler yrkesgrupper som är berörda. Vi har stundande
            pensionsavgångar. Det blir stora grupper när 40-talisterna går
            i pension. Detta är någonting som lyfts fram i olika prognoser,
            såväl från Statistiska centralbyrån som från långtidsutredningar
            osv. Det har talats om att stora delar av Sveriges befolkning
            kommer att vara pensionärer. Det behövs en större grupp människor
            som kan bidra till försörjningen genom att betala in skatter så
            att vi har kvar inkomster för de utgifter som finns, men också
            därför att de offentliga utgifterna kan beräknas öka.
          </note>
          <note>
            Visserligen är pensionssystemet förändrat i Sverige. Det är mycket
            bra att det är det. Men jag skulle vilja säga att när 40-talisterna
            har gått i pension kommer ytterligare åtgärder att behöva vidtas
            för att vi ska ha kompetenta personer på arbetsmarknaden men också
            för finansieringen.
          </note>
          <note>
            Med detta kvarstår Göran Lindblads frågor om vilka åtgärder regeringen
            avser att vidta för att underlätta arbetskraftsinvandring.
          </note>
          <note type="speaker">
            Anf. 10 MAGDA AYOUB (kd):
          </note>
          <note>
            Fru talman! Jag tog tillfället i akt. Jag har en helt annan åsikt
            i den här frågan.
          </note>
          <note>
            Allt oftare hör man krav resas på att Sverige måste arbeta för
            öka arbetskraftsinvandringen. Det är givetvis positivt när de
            ekonomiska hjulen snurrar så pass att vi måste se oss om för att
            få tag på arbetskraft. Men att börja ropa på arbetskraftsinvandring
            är att börja i fel ände.
          </note>
          <note>
            Under lång tid har vi haft en relativt hög invandring. Däremot
            har människor inte haft arbete. Det är dock ställt utom allt tvivel
            att en inte oansenlig grupp av dessa invandrare med god marginal
            uppfyller de krav på kompetens som efterfrågas när man talar om
            arbetskraftsinvandring.
          </note>
          <note>
            Innan vi börjar inventera hos resten av världen för att locka
            hit arbetskraft måste vi se över den kompetens som finns runtomkring
            oss redan i dag. Det finns många välutbildade individer inom många
            olika områden som i dag går arbetslösa eller är sysslolösa med
            alltför okvalificerade uppgifter i förhållande till sin kompetens.
            Detta är en bortglömd resurs som vi behöver använda oss av.
          </note>
          <note>
            Fru talman! Det strukturella problemet med att medborgare med
            utländska namn och mörk hy diskrimineras måste givetvis hela tiden
            motarbetas. Här måste vi hitta nya lösningar vad gäller både lagstiftning
            och attitydpåverkan. Men vid sidan av detta stora problem finns
            det goda exempel på lösningar.
          </note>
          <note>
            En bidragande orsak till många invandrares svårighet att ta sig
            in på arbetsmarknaden är naturligtvis språket. Det system vi har
            i dag med sfi, svenska för invandrare, lämnar mycket att önska.
            Vi måste se till att vi har en fungerande svenskundervisning som
            är anpassad efter den kunskapsinhämtningsförmåga som den enskilde
            individen har. Utrymme måste beredas för en mer differentierad
            svenskundervisning där nivån sätts utifrån vilka förkunskaper
            den enskilde har, vilken takt han eller hon vill läsa i osv. -
            kort sagt ett mer flexibelt system än dagens.
          </note>
          <note>
            Anf. 11 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag har hamnat i den något ovanliga och angenäma
            situationen att kunna hålla med två debattörer som har kommit
            in i debatten från två lite olika håll.
          </note>
          <note>
            Jag tror att det är viktigt att inse att vi har ett behov av
            arbetskraft på kort sikt och att vi har ett behov av arbetskraft
            på lång sikt. Vi kan klara framför allt det kortsiktiga behovet
            genom att fortsätta med en viss arbetskraftsinvandring med utgångspunkt
            i behoven på arbetsmarknaden men också i det som är det viktiga
            innehållet i Magda Ayoubs inlägg, nämligen att se till den potentiella
            resurs vi redan har i landet.
          </note>
          <note>
            Då handlar det naturligtvis om invandrare som ännu inte har kommit
            in på arbetsmarknaden men också om andra grupper som ännu inte
            kommit in. För funktionshindrade kan man fortfarande ytterligare
            stärka möjligheterna till arbete för kvinnor.
          </note>
          <note>
            Det handlar om utbildningsinsatser och kompetensutvecklingsinsatser.
            När det gäller invandrare handlar det också om validering av både
            utbildning och yrkeserfarenhet. Jag tycker att vi borde kunna
            bli betydligt bättre.
          </note>
          <note>
            Sedan handlar det mycket om matchning, alltså behov och efterfrågan.
            Jag tror att vi också kan utveckla de möjligheterna.
          </note>
          <note>
            Det handlar om att öka rörligheten, som jag också säger i mitt
            interpellationssvar. Jag vill bara ge några sifferexempel. Jag
            nämner i mitt svar att vi förra året hade 20 000 arbetstillstånd
            som gällde länder utanför
          </note>
          <note>
            EU/EES-området. Innanför EU/EES-området var tillstånden drygt
            3 000. Det innebär att vi har en förhållandevis liten rörlighet
            inom den här stora arbetsmarknaden. Jag tror att vi kan åstadkomma
            en betydligt bättre situation. Där ligger också detta med tredjelandsmedborgarens
            möjligheter att få samma rättigheter.
          </note>
          <note>
            Till Margareta Cederfelt vill jag säga något om situationen på
            kort och lång sikt. Jag ska ge några exempel. Inom IT-sektorn
            räknar man med att det saknas någonstans mellan 4 000 och 7 000
            personer per år de närmsta tio åren. Det finns också uppgifter
            från t.ex. hälso- och sjukvårdsområdet - sjuksköterskor och läkare
            - om hur bristen där ser ut.
          </note>
          <note>
            Ser vi sedan till utvecklingen på lång sikt och befolkningsförändringen
            som den bl.a. presenteras i
          </note>
          <note>
            Långtidsutredningen visar den ett behov av en nettoinvandring
            på ungefär 30 000 personer per år mellan
          </note>
          <note>
            2010 och 2030. Då handlar det bara om att se till att den arbetsföra
            befolkningen inte ska minska.
          </note>
          <note>
            Därför är det nu så oerhört angeläget att vi både tar oss an
            frågan om arbetskraftssituationen på kort sikt och även påbörjar
            en diskussion om hur det långsiktiga behovet ska tillgodoses,
            det som bygger på den demografiska förändringen.
          </note>
          <note>
            Det här är, som jag har sagt i mitt interpellationssvar, frågor
            som vi arbetar med nationellt här i Sverige. Vi arbetar också
            på nordisk basis, och vi arbetar inom EU. Den rapport som satte
            verklig fart på debatten var den som kom från FN i höstas, så
            det finns ett starkt fokus på de här frågorna.
          </note>
          <note type="speaker">
            Anf. 12 MARGARETA CEDERFELT (m):
          </note>
          <note>
            Fru talman! Jag säger återigen att det är positivt att statsrådet
            Maj-Inger Klingvall instämmer i att frågorna är av stor betydelse.
            Statsrådet nämnde här att FN:s rapport har lyft fram betydelsen
            av frågorna och satt fokus på dem. Joseph Chamie, FN:s chef för
            enheten för ekonomiska och sociala frågor, har betonat att om
            ingenting görs i dag kommer drastiska åtgärder att behövas för
            de länder som inte ökar sin invandring. Jag skulle vilja säga
            att frågan är mycket angelägen, och det behövs åtgärder. Det går
            inte att vänta alltför länge med åtgärderna.
          </note>
          <note>
            Det råder redan i dag brist inom många yrken, t.ex. inom vårdsektorn.
            Stora delar av vården skulle inte fungera om det inte fanns tillgång
            till personer med en annan bakgrund än en traditionell svensk
            som kan hjälpa till i vården och finna sin utkomst där. Det är
            många fler yrken som kommer att behöva insatser från arbetskraftsinvandring
            i framtiden. Det här tycker jag är viktiga frågor att beakta.
          </note>
          <note>
            Annars kan det bli som FN betonade - höjd pensionsålder till
            75 år, sänkta kostnader för äldrevård och pensioner eller andra
            åtgärder som inte kommer att uppskattas bland befolkningen.
          </note>
          <note>
            Jag skulle vilja understryka hur viktigt det är att regeringen
            vidtar åtgärder och att de diskussioner som pågår leder till åtgärder.
            Kan statsrådet Maj-
          </note>
          <note>
            Inger Klingvall säga någonting om hur diskussionerna går i dag?
            Vi är många som är intresserade och gärna vill ta del av dessa.
          </note>
          <note type="speaker">
            Anf. 13 MAGDA AYOUB (kd):
          </note>
          <note>
            Fru talman! Jag vill instämma med det som statsrådet har sagt
            när det gäller utbildningen. Det är en viktig bit i det sammanhanget.
            Det vi saknar i dag är utbildning som anpassas till individen.
            Jag hoppas att det blir en bättring.
          </note>
          <note>
            De personer som inte klarar av sfi-nivån - och det är en hel
            - kan gå i skolan dag efter dag, år efter år.
          </note>
          <note>
            Men de kommer inte att nå upp till nivån. Många av dem försöker
            skriva in sig som arbetssökande. De kan arbeta. De kan klara av
            ett jobb utan att de har nått den nivån. De nekas ofta att anmäla
            sig som arbetssökande på arbetsförmedlingen. Där sänker man statistiken
            över arbetslösa flyktingar och invandrare. Jag hoppas att statsrådet
            och också Mona Sahlin kan göra något. Jag har lyft fram frågan
            tidigare och jag gör det igen.
          </note>
          <note>
            Jag vill att man inventerar det vi har här i dag. Vi har många
            högutbildade personer som går arbetslösa sedan många år. En läkare
            berättade för mig för inte länge sedan att han sökt nästan 2 000
            jobb innan han fick ett fast jobb.
          </note>
          <note>
            Vi måste inventera här först. Sedan kan vi få hit dem som är
            utanför.
          </note>
          <note>
            Anf. 14 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! En viktig utgångspunkt i vår diskussion är situationen
            på arbetsmarknaden. Behovet av arbetskraft ska vara styrande,
            framför allt i det kortsiktiga perspektivet. I det mer långsiktiga
            perspektivet måste vi ha en bra analys av hur de demografiska
            förändringarna kommer att slå när det gäller arbetskraftsbehovet.
          </note>
          <note>
            Det jag tar upp i mitt interpellationssvar gäller hur långt vi
            kan arbeta med den nuvarande lagstiftningen och nuvarande praxis,
            på kort sikt. Vi i regering och riksdag är ansvariga för lagstiftningen.
            Arbetsmarknadsmyndigheterna och Migrationsverket är ansvariga
            för praxisbildningen. Hittills har det funnits en flexibilitet
            i tillämpningen av lagstiftningen, som har gjort att vi har kunnat
            öka så kraftigt som vi har gjort, framför allt det senaste året.
            Det som är viktigt i det interna arbetet i Regeringskansliet är
            att utröna hur långt den flexibiliteten räcker.
          </note>
          <note>
            I det ligger också helhetsperspektivet och hur långt vi kan komma
            genom att använda de resurser vi har i Sverige, de som ännu inte
            har kommit ut på arbetsmarknaden. Det nämnde jag i min förra replik.
          </note>
          <note>
            Vi har en potential i en hög andel deltidsarbetande kvinnor,
            varav många säkert vill fortsätta arbeta deltid av olika skäl.
            Vi måste inventera våra egna tillgångar.
          </note>
          <note>
            En annan fråga är vad utvidgningen kommer att innebära och vad
            en ökad rörlighet kan betyda, där tredjelandsmedborgare får fullständiga
            rättigheter.
          </note>
          <note>
            Det är viktigt att vi tar till oss helhetsperspektivet när vi
            diskuterar situationen.
          </note>
          <note>
            Det är viktigt att se hur mycket tillträde till arbetsmarknaden
            betyder för en bra känsla av tillhörighet till det svenska samhället,
            som Magda Ayoub påpekar. Det är det som brukar kallas för integrering.
          </note>
          <note>
            Egentligen handlar det om att känna sig hemma i
          </note>
          <note>
            Sverige. Att finna en plats på arbetsmarknaden har en enormt
            stor betydelse. Det är en prioriterad fråga, att se till att de
            invandrare som ännu inte har kommit in på arbetsmarknaden får
            göra det. Vi kan i fortsättningen kanske pröva en mer flexibel
            hållning till olika krav, både yrkesmässiga krav och krav på språkkunskaper.
            Det handlar också om att kunna göra en bättre validering av tidigare
            arbetserfarenheter, som ett moment.
          </note>
          <note>
            Vad jag hoppas på är att vi ska kunna få en mycket större känsla
            av att invandring, en ökad rörlighet är en tillgång, en möjlighet
            och inte något som vi tror är en belastning för vårt samhälle.
            Vi har goda förutsättningar.
          </note>
          <note type="speaker">
            Anf. 15 MARGARETA CEDERFELT (m):
          </note>
          <note>
            Fru talman! Visst behövs det analyser, bra analyser, precis som
            statsrådet säger. En hel del analyser är redan gjorda. Många analyser
            pekar just på att det kommer att bli brist på arbetskraft i samband
            med att
          </note>
          <note>
            40-talisterna går i pension. Det råder ingen tvekan om det.
          </note>
          <note>
            Många av de deltidsarbetande kvinnor som finns på arbetsmarknaden
            kommer också att gå i pension, eftersom en del av dem är 40-talister.
            Vidare finns det deltidsarbetande kvinnor som inte vill arbeta
            heltid.
          </note>
          <note>
            Den frågan kan belysas ur många aspekter.
          </note>
          <note>
            Det är viktigt att hämta intryck utifrån. Jag vet att statsrådet
            Klingvall och statsrådet Sahlin arbetar med frågorna. Jag tänker
            på den tidigare regeringsmedlemmen Erik Åsbrink, som i november
            förra året sade att det är viktigt att se hur andra länder gör,
            däribland
          </note>
          <note>
            Kanada och Israel. Är det något som regeringen tittar på i dag,
            när det gäller att integrera arbetskraft, skapa arbetstillfällen
            och att nyanlända människor ska finna en plats på arbetsmarknaden?
          </note>
          <note>
            Jag är själv sen 50-talist och känner många 50-,
          </note>
          <note>
            60- och 70-talister som känner en oro inför framtiden.
          </note>
          <note>
            Vilka åtgärder kommer regeringen att vidta i syfte att arbetsmarknaden
            ska fungera när 40-talisterna går i pension? Den tiden är inte
            långt borta.
          </note>
          <note>
            Anf. 16 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Självklart ska vi ta del av erfarenheter från andra
            länder. Det är en viktig del i det pågående arbetet med att utforma
            regler inför framtiden. Jag tänker då på de gemensamma regler
            som vi ska försöka arbeta fram inom ramen för EU.
          </note>
          <note>
            Som jag säger i mitt svar har vi fått ett meddelande från kommissionen
            om arbetskraftsinvandring, eller migration i ett bredare perspektiv.
            Vi väntar ett förslag om arbetskraftsinvandring under året. Det
            kan ha en beröringspunkt med det tal som Kofi Annan höll i samband
            med toleranskonferensen. Arbetet pågår nu.
          </note>
          <note>
            Det är viktigt att understryka att arbetskraftsinvandringen till
            vårt land inte får ske till priset av social dumpning, ökade löneklyftor
            eller urholkad arbetsrätt. Vi har aldrig haft gästarbetare i Sverige
            och det ska vi inte ha i fortsättningen heller. Vi vill heller
            inte bidra med någon brain drain från ursprungsländerna. Vi måste
            vara klara över vilket förhållningssätt vi har till en ökad arbetskraftsinvandring.
            Det är viktigt att hålla i minnet när vi talar om framtiden och
            det framtida behovet av arbetskraft.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:226 om Apoteket AB
          </note>
          <note type="speaker">
            Anf. 17 Socialminister LARS ENGQVIST (s):
          </note>
          <note>
            Fru talman! Margit Gennser har frågat näringsministern vilka
            åtgärder han avser att vidta för att Apotekets agerande att utvidga
            sin verksamhet till partihandelsledet stoppas. Arbetet inom regeringen
            är så organiserat att det är jag som har ansvar för frågor som
            rör Apoteket AB.
          </note>
          <note>
            Anledningen till frågan är att Apoteket AB har beslutat att starta
            nya logistikcentrum för distribution av läkemedel. I december
            förra året frågade Berit
          </note>
          <note>
            Adolfsson mig om vilka åtgärder jag avser att vidta för att förhindra
            att ett statligt bolag utnyttjar sin dominerande ställning för
            att konkurrera ut redan befintliga företag med prisvärda tjänster.
            Mitt svar på
          </note>
          <note>
            Margit Gennsers interpellation är detsamma som jag gav på Berit
            Adolfssons fråga.
          </note>
          <note>
            Jag vill således än en gång påpeka att distributionen av läkemedel
            omfattar hela kedjan från tillverkning till den patient och konsument
            som ska tillgodogöra sig läkemedlet. Apoteket AB, som finns närmast
            patienten för att leverera läkemedel och information om läkemedel,
            har en omfattande intern logistikverksamhet på de enskilda apoteken
            och via tusentalet apoteksombud. Apoteket AB har nu beslutat att
            ta ett samlat grepp över sin interna logistik för att effektivisera
            den interna verksamheten och skapa förutsättningar för effektivare
            logistik.
          </note>
          <note>
            Apoteket AB avser att inrätta sex-tio logistikcentrum i landet
            som ska varuförsörja apoteken, leverera läkemedel direkt till
            konsument, administrera de närmare 1 000 apoteksombuden liksom
            erbjuda vården varuförsörjning och leveranser av läkemedel.
          </note>
          <note>
            Logistikcentrumen ska drivas av externa entreprenörer efter upphandling.
            Apoteket AB kommer inte att äga lokalerna för logistikcentrumen.
            Varorna kommer att ägas av Apoteket AB; det kommer därför inte
            att ske någon försäljning av produkter mellan logistikcentrum
            och apotek. I den nya logistiklösningen ansvarar läkemedelsföretagen
            för leveransen till logistikcentrumen i stället för, som i dag,
            till apoteken. Det blir således ingen ändring i ansvarsförhållandet
            mellan partihandeln och Apoteket AB.
          </note>
          <note>
            Beslutet att inrätta dessa centrum, som jag nu har redogjort
            för, är en intern fråga för Apotekets styrelse. Jag avser inte
            att nu vidta några åtgärder med anledning av Apotekets planer.
          </note>
          <note type="speaker">
            Anf. 18 MARGIT GENNSER (m):
          </note>
          <note>
            Fru talman! Statsrådets svar förvånar. Här fanns en chans till
            en seriös debatt. Men jag är egentligen inte förvånad. Jag känner
            Lars Engqvist sedan han verkade i Malmö.
          </note>
          <note>
            Vid Sveriges inträde i EU såldes Apotekets partihandelsföretag
            ADA till Tamro. Varför? Det var EU:s krav för att detaljhandelsmonopolet
            skulle få finnas kvar. Nu sker en u-sväng. Monopolet utvidgas
            även om man försöker dölja det. Apoteket övertar partihandelns
            kärnverksamhet varuhantering, orderhantering, lagerstyrning, plockning
            och packning, transport, leveransbevakning etc.
          </note>
          <note>
            Vad innebär denna nya policy förklädd till regionalpolitik? Det
            är inte bara något slags inre förändring. Här kan jag citera sakkunniga.
          </note>
          <note>
            Förändringen innebär att överförande av arbetsuppgifter från
            partihandeln till andra sidan av AIP.
          </note>
          <note>
            Därför kan det bli aktuellt med en ny gränsdragning för AIP,
            dvs. apotekens inköpspris. En viss andel av partihandelns ersättning
            bör i fortsättningen gå till
          </note>
          <note>
            Apoteket AB. Apoteket AB har aviserat en diskussion mellan industrin
            och Apoteket AB i denna fråga. Det är alltså inte bara en inre
            förändring utan det är en utvidgning av monopolet. Vad innebär
            detta i stort?
          </note>
          <note>
            För det första: Det är en oroande kapitalförstöring.
          </note>
          <note>
            Partihandeln har byggt upp skräddarsydda anläggningar, transport-
            och datasystem, logistiskt kunnande etc. Enbart Tamros anläggningar
            i Malmö hanterar
          </note>
          <note>
            18 000 orderrader per dag från ett lager som omfattar
          </note>
          <note>
            8 500 artiklar på 6 400 pallplatser med leveranstider som inte
            får överstiga 24 timmar. Felmarginalen får vara maximalt 2,5 %.
          </note>
          <note>
            Nu ska apoteket skaka fram entreprenörer som ska kunna åstadkomma
            samma typ av arbete på andra orter. Tamros anläggningar, som i
            dag kostar cirka en kvarts miljard att uppföra och ytterligare
            en kvarts miljard att utrusta, måste ersättas av motsvarande verksamhet
            i Hässleholm med krav på nyinvesteringar. Här är en kapitalförstöring
            i Malmö. Vi får motsvarande i Göteborg, Enköping, Umeå etc. Vad
            innebär detta? Jo, att Sverige går miste om miljarder. Var finns
            kalkylerna? Jo, på tre overheadbilder.
          </note>
          <note>
            För det andra: Företag och personal som har byggt upp en utomordentligt
            kostnadseffektiv partihandel mister allt det de har jobbat för.
            Deras kunskaper och satsningar är inget värda längre.
          </note>
          <note>
            För det tredje: Staten, Apoteket, har på ett sätt lurat alla
            dem som köpte Tamroaktierna när Apoteket behövde bli av med ADA.
            De ansvariga lovade att
          </note>
          <note>
            Apoteket AB skulle värna om en fri, konkurrerande partihandel.
            Nu ser vi vad svenska statens löften är värda. Detta innebär att
            socialministern, med benägen hjälp av näringsministern, hjälper
            till att sänka värdet på statens aktier. Det är kapitalförstöring
            för skattebetalare och aktieägare.
          </note>
          <note>
            För det fjärde: Patienterna får i slutändan betala socialministerns
            bristande engagemang och nonchalans och ännu en av Apotekets dåligt
            genomtänkta satsningar. Dataäventyren har tidigare varit många.
          </note>
          <note>
            Det patienterna inte orkar betala får skattebetalarna stå för.
          </note>
          <note>
            Statsrådet säger att han inget har att tillägga. Bra, då vet
            vi det. Skattebetalare, patienter, aktieägare, företagare och
            anställda inom partihandeln vet att statsrådet och hans regeringskolleger
            inte har intresse av att vårda våra resurser och vår välfärd.
            Det kommer jag inte att glömma, och jag kommer att påminna folk
            om det.
          </note>
          <note>
            Här fanns mycket att tillägga. Den lokalisering man tänker sig,
            Boden och Sollefteå, är egendomlig med tanke på att där finns
            få apotek.
          </note>
          <note type="speaker">
            Anf. 19 BERIT ADOLFSSON (m):
          </note>
          <note>
            Fru talman! Som socialminister Engqvist påpekar har jag ställt
            en fråga med ungefär samma innehåll som interpellantens. Både
            hon och jag har vänt oss till näringsministern eftersom detta
            egentligen rör näringslivsfrågor. Det är beklämmande att den minister
            som ansvar för dessa frågor inte känner sig berörd att komma hit
            och diskutera. Det visar den respekt som man kan vänta sig för
            rikets högsta beslutande organ.
          </note>
          <note>
            Att arbetet är så organiserat att det är socialministern som
            svarar på frågor som rör Apoteket är väl närmast att likna vid
            att sätta bocken som trädgårdsmästare i den vidgade debatten om
            statens monopolställning. Nu har vi emellertid bara socialministern
            här att diskutera med, och jag är rädd att han inte har förstått
            vidden av hela ärendet.
          </note>
          <note>
            Att besvara frågan om monopolställning med att distribution av
            läkemedel omfattar hela kedjan från tillverkning till patient
            och konsument är väl inget argument för ett utökat monopol. Det
            är heller inget argument att Apoteket har en omfattande intern
            logistikverksamhet på de enskilda apoteken och apoteksombuden.
            Däremot är det intressant att Apoteket
          </note>
          <note>
            AB nu har beslutat att ta ett samlat grepp över sin interna logistik
            - om man nu menar hela partihandeln också. Det är ingen intern
            fråga för Apoteket. Det är en angelägenhet för hela Sverige och
            EU, och det är fråga om trovärdighet för regeringen. Det är också
            en angelägenhet för dem som har sina arbetstillfällen på de platser
            som nu hotas.
          </note>
          <note>
            Varför går man tillbaka till det gamla systemet som man fick
            lämna när man gick in i EU? Tror man inte att man har ögonen på
            sig?
          </note>
          <note>
            Ministern varken bekräftar eller förnekar att detta är ett löfte
            till kommunalråden i de kommuner som drabbats av den socialdemokratiska
            försvarsdöden.
          </note>
          <note>
            Inte heller verifierar ministern att dessa sex-åtta logistikcentrum
            ska upprättas i fyra av de drabbade kommunerna.
          </note>
          <note>
            Den springande punkten både i min fråga och i interpellationen
            är ju det faktum att Apoteket utvidgar sitt detaljhandelsmonopol
            till att också omfatta partihandel. Om det ska drivas av externa
            entreprenörer efter upphandling ändrar ingenting i sak. Makten
            finns hos Apoteksbolaget AB.
          </note>
          <note>
            Ska erbjudandet då gå till de företag som nu arbetar i partiledet
            att komma upp till Boden, Falun och
          </note>
          <note>
            Sollefteå? Ska de erbjudas att lämna sina lokaler och sina högtstående
            moderna anläggningar och system?
          </note>
          <note>
            Vad betyder detta egentligen, socialministern? Är ni fullkomligt
            okänsliga för vilka resultat era planer får för det näringsliv
            som socialdemokraterna åtminstone i pressen säger sig värna om?
            Jag rekommenderar ett besök på något av de företag som nu sysslar
            med det som Apoteket tänker utvidga sin verksamhet med.
          </note>
          <note>
            Kanske det kan förändra ministerns inställning i frågan.
          </note>
          <note>
            Fru talman! Hur kan den svenska regeringen samtidigt som den
            innehar ordförandeskapet i EU så helt gå emot den regelrätta order
            man fick och de intentioner som EU står för? Kan man så okänsligt
            flytta uppgifter från två respekterade och dokumenterat effektiva
            företag till något så ovisst och ogenomtänkt som det som har föreslagits
            i Boden, Falun, Hässleholm och Sollefteå? Denna rokad för man
            fram smygvägen, och man för fram dem som en konsekvens av försvarsbeslutet.
            Det är en skandal att svenska folket förs bakom ljuset på detta
            sätt, och det är min förhoppning att man genom denna debatt blir
            uppmärksammad om sakernas tillstånd.
          </note>
          <note>
            Jag hoppas verkligen att de internationella journalister som
            nu har blickarna riktade mot Sverige uppmärksammar detta skamgrepp
            på Sveriges näringsliv, Europa, konsumenterna och själva Europeiska
            unionens intentioner.
          </note>
          <note type="speaker">
            Anf. 20 Socialminister LARS ENGQVIST (s):
          </note>
          <note>
            Fru talman! Det är ingen hejd på jeremiaderna.
          </note>
          <note>
            Sanningen är följande.
          </note>
          <note>
            Jag är ansvarig i regeringen för den verksamhet som Apoteket
            bedriver. Om vi vill diskutera vilka gränser Apoteket har att
            följa ska vi diskutera det här tillsammans. En helt annan frågeställning
            är att om
          </note>
          <note>
            Apoteket avser att etablera 6-8 logistikcentrum är det väl rimligt
            att de diskuterar det ur ett sysselsättningsperspektiv. Men det
            är inte så att idén om logistikcentrum är ett resultat av regionalpolitiska
            hänsyn.
          </note>
          <note>
            Den diskussionen började i Apoteket AB långt innan.
          </note>
          <note>
            Jag tror att Margit Gennser vet det.
          </note>
          <note>
            Det är alltså en diskussion om utvecklingen av
          </note>
          <note>
            Apotekets verksamhet för att skapa en rationellare läkemedelsdistribution
            och få en effektivitet som också minskar kostnaderna för patienten.
            När man väl har fattat beslut om detta kan man diskutera var man
            ska lokalisera det. Det är däremot inte en fråga som jag är ansvarig
            för.
          </note>
          <note>
            Tillbaka till det som frågan handlar om: Vad är
          </note>
          <note>
            Apotekets uppgift? Är det orimligt att Apoteket diskuterar att
            skapa dessa logistikcentrum? Apotekets uppgift är att garantera
            en säker, kostnadseffektiv och högkvalitativ distribution av läkemedel,
            till gagn för patienten och för den svenska sjukvården. Det är
            uppgiften.
          </note>
          <note>
            Om man konstaterar hur apoteken fungerar, vilket
          </note>
          <note>
            Margit Gennser har gjort ganska ingående, blir man lite överraskad
            över den brist på effektiv logistik som präglar apotekens verksamhet.
            Om Apotekets styrelse och dess ledning bestämmer sig för att se
            över detta, för att samordna logistiken och skapa en effektiv
            verksamhet, är det respektabelt.
          </note>
          <note>
            Frågan är: Innebär detta att man överskrider någon gräns gentemot
            partihandeln? Nu prövas den frågan av Konkurrensverket, och såvitt
            jag förstår är frågan också anmäld till EU-kommissionen. Låt oss
            invänta beskeden från dessa båda instanser innan vi bestämmer
            oss i vilken mån detta skulle strida mot någon konkurrensrätt.
          </note>
          <note>
            Jag tycker att initiativet är gott. Jag förstår syftet med Apotekets
            initiativ, och jag tycker att de har gjort rätt hittills. Vi får
            avvakta och se om det finns några andra synpunkter från Konkurrensverket,
            och då får vi diskutera frågan igen.
          </note>
          <note type="speaker">
            Anf. 21 MARGIT GENNSER (m):
          </note>
          <note>
            Fru talman! Det är helt riktigt att statsrådet formellt kan dölja
            sig bakom aktiebolagsformen. Reellt kan han det inte. Politiskt-praktiskt
            är det inte klokt.
          </note>
          <note>
            Vad det är frågan om är egentligen att Apoteksbolaget har pressats
            av Riksförsäkringsverket vad gäller sina marginaler. Det är jag
            väl lite skuld till, med min utredning också, för jag avslöjade
            hur man kunde skaffa sig övervinster. Detta har inneburit att
            man på något vis vill flytta gränserna för AIP, vilket framkommer
            av mitt citat. Man har fyllt med inre logistik, men det är nog
            fråga om extern logistik. Nu får konkurrensmyndigheterna och EU
            pröva den här frågan, och det är mycket bra.
          </note>
          <note>
            Jag tycker att statsrådet, om han vill ha en effektiv apoteksdistribution,
            borde fundera på aktiebolagsformen, som är olämplig. Jag har många
            gånger påtalat felaktigheter som har gjorts inom den. Man borde
            avskaffa det. Man borde avskaffa monopolet.
          </note>
          <note>
            Jag började slåss för det i början på 90-talet. Det brukar ta
            tio år för våra idéer att få genomslag här i landet. Så lång tid
            tog det med pensionsreformen. Jag är alltså snart framme, så jag
            är säker på att vi om något år kommer att ta varandra i handen
            och säga "o vad det är bra med apotek som drivs under konkurrens".
          </note>
          <note type="speaker">
            Anf. 22 BERIT ADOLFSSON (m):
          </note>
          <note>
            Fru talman! Jag hade inte lyckan att ens få en kommentar till
            mitt anförande, men det kanske är förståeligt.
          </note>
          <note>
            Jag förstår att socialministern är ansvarig för
          </note>
          <note>
            Apoteket och säkerheten i distributionen. Då undrar jag: Är det
            något fel på säkerheten i distributionen som den fungerar i partileden
            i dag? Efter vad jag förstår pågår redan aktivitet på de här orterna
            för att ta emot de centrum som socialministern talar om. De är
            väl inte bara på ritbordet, såvitt jag kan förstå.
          </note>
          <note>
            Statskontoret har gjort en utredning som regeringen har beställt.
            Den heter Staten som kommersiell aktör. Där har Statskontoret
            föreslagit att statliga företag ska sluta konkurrera med det fria
            näringslivet, och speciellt små företag, som därmed kan växa sig
            större. Utredningen leder i bevis att statliga myndigheter och
            bolag är ett hinder för utvecklingen av det svenska näringslivet
            och till skada för konsumenterna. Bristande konkurrens leder till
            låg kvalitet, till begränsad tillgänglighet och service samt omotiverat
            höga priser - det är Statskontorets konklusion. Man föreslår att
            apoteken ska släppas fria, och man föreslår franchising. Jag tycker
            att man ska ta det ad notam.
          </note>
          <note>
            Apotekets beslut när det gäller nya logistikcentrum har presenterats
            som en ny logistikstruktur, som de facto innebär att Apoteket
            utvidgar sitt monopol från detaljist- till partimarknaden, eftersom
            det i stort sett uteslutande får kontroll över partimarknadens
            tjänster.
          </note>
          <note>
            Jag har mer att säga, men jag ser att min talartid rinner ut.
            Jag tror kanske inte att ministern behagar svara på mina frågor.
          </note>
          <note type="speaker">
            Anf. 23 Socialminister LARS ENGQVIST (s):
          </note>
          <note>
            Fru talman! Berit Adolfsson ska inte ge upp - jag försöker nog
            svara på de frågor jag får.
          </note>
          <note>
            Det viktigaste är att vi tydligen diskuterar tre saker, som möjligen
            i någon del vetter mot varandra.
          </note>
          <note>
            Men jag ser tre skilda problem.
          </note>
          <note>
            Den ena frågan är den här: Ska vi ha ett monopol när det gäller
            apoteken? Margit Gennser har entusiastiskt arbetat för att bryta
            upp monopolet och ersätta det med någonting annat. Jag menar att
            monopolet har varit till fördel för den svenska läkemedelsdistributionen.
          </note>
          <note>
            Det är rätt intressant att se hur påståendet om de dyra läkemedlen
            och att Sverige skulle ha internationellt sett höga läkemedelskostnader
            inte är korrekt. I
          </note>
          <note>
            den sammanställning som Socialstyrelsen gör vartannat år och
            som kom nu senast för någon månad sedan med statistik över svensk
            sjukvård visar det sig, vilket är ganska spännande, att såväl
            Belgien, Norge, Finland, Danmark, Holland, Tyskland, Storbritannien
            och Schweiz har väsentligt dyrare läkemedel. Bara för Schweiz
            del gäller att man har 30 % högre läkemedelspriser än vad Sverige
            har.
          </note>
          <note>
            Jag tycker inte att man med detta kan dra slutsatsen att monopolet
            när det gäller Apotekets verksamhet har varit till skada för den
            svenska sjukvården eller för patienterna. Det är det viktiga.
          </note>
          <note>
            Den andra frågan vi diskuterar är huruvida Apoteket AB kan aktualisera
            frågan om att etablera logistikcentrum, om det strider mot andra
            åtaganden eller mot några konkurrensregler. Jag kan bara säga
            att med min utgångspunkt tycker jag att det är bra att man har
            tagit det här initiativet. Jag blir lite överraskad över att man
            har haft så dålig samordning av sin logistikverksamhet. Nu har
            man tagit det här initiativet, och det prövas således av Konkurrensverket
            och av EU-kommissionen. Vi lär få svar hur de bedömer detta initiativ.
          </note>
          <note>
            Den tredje frågan är, om nu Apoteket bestämmer sig för att etablera
            ett antal logistikcentrum, om man ska ta sysselsättningspolitiska
            eller regionalpolitiska hänsyn. Jag tycker att det är vettigt
            att Apoteket tar sådana hänsyn innan man ska bestämma sig för
            lokalisering. Det bör alla företag göra. Men det är, som sagt
            var, en fråga som inte ligger på mitt bord och som i stor utsträckning
            ligger utanför debatten om logistikcentrum och Apotekets monopol.
          </note>
          <note type="speaker">
            Anf. 24 MARGIT GENNSER (m):
          </note>
          <note>
            Fru talman! Det där med konkurrens är en svår historia. Vi har
            ingen konkurrens på apoteksdetaljhandelssidan nu, utan vi har
            monopol. Schweiz, som nämndes och som jag råkar känna till mycket
            bra, har också haft mycket dålig konkurrens. Det har varit karteller
            både på apotekssidan och på läkemedelssidan. Man lyckades bryta
            upp det häromåret. Man hade en folkomröstning, och folket fick
            säga om de ville ha postorderhandel på apotekssidan. Folket sade
            ja, och priserna sjönk mycket kraftigt. Detta kom fram i en intervju
            som jag hade för något år sedan i
          </note>
          <note>
            Bern med chefen för motsvarigheten till Riksförsäkringsverket.
          </note>
          <note>
            Vi får vara lite försiktiga med jämförelserna. Jag skulle kunna
            ta upp land efter land på det här viset.
          </note>
          <note>
            Sverige har haft en mycket billig partihandel. Där har vi legat
            mycket lågt. Däremot har detaljhandeln inte varit helt effektiv.
            Där har man också lagt över oerhört mycket arbete på patienterna.
            Jag tycker inte att det är bra att en patient i Södertälje som
            ska hämta medicin en söndag måste åka in till Stockholm. Det är
            en dryg resa, på sex mil. Det kostar också, så vi har inte tagit
            med alla kostnaderna.
          </note>
          <note>
            Monopolet bör alltså tas bort.
          </note>
          <note>
            Apoteksbolaget vill utvidga monopolet genom logistikcentrum.
            Jag har förklarat hur.
          </note>
          <note>
            Min talartid har tagit slut.
          </note>
          <note type="speaker">
            Anf. 25 Socialminister LARS ENGQVIST (s):
          </note>
          <note>
            Fru talman! Jag har en liten kommentar till Berit
          </note>
          <note>
            Adolfsson. Formellt beslut är inte fattat om var dessa logistikcentrum
            ska ligga. Det är klart att beslutet inte kommer att fattas förrän
            man har fått frågan prövad av Konkurrensverket. Däremot har man
            gjort en avsiktsförklaring från Apotekets sida, nämligen att åtminstone
            fyra av dessa logistikcentrum ska ligga på de orter där regementen
            läggs ned av sysselsättningspolitiska och regionalpolitiska skäl.
            Men beslutet är ännu inte fattat, och avgörandet är inte gjort.
          </note>
          <note>
            Frågan är om detta är en utvidgning av monopolet eller inte.
            Innebär detta att partihandeln inte kan fortsätta? Kan partihandeln
            fortsätta genom att helt enkelt distribuera till logistikcentrumen,
            eller är partihandeln helt beroende av att också svara för distributionen
            till de enskilda apoteken? Det är grundfrågan.
          </note>
          <note>
            Jag kan inte förstå annat än att partihandeln - också de två
            företag som faktiskt delar på hela verksamheten - skulle kunna
            samarbeta med apoteken och fungera som partihandlare också med
            logistikcentrum. Men det är det som är frågan för Konkurrensverket.
            Vi får som sagt anledning att reflektera när vi får dess yttrande.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:136 om en nordisk miljöunion
          </note>
          <note>
            Anf. 26 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Eskil Erlandsson har frågat utrikesministern om vilka
            åtgärder hon avser att vidta för att utveckla möjligheten till
            flexibel integration och skapa en nordisk miljöunion. Arbetet
            inom regeringen är så fördelat att det är jag som ska svara på
            interpellationen.
          </note>
          <note>
            Jag håller med Eskil Erlandsson om att de gränsöverskridande
            miljöproblemen ger upphov till ett stort behov av samarbete över
            nationsgränserna.
          </note>
          <note>
            Miljöfrågorna har och har haft ett stort utrymme i de nordiska
            ländernas politik och under årtionden har vi i Norden samarbetat
            inom miljöområdet.
          </note>
          <note>
            Några av de tankar som Eskil Erlandsson tar upp i sin interpellation
            återfinns i det nordiska miljösamarbetet, t.ex. att samarbetet
            ska medföra större nordisk nytta än om länderna agerar var för
            sig. Principen om nordisk nytta omfattar även nordiskt agerande
            i internationella sammanhang som i lämpliga delar sker samordnat
            eller gemensamt. Vidare avses den inom
          </note>
          <note>
            Norden högsta tillämpade ambitionsnivån ge vägledning åt både
            det nationella miljöarbetet och det nordiska agerandet i internationella
            miljösammanhang.
          </note>
          <note>
            Under hösten togs ett nytt nordiskt miljöhandlingsprogram fram.
            På de nordiska statsministrarnas uppdrag utarbetades också en
            strategi för hållbar utveckling i Norden. De områden som omfattas
            är sådana där Norden har särskilt goda förutsättningar att nå
            resultat och där det nordiska samarbetet skapar ett särskilt mervärde.
            Nordiska rådet anordnar även ett särskilt temamöte om hållbar
            utveckling - Ett bärkraftigt Norden - i Oslo den 2-3 april i år.
          </note>
          <note>
            Det nordiska miljösamarbetet fungerar enligt min mening mycket
            bra både i sak och politiskt. Eskil
          </note>
          <note>
            Erlandssons förslag om att bilda en nordisk miljöunion är i praktiken
            redan i det närmaste genomfört och det finns därför inget behov
            av att ytterligare formalisera det nordiska miljösamarbetet. Jag
            kan också nämna att flera nordiska institutioner gör stor nytta
            i miljösamarbetet, bl.a. det nordiska miljöfinansieringsbolaget
            och den nordiska investeringsbanken.
          </note>
          <note>
            Vad gäller klimatfrågan skulle jag vilja understryka att det
            inom ramen för det nordiska ministerrådet och Baltic Sea Region
            Energy Cooperation - BAS-
          </note>
          <note>
            REC - redan pågår ett integrationsarbete på klimatområdet. Arbetet
            går ut på att utveckla planerna på ett försöksområde - en testing
            ground - för de flexibla mekanismerna i Östersjöområdet.
          </note>
          <note type="speaker">
            Anf. 27 ESKIL ERLANDSSON (c):
          </note>
          <note>
            Fru talman! Låt mig börja med att tacka miljöministern för svaret,
            även om jag anser att ministern på något sätt missat kärnan i
            interpellationen. Onekligen är det så att samarbete över nationsgränserna
            är nödvändigt för att komma till rätta med många av de miljöproblem
            som människan skapat och kommer att skapa.
          </note>
          <note>
            Jag är medveten om att det inom Norden och i
          </note>
          <note>
            Östersjöregionen pågår en mängd olika samarbeten på olika områden
            - bl.a. på miljösidan. Men det är här jag menar att ministern
            missar poängen med interpellationen och de tankar som förs fram
            i densamma.
          </note>
          <note>
            Genom ett djupt samarbete kan de nordiska länderna bättre än
            nu driva övriga EU och Europa framför sig vad gäller miljöområdet.
            Vad ministern pratar om i sitt svar är ju bara vad det nuvarande
            arbetet har för nytta för de nordiska länderna.
          </note>
          <note>
            Den nordiska miljöunionen är ett exempel på en flexibel integration,
            precis som t.ex. EMU anses vara.
          </note>
          <note>
            Det skulle innebära att Norden verkligen skulle kunna gå före
            på miljöområdet, något som med dagens utformning av EU inte alltid
            är möjligt.
          </note>
          <note>
            Jag vill på intet sätt hålla med miljöministern om att det jag
            efterlyser i min interpellation i praktiken är uppfyllt. Den nordiska
            rösten måste göras starkare på flera områden, varav miljöområdet
            torde vara ett av de viktigaste. För inte kan väl miljöministern
            mena att den nordiska rösten alltid är enad och stark vad gäller
            miljöfrågor och deras integration i alla samhällssektorer i vårt
            samhälle?
          </note>
          <note>
            Norden är till sin folkmängd ett litet område, och det gör behovet
            av att ingå allianser och av att skapa slagkraftiga samarbeten
            än större än för länder och områden som har flera gånger större
            befolkning än vad vi har här hos oss.
          </note>
          <note>
            Ett mer formaliserat samarbete i form av en miljöunion skulle
            kunna ge oss den styrka som behövs för att driva andra framför
            oss vad gäller en verkningsfull och långsiktig politik för en
            hållbar utveckling.
          </note>
          <note>
            Anf. 28 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag känner mig plötsligt lite osäker på vad Eskil
            Erlandsson syftar till med sin interpellation.
          </note>
          <note>
            Vad gäller flexibel integration inom ramen för EU-
          </note>
          <note>
            samarbetet kan man naturligtvis tänka sig att de nordiska EU-länderna
            går före. Jag har faktiskt lekt med den tanken själv. En nackdel
            med det är att den unionen, om man nu ska kalla det en union,
            inte skulle kunna omfatta Norge och Island utan endast Finland,
          </note>
          <note>
            Sverige och Danmark såsom EU-medlemmar.
          </note>
          <note>
            Det vi har nu är ett mycket intensivt samarbete som inte bara
            omfattar de traditionella nordiska länderna inklusive Norge och
            Island utan också innebär ett väldigt gott samarbete och goda
            kontakter med
          </note>
          <note>
            Grönland och Färöarna, vilket jag ser som en stor fördel i detta
            samarbete.
          </note>
          <note>
            Jag hoppas att Eskil Erlandsson förtydligar sin ambition i nästa
            inlägg. Är det en flexibel integration inom EU som avses finns
            de nackdelar som jag har nämnt. Är det en bredare union som avses
            menar jag att vi har kommit väldigt långt i riktning mot att etablera
            en sådan, om man nu vill kalla det union.
          </note>
          <note>
            En viktig poäng hos Eskil Erlandsson, som jag verkligen skriver
            under på, är behovet för de mer avancerade länderna i miljöpolitiken
            att, som Eskil
          </note>
          <note>
            Erlandsson uttryckte det, driva de andra länderna framför sig.
            Jag kan lova Eskil Erlandsson att det EU-
          </note>
          <note>
            samarbete vi har fungerar väldigt mycket på det sättet. De nordiska
            länderna är tillsammans med ytterligare några medlemsländer lite
            grann av föredömen och verkar väldigt mycket för att försöka driva
            på de andra länderna och få dem med på mer progressiva inriktningar
            i miljöpolitiken.
          </note>
          <note>
            Det är möjligt att man kan göra mer i det avseendet, men jag
            lovar Eskil Erlandsson att EU-
          </note>
          <note>
            samarbetet fungerar så särskilt, tror jag man kan säga, på just
            miljöområdet.
          </note>
          <note type="speaker">
            Anf. 29 ESKIL ERLANDSSON (c):
          </note>
          <note>
            Fru talman! Låt mig börja med att säga att jag på något sätt
            tycker att dagens interpellationsdebatt liknar miljöministerns
            debattinlägg i Dagens Nyheter under den gångna helgen. Det verkar
            inte riktigt som om miljöministern vill ta till sig eller har
            förstått vad jag skrev om i min interpellation, på samma sätt
            som miljöministern såvitt jag förstår inte förstod vad vi skrev
            i vår DN Debatt-artikel. Men det är knappast någonting jag kan
            göra någonting åt.
          </note>
          <note>
            Det är mot bakgrund av just utformningen av EU
          </note>
          <note>
            som en flexibel integration i en nordisk miljöunion blir spännande,
            anser jag, och öppnar möjligheter för en framåtsyftande politik
            där miljön integreras i alla samhällssektorer.
          </note>
          <note>
            Jag ser det som viktigt att den flexibla integrationen inte bara
            kommer att handla om ekonomi och handelsfrågor, som nu är fallet
            när det gäller exempelvis den tyska utrikesministerns uttalanden.
            Miljöfrågorna och deras genomsyrande av alla sektorer i samhället
            måste få en större tyngd. En nordisk miljöunion är, som jag ser
            det, ett första steg i detta.
          </note>
          <note>
            Även om miljöministern låter påskina att allt är bra på miljösidan
            måste det ändå, miljöministern, finnas saker och ting som kan
            göras bättre och framföras med bättre kraft och större tyngd.
            Jag tror att en nordisk miljöunion är ett sätt att göra de här
            sakerna bättre så att vi på så sätt kan få en bättre tyngd bakom
            oss och kan skjuta de andra länderna framför oss, som vi dessutom
            tycks vara överens om.
          </note>
          <note>
            En annan sak är att en nordisk miljöunion skulle kunna betyda
            mycket för de nordiska företagen, som skulle kunna sporras på
            ett bättre sätt än i dag för att ta fram bättre produkter och
            bättre tjänster till de invånare som bor i våra nordiska länder
            men också för att vi ska kunna bli nettoexportörer av en renodlad
            miljöteknik och inte som vi är i dag nettoimportörer.
          </note>
          <note>
            Detta säger jag med tanke på att vår regering, som miljöministern
            ingår i, inte än har skjutit till de pengar som behövs för att
            vi ska komma ifrån de saker som Miljöexportutredningen föreslog
            en gång. Det kanske vi skulle kunna göra om vi slog oss samman
            i en nordisk miljöunion med våra grannar.
          </note>
          <note>
            Anf. 30 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Eskil Erlandsson känner mig tillräckligt väl för
            att inse att jag inte tycker att allting är okej inom miljöområdet.
            Det finns många stora brister, och det finns all anledning i världen
            att försöka att utveckla miljöpolitiken, inte minst utveckla det
            internationella miljösamarbetet i Norden, i Europa, i världen.
            Jag lägger ned ganska mycket av min tid och mitt engagemang på
            just detta.
          </note>
          <note>
            Jag fick inte riktigt något svar från Eskil Erlandsson på vad
            han avser. Handlar det om en flexibel integration inom EU där
            inte Norge och Island, för att inte tala om Grönland och Färöarna
            - Färöarna kommer in indirekt via Danmark än så länge - kan vara
            med? Eller talar vi om en nordisk miljöunion för hela
          </note>
          <note>
            Norden? Om vi talar om det sist nämnda är det väldigt svårt att
            förena den tanken med interpellationen, som utgår från den flexibla
            integrationen inom EU.
          </note>
          <note>
            Och talar vi om det sist nämnda alternativet hävdar jag att vi
            har kommit långt i riktning mot vad som skulle kunna kallas för
            en nordisk miljöunion, där vi inte minst har funderat på, diskuterat
            och utvecklat en hållbarhetsstrategi för att integrera miljöhänsynen
            inom alla sektorer.
          </note>
          <note>
            Sedan frågan om miljöexport. Jag tycker också att det är väldigt
            viktigt att försöka stimulera miljöteknik för vår egen skull men
            också för att hävda oss på exportmarknaden. Jag tror inte att
            det är så illa att vi är nettoimportörer av miljöteknik. Jag har
            framfört det till de olika organisationer som ansvarar för miljöteknikexporten,
            och de protesterar mot den beskrivningen. Dessutom ser vi i dag
            en ganska positiv utveckling när det gäller miljöteknikexporten.
          </note>
          <note>
            Jag är naturligtvis mottaglig för alla tänkbara idéer från Eskil
            Erlandsson om vad vi skulle kunna göra ytterligare för att förstärka
            det här viktiga området.
          </note>
          <note type="speaker">
            Anf. 31 ESKIL ERLANDSSON (c):
          </note>
          <note>
            Fru talman! Vad gäller den flexibla integration som jag talat
            om kan jag säga att när vi talar om EU-
          </note>
          <note>
            sammanhang förutsätter vi självklart att länderna är med i den
            gemensamma unionen. Vi kan inte vända oss till dem som inte har
            blivit medlemmar i vår union ännu. Det utesluter i sig de länder
            som inte är med, men det hindrar ändå inte att vi även framgent
            kan ha och ska ha ett samarbete med de länder som ännu inte har
            valt att vara med i den europeiska unionen.
          </note>
          <note>
            Jag hoppas att miljöministern tar den här interpellationen på
            allvar, för den är ämnad att rikta uppmärksamheten på en problematik
            som jag tror att vi kommer att få brottas med under överskådlig
            framtid.
          </note>
          <note>
            Det är inte okej på alla de områden som vi talar om när vi diskuterar
            miljö i olika sammanhang, utan det gäller att vi driver frågorna,
            gör det fort och gemensamt, och detta därför att vi i det europeiska
            perspektivet är väldigt små. Vi har därvid inte den talan som
            de idéer som vi för fram med jämna mellanrum egentligen borde
            förtjäna.
          </note>
          <note>
            Anf. 32 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tror att det finns väldigt stora risker med att
            nu skapa en nordisk miljöunion inom EU
          </note>
          <note>
            och alltså definitionsmässigt utesluta Island och Norge från
            det samarbetet. Jag tror att det skulle innebära väldigt stora
            risker för det nordiska samarbetet när vi i själva verket nu försöker
            ha en bra kontakt och bra diskussioner med Norge och Island när
            det gäller EU-
          </note>
          <note>
            politiken så att de kan finnas med och genom oss ta del av politiken,
            påverka den, följa med vad som händer och ändå ha en diskussion
            med de nordiska länder som är EU-medlemmar.
          </note>
          <note>
            Jag sade tidigare att jag är intresserad av att fundera på om
            flexibel integration kan vara någonting att satsa på inom miljöområdet.
            Då är det naturligtvis
          </note>
          <note>
            Danmark, Finland och Sverige som tillhör de länder som skulle
            kunna ingå i en grupp som ligger lite framför de andra. Men det
            är fler länder också. I en sådan integration tror jag inte att
            man ska sätta gränsen vid Norden, utan man ska naturligtvis försöka
            få med t.ex. ett sådant relativt framgångsrikt miljöland som Holland
            i det samarbetet. Då får vi något helt annat än den nordiska union
            som Eskil Erlandsson beskriver i sin interpellation.
          </note>
          <note>
            Jag tror starkt på värdet av ett ytterligare fördjupat miljösamarbete
            inom Norden. Jag tror att vi ska gå vidare på den modell som vi
            har valt, intensifiera det ytterligare, samarbeta både när det
            gäller EU-
          </note>
          <note>
            politiken och när det gäller den globala miljöpolitiken. Vi hade
            ett väldigt gott samarbete inom Norden i det globala miljömöte
            som ägde rum i Nairobi i förra veckan om att söka oss fram på
            det sättet.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:162 om strandskydd
          </note>
          <note>
            Anf. 33 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Carina Adolfsson Elgestam har frågat mig om jag är
            beredd att verka för att en översyn av dispensreglerna vad gäller
            camping- och turiststugor kommer till stånd.
          </note>
          <note>
            Jag vill inledningsvis säga att jag delar uppfattningen att vår
            allemansrätt är i det närmaste unik i världen. Tillgång till stränder
            längs sjöar och vattendrag, liksom längs kusterna och skärgårdarna,
            uppfattas som en viktig del av allemansrätten. Stränderna är en
            av de mest värdefulla tillgångarna för rekreation och friluftsliv
            i alla dess former, och det finns all anledning att tro att kommande
            generationer kommer att vara lika benägna som vi att söka sig
            till orörda stränder.
          </note>
          <note>
            Strandområdena är även betydelsefulla för det växt- och djurliv
            som är beroende av vattenmiljöer.
          </note>
          <note>
            Strändernas ekologiska betydelse ligger främst i att de är en
            viktig spridningslokal. För den biologiska mångfalden är vissa
            områden särskilt skyddsvärda, t.ex. havsstrandängar med stor betydelse
            som häcknings- och rastplats för många fågelarter och med en vegetation
            av salttåliga arter som saknas i inlandet.
          </note>
          <note>
            Det är mot denna bakgrund bestämmelserna om strandskydd kommit
            till. De finns numera i miljöbalken och innebär i huvudsak följande.
          </note>
          <note>
            Strandskyddet omfattar generellt land- och vattenområde intill
            100 meter från strandlinjen men kan utvidgas till högst 300 meter
            om det behövs för att tillgodose något av strandskyddets syften.
            Strandskyddet syftar till att trygga förutsättningarna för allmänhetens
            friluftsliv och till att bevara goda livsvillkor på land och i
            vatten för växt- och djurlivet.
          </note>
          <note>
            Inom strandskyddsområdet är det därför förbjudet att bl.a. uppföra
            ny byggnad eller anläggning. Undantag från detta förbud kan medges
            om det finns särskilda skäl. Beträffande möjligheten att få undantag
            sägs dock i propositionen till miljöbalken att tillämpningen ska
            vara restriktiv.
          </note>
          <note>
            Stränderna hyser alltså stora värden samtidigt som många, delvis
            motstående, intressen koncentreras till denna zon. De möjligheter
            till friluftsliv, bad och fiske som dessa områden ger innebär
            att de är attraktiva för turismen. Turismen i sin tur har stor
            betydelse för glesbygden och dess möjligheter till sysselsättning.
            Turismens intresse av att nyttja stränderna som en resurs och
            intresset av att bevara strändernas unika värden måste dock samverka
            eftersom intressena är ömsesidigt beroende. Det innebär att camping-
            och turistanläggningar bör utformas så att skada på naturmiljön
            inom strandskyddsområdet så långt möjligt motverkas och begränsas.
          </note>
          <note>
            Det exempel som Carina Adolfsson Elgestam nämner i sin fråga
            avser ett ärende angående upphävande av strandskydd i Kronobergs
            län som för närvarande bereds inom Regeringskansliet. Ärendet
            avser en turistanläggning med uthyrningsstugor vid sjön Vasen
            i Lessebo kommun. Jag kan naturligtvis inte föregripa regeringens
            kommande beslut och ge något besked om resultatet av prövningen
            i detta eller i andra enskilda fall. Detta gäller även ärendet
            i
          </note>
          <note>
            Nacka som avser en ännu inte antagen detaljplan.
          </note>
          <note>
            Däremot vill jag allmänt framhålla att allmänhetens tillträde
            till den stadsnära naturen är viktig.
          </note>
          <note>
            Jag kan inte oreserverat dela interpellantens uppfattning att
            en stugby vid en sjö inte skulle innebära en inskränkning i andra
            människors tillträde till området. Dessutom avses med strandskyddet
            även att skydda växt- och djurlivet. Min uppfattning är också
            att en förutsättning för en utveckling av turismen i glesbygden
            delvis beror av hur man förmår bevara de värden som ligger bakom
            reglerna om strandskydd.
          </note>
          <note>
            Jag är övertygad om att det i många fall går att bygga stugbyar
            på ett sätt som är förenligt med strandskyddet. Bedömningen av
            om undantag från strandskyddet ska medges måste dock ändå göras
            efter en avvägning av intressena i det enskilda fallet.
          </note>
          <note>
            När det gäller frågan om strandskydd har jag givetvis uppmärksammat
            den diskussion som under senare tid pågått om bl.a. den praktiska
            tillämpningen av strandskyddsbestämmelserna och då inte minst
            tillämpningen i glesbygdsområden. Av den anledningen avser regeringen
            att ge Naturvårdsverket i uppdrag att kartlägga och analysera
            tillämpningen av strandskyddsbestämmelserna samt omfattningen
            och utformningen av länsstyrelsernas beslut om delegation av dispensbefogenhet
            till kommunerna. Efter en sådan kartläggning och analys är jag
            beredd att ta ställning till om och i så fall vilka åtgärder som
            kan behöva vidtas när det gäller bestämmelserna om bl.a.
          </note>
          <note>
            dispensreglerna för strandskydd.
          </note>
          <note>
            Anf. 34 CARINA ADOLFSSON ELGES-
          </note>
          <note>
            TAM (s):
          </note>
          <note>
            Fru talman! Jag vill börja med att tacka miljöministern för svaret
            på min interpellation. Jag vill också inledningsvis säga att det
            inte är lagstiftningen om strandskyddet som jag vill att man ska
            se över, utan det är tillvägagångssättet för hur dispenser kan
            medges, och att man då tar regional och lokal hänsyn.
          </note>
          <note>
            Av den anledningen är det positivt att ministern är beredd att
            ge Naturvårdsverket i uppdrag att kartlägga och analysera tillämpningen
            av strandskyddsbestämmelserna. Min förhoppning är då att man även
            kartlägger och analyserar de lokala förutsättningarna. Det svenska
            landskapet ser så väldigt olika ut i olika delar av landet. Därför
            tycker jag att det är viktigt att man tar hänsyn till det när
            man har ett dispensärende och det behandlas.
          </note>
          <note>
            I mitt län, Kronoberg, exempelvis så har vi 650
          </note>
          <note>
            mil strandlinje. Ytterst lite av den är bebyggd. I min interpellation
            försökte jag belysa ett av de hinder som finns för samhällsbyggande
            och utveckling i glesbygden. Det pågår i dag en befolkningsomflyttning
            i landet från glesbygds- till tillväxtorter. Trots att vi i
          </note>
          <note>
            Kronoberg har hög sysselsättning och mycket låg arbetslöshet
            så flyttar invånarna till andra regioner.
          </note>
          <note>
            En av orsakerna är säkert att vi är ett utpräglat industrisamhälle.
            Många av ungdomarna ser ingen framtid i de traditionella arbetena.
          </note>
          <note>
            För oss som vill bo kvar i Kronoberg och i glesbygden så måste
            det finnas alternativa sysselsättningar till industrin. En sådan
            kan vara turistnäringen. För att kunna vända den negativa utvecklingen
            på många småorter fordras det att man tar regional hänsyn. Ett
            sätt är att kommunerna i sina översiktsplaner arbetar mer långsiktigt
            och gör en inventering av mer eller mindre känsliga sjö- och rekreationsområden
            som kan vara lämpliga för dispenser från strandskyddet. I
          </note>
          <note>
            dessa undersökningar måste man självfallet också beakta betydelsen
            för växt- och djurlivet och att man inte inskränker människornas
            tillträde till området.
          </note>
          <note>
            Jag tror ändå att vi i vårt översiktsplanarbete på något sätt
            lyfter in de frågorna. Där kan det finnas möjlighet att ta den
            regionala hänsynen.
          </note>
          <note>
            I de fall då eventuellt undantag från strandskyddslagen föreligger
            så måste man också ta hänsyn till vad som är funktionellt och
            vad som är tekniskt.
          </note>
          <note>
            Det är därför angeläget att öka kunskaperna inom plan- och miljövården
            och att kommunerna arbetar mer förebyggande i sitt plan- och detaljplanarbete.
          </note>
          <note>
            Ibland kan det handla om antal meter hit eller dit.
          </note>
          <note>
            Det kan inte vara det som är det allra viktigaste, utan det viktigaste
            är att vi har en öppen strandlinje dit både människor och djur
            har möjlighet att komma.
          </note>
          <note>
            Det handlar också om att där det redan är bebyggt i dag så är
            det betydligt enklare att få dispens för ökat byggande. Det gäller
            bl.a. det som kallas för lucktomter. I och med att det är lättare
            att få dispens för lucktomter kan man fråga sig om det på det
            sättet blir lättare med tillgängligheten. På något sätt kan jag
            uppleva att tillgängligheten kan bli mindre.
          </note>
          <note>
            Om vi skapar förutsättningar med hänsyn tagen till de lokala
            förutsättningarna så tror jag att vi kan skapa ett rikt friluftsliv
            med avkoppling och förnöjelse för såväl människor som djur och
            såväl kommuninvånare som turister.
          </note>
          <note type="speaker">
            Anf. 35 HARALD NORDLUND (fp):
          </note>
          <note>
            Fru talman! Problemet med tillämpningen av strandskyddsbestämmelserna
            är enligt min och Folkpartiets mening inte i första hand att det
            är svårigheter att få dispensansökningar beviljade, utan svårigheterna
            är att oerhört många dispenser har beviljats. Det var ju också
            miljöministern inne på.
          </note>
          <note>
            Jag deltar i debatten därför att jag vill diskutera med miljöministern
            den del av svaret som handlar om att regeringen ska se över detta,
            men som andas att man ska se över det i syfte att underlätta.
            Jag hoppas att en sådan tolkning är felaktig och att översynen
            mycket väl också kan landa i ett ställningstagande om att försvåra
            möjligheterna till dispenser. Det är nämligen det som är problemet
            i dag.
          </note>
          <note>
            Lagstiftningen och de hårda skrivningarna i miljöbalken till
            trots har oerhört många dispenser beviljats. Man har alltså successivt
            urholkat strandskyddet.
          </note>
          <note>
            Enligt vår mening är det illa med tanke på den nyckelroll som
            strandområden har - och som miljöministern också mycket riktigt
            pekade på - för fågelliv och fiske och för att det ska gå att
            använda sig av allemansrätten. Man gör också attraktiviteten för
            många orter större tack vare att man ser till att bevara just
            strandskyddet.
          </note>
          <note type="speaker">
            Anf. 36 ESKIL ERLANDSSON (c):
          </note>
          <note>
            Fru talman! Strandskyddet syftar till att trygga förutsättningarna
            för allmänhetens friluftsliv och till att bevara goda livsmiljöer
            på land och i vattnet för växter och djur. Därom kan vi vara överens.
            Miljöministern har också sagt att dispens från det förbud som
            strandskyddet är kan medges om det finns särskilda skäl.
          </note>
          <note>
            Jag skulle vilja ta upp en sak, och ställa en fråga till miljöministern.
            Är inte miljöministern och regeringen nu mogna för att överväga
            om man inte skulle kunna lyfta ned beslutsfattandet kring dispensgivning
            från strandskyddet från den nationella nivån till den folkvalda
            församlingen primärkommunen?
          </note>
          <note>
            Det skulle för det första stärka den kommunala demokratin - den
            offentliga demokratin. För det andra skulle det ge en möjlighet
            för kommuner inom vilkas kommungränser det inte finns s.k. nationella
            intressen att ta till vara att utveckla sina bygder på ett sätt
            som många kommuner i dag behöver för att de över huvud taget ska
            kunna fortleva på lite längre sikt. Befolkningsutvecklingen är
            ju ytterst besvärande i bra många kommuner i vårt stora och avlånga
            land.
          </note>
          <note>
            Jag tror att ett lokalt beslutsfattande kring denna fråga om
            strandskyddet skulle ge en möjlighet för många av dessa kommuner
            att vända en mycket tråkig och negativ utveckling som man ser
            i dessa kommuner.
          </note>
          <note>
            Carina Adolfsson Elgestam har ju på ett förtjänstfullt sätt,
            tycker jag, redovisat hur problematiken ser ut i vårt hemlän där
            vi har bra många mil strandområden som skulle kunna användas för
            annat än det som strandskyddet egentligen har tillkommit för,
            nämligen att bereda allmänheten tillträde. Det skulle kunna utvecklas
            genom att man där lokalt finge besluta om hur man vill utveckla
            dessa strandområden.
          </note>
          <note type="speaker">
            Anf. 37 ULLA-BRITT HAGSTRÖM (kd):
          </note>
          <note>
            Fru talman! Jag vill instämma i Carina Adolfsson
          </note>
          <note>
            Elgestams försök att vända den negativa utvecklingen i småorter.
            Jag är beredd att gå så långt att man också ska kunna pröva strandskyddet
            för åretruntboende i glesbygdsområden med mycket sjöar och stränder.
          </note>
          <note>
            Om hela Sverige ska leva, måste vi kunna ta mycket mera regionala
            hänsyn. Om vi låter flyttlass på flyttlass gå från landsbygden,
            kommer infrastruktur vad gäller vägar och framkomlighet också
            att försämras.
          </note>
          <note>
            Jag besökte i fredags Länsstyrelsen i Luleå. Det framkommer mycket
            tydligt i Haparanda och i Tornedalen hur olika bestämmelser präglar
            olika nationer. Vid finska gränsen kan bebyggelsen gå ned till
            vattnet. I Sverige gäller 300 eller 100 meter. Därför är det positivt
            att miljöministern avser att kartlägga och analysera tillämpningen
            av strandskyddet i glesbygdsområdena. Det är i dag kommunerna
            som ger dispenserna. Men det har visat sig att alltfler dispenser
            överklagas av Naturvårdsverkets experter.
          </note>
          <note>
            Fru talman! Vi måste finna nya vägar för att få människor intresserade
            att bosätta sig på landsbygden. Strandskyddet ger i dag ett stort
            skydd av områden som är av intresse för naturvården. Strandskyddet
            skyddar allemansrätten. Så långt är ministern och jag överens.
            Men om vi utarmar landsbygden minskar också allemansrätten i betydelse.
            Det blir alltför få människor på alltför glesa områden och många
            sjöar som över huvud taget knappast någon besöker. En medelväg
            skulle kunna vara att stränder av måttligt intresse för det rörliga
            friluftslivet kan få bebyggelse
          </note>
          <note>
            50 meter från stranden. I anslutning till strandområden vid befintliga
            bebyggelsegrupper skulle, vilket
          </note>
          <note>
            Carina Adolfsson Elgestam var inne på, enstaka nya bostadshus
            kunna få byggas. Här kan berörda kommuner ansvara för en fördjupning
            av översiktsplanen.
          </note>
          <note>
            Därför är det positivt att Naturvårdsverket samlar in erfarenheter
            för en mer nyanserad tillämpning som också kan ge en mer tillämpad
            anpassning efter ortsförhållanden. Det är dock tveksamt att Naturvårdsverket
            har besvärsrätt över kommunerna. Jag håller med Eskil Erlandsson
            i fråga om detta. Här bör det kommunala självstyret gälla. Rätten
            att medge undantag kan överföras till kommunerna och länsstyrelserna
            för att få in det regionala intresset. De skulle kunna erhålla
            en prövningsrätt liknande den som finns enligt 12 kap. plan- och
            bygglagen.
          </note>
          <note>
            Fru talman! Det är viktigt att de strandområden som är mest värdefulla
            för friluftslivet inventeras. De som saknar betydelse för friluftslivet
            måste också redovisas. För de värdefulla stränderna kan orsaken
            till att de är viktiga för det rörliga friluftslivet anges, t.ex.
            strövområde, fiske, båtuppläggningsplats, vacker landskapsbild,
            osv. Men i miljöministerns svar framkom inte någon parameter för
            i vilka fall ministern skulle vara beredd att ändra dispensreglerna
            för strandskyddet. Har miljöministern i dag något svar på detta?
          </note>
          <note>
            Anf. 38 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag gläder mig åt att det åtminstone från de flesta
            deltagarna i debatten finns ett väldigt starkt stöd för de grundläggande
            tankarna med strandskyddet. Det är viktigt att också se strandskyddet
            som något som vi inte bara förfogar över i den generation som
            är aktiv nu. Det enda sättet att för framtiden skydda de omistliga
            stränder som vi har, om än väldigt många sjöar och väldigt långa
            kuster, är att ha en restriktiv tillämpning av dessa regler och
            att ha tuffa och starka regler.
          </note>
          <note>
            Jag blev däremot lite orolig över Ulla-Britt
          </note>
          <note>
            Hagströms inlägg, därför att jag tyckte att det var många av
            hennes resonemang som i sin förlängning avsevärt skulle urholka
            det strandskydd som vi har i dag. Att generellt - i fråga om detta
            är jag också lite orolig när det gäller Eskil Erlandsson - lägga
            beslutsmöjligheterna helt och hållet på kommunerna tror jag skulle
            få ganska besvärliga effekter i vissa delar av landet. Man kan
            möjligen t.o.m. säga att ett av problemen i dag där man har tillåtit
            mycket strandbebyggelse har varit att man har haft mycket frikostiga
            dispensmöjligheter. Vi har ju delar i Sverige där man nästan inte
            kan hitta någon strandremsa som inte på något sätt är bebyggd.
            I fråga om detta håller jag med Carina Adolfsson Elgestam om att
            det ser ut på olika sätt i olika delar av landet. Det gäller inte
            bara fördelningen mellan glesbygdsbebyggelse och tätortsbebyggelse
            utan också hur strandskyddet faktiskt har tillämpats. Jag förstår
            de människor som bor i glesbygden och lever med tuffa regler för
            strandskyddet och kommer till Stockholms skärgård och ser hur
            man har hanterat stränderna i denna unika miljö där det är oerhört
            exploaterat och väldigt strandnära bebyggelse.
          </note>
          <note>
            Man har gjort en undersökning av hur generösa kommunerna är när
            det gäller dispensgivning när de har den möjligheten jämfört med
            länsstyrelserna i deras bedömningar. Och den tyder på att kommunerna
            är betydligt generösare, eller, om man så vill, mer släpphänta
            när de har denna dispensmöjlighet.
          </note>
          <note>
            Jag vill också till Ulla-Britt Hagström säga att det inte är
            något problem som jag ser det att Naturvårdsverket har en överklagandemöjlighet.
            Problemet är att
          </note>
          <note>
            Naturvårdsverket inte har resurser att överklaga så mycket som
            jag tycker vore rimligt. Det gör att det bara är enstaka strandskyddsbeslut
            som blir överklagade och därmed prövade på regeringsnivå. Och
            en av de tankar som jag har när jag ska göra denna översyn är
            att se till att vi får en dispenssituation som är lite bättre
            kontrollerad och där jag kan ha lite större förtroende för att
            resultatet av det blir bra och rättvist också mellan olika delar
            av Sverige.
          </note>
          <note>
            Anf. 39 CARINA ADOLFSSON ELGES-
          </note>
          <note>
            TAM (s):
          </note>
          <note>
            Fru talman! Jag tycker att det är bra att miljöministern nämner
            denna frikostighet och exploatering av bl.a. Stockholmsområdet
            och vad som har hänt historiskt. Jag kan spontant säga att det
            som vi som bor i glesbygden upplever är att vi får lida för att
            man på vissa håll har bebyggt nästan varenda meter med bostäder
            och att man kanske inte ens når stranden.
          </note>
          <note>
            I sitt svar har miljöministern också skrivit om vilken betydelse
            turismen i glesbygden har för sysselsättningen. Det är ganska
            enkelt att räkna på detta.
          </note>
          <note>
            Man kan tänka sig en liten by eller ett litet samhälle med ett
            par hundra invånare där det kanske är svårt att få butiken att
            gå runt. Som en konsekvens av detta kanske den läggs ned. I södra
            Sverige har vi många danska och tyska turister. Och jag tycker
            att det är bra om vi kan få dem att komma till våra små byar och
            samhällen och handla i våra butiker, vilket påverkar omsättningen.
            På det viset kanske butiken kan leva vidare. Men det har också
            betydelse för turismen och bebyggelsen. Om vi kan bygga små gäststugor,
            övernattningsstugor, där t.ex. de danska och tyska turisterna
            kan övernatta så kan vi ta betalt för det. På det sättet får vi
            tillbaka pengar. I dag har många av dessa turister husbilar som
            de kör ned ända till strandkanten och övernattar där helt gratis.
            Vi smålänningar är ju ganska kända för att vara snåla. På detta
            sätt skulle vi kunna tjäna mer pengar på turisterna. Och det tycker
            jag att Sverige som land ska bli bättre på.
          </note>
          <note type="speaker">
            Anf. 40 HARALD NORDLUND (fp):
          </note>
          <note>
            Fru talman! Problemet i dag när det gäller överklaganden av dispensbeslut
            är ju inte att Naturvårdsverket i ett stort antal fall överklagar
            och vinner sådana överklaganden. Problemet är ju delvis att man
            inte hinner överklaga, men det handlar också om att det är en
            mycket krånglig process att få ett dispensbeslut ändrat. Så i
            hög grad är det som gäller i realiteten fråga om lokala beslut
            i dag. Att man ytterligare skulle flytta ut det här och få en
            större omfattning av dispenser är inte någonting som gynnar naturvården,
            friluftslivet och den biologiska mångfalden. Jag vill se åtgärder
            från regeringens sida som syftar till att strama åt dispensmöjligheterna
            ytterligare.
          </note>
          <note type="speaker">
            Anf. 41 ESKIL ERLANDSSON (c):
          </note>
          <note>
            Fru talman! Kommunerna i Sverige sköter sedan lång tid tillbaka
            bygglovsprövningen. Det finns ett s.k. kommunalt planmonopol.
            Därmed tycker jag att vi från samhällets sida i övrigt har sagt
            att kommunerna är bäst på att planera inom sina kommunala gränser.
            Därtill finns det lagkrav sedan ett tiotal år tillbaka om att
            varje kommun ska göra en översiktsplan över hela den yta som kommunen
            omspänner, men det man inte får hantera är strandskyddsdispensen.
          </note>
          <note>
            Jag tror att förnuftiga kommunalkvinnor och kommunalmän, om de
            fick möjligheter, skulle kunna hantera även den frågan och därmed
            bidra till utvecklingen i sina respektive kommuner. Jag vill alltså
            vädja till miljöministern att åtminstone överväga att flytta den
            här frågan också till den demokratiskt valda församlingen, primärkommunen.
          </note>
          <note type="speaker">
            Anf. 42 ULLA-BRITT HAGSTRÖM (kd):
          </note>
          <note>
            Fru talman! Jag tror nog att miljöministern och jag är överens
            om att vi ska skydda omistliga stränder, att vi ska ha tuffa och
            starka regler och att vi inte ska urholka strandskyddet generellt.
            Det är inte så jag känner. Men jag är också smålänning, och jag
            vet hur mycket sjöar det finns ute i landet, på många olika håll
            i glesbygden där folk inte bor. Och vi måste ju se till att vi
            kan göra de här områdena mera levande genom att ta till vara den
            vackra natur som vi har.
          </note>
          <note>
            Jag tror att kommuner i samförstånd med länsstyrelser ska kunna
            göra någonting bra av det här och att
          </note>
          <note>
            Naturvårdsverket skulle kunna vara en kunskapskälla, stå för
            uppföljning osv. Man skulle ha kunskapen, så att kommuner kan
            vända sig till Naturvårdsverket mer för att få rådgivning.
          </note>
          <note>
            Man ser ju hur otroligt olika det är i landet. När
          </note>
          <note>
            Bo01 invigs kommer vi ju att se att man i hamnen i
          </note>
          <note>
            Malmö bor ända ute i vattnet. Det har t.o.m. diskuterats hur
            man ska kunna stänga dörrarna i det sista huset om det blir en
            väldig blåst t.ex. Samtidigt har vi då stora vackra vidder i landet
            långt upp i norr. Vi har
          </note>
          <note>
            Småland. Vi har Värmland. Jag menar absolut inte att vi ytterligare
            ska exploatera skärgården. Det är inte det som det handlar om.
            Det tror jag att miljöministern förstår.
          </note>
          <note>
            Jag önskar nu lycka till med utredningen av det här i framtiden
            och tror att vi ska kunna bli överens, så att det blir till allas
            bästa.
          </note>
          <note>
            Anf. 43 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag får tacka Ulla-Britt Hagström för att hon nu
            också har instämt i en unison bekännelse till behovet av ett starkt
            strandskydd. Jag vill arbeta för att vi ska ha ett starkt strandskydd,
            inte bara för vår egen skull utan för många kommande generationer.
            Sedan ska vi naturligtvis också ha ett klokt strandskydd. Det
            är det som den översyn som jag nu har aviserat syftar till. I
            det kloka strandskyddet ingår ju att vi inte ska acceptera en
            sådan ojämn tillämpning av strandskyddet som vi upplever i dag
            i Sverige. Och även om man naturligtvis kan ge kommunerna ett
            inflytande, vilket i dag sker med all dispensgivning, måste vi
            samtidigt också ha möjligheter att med överklaganden och annat
            försöka skapa en något så när enhetlig och strikt syn på hur strandskyddet
            tilllämpas.
          </note>
          <note>
            Vi måste trots allt säga att strandskyddet är en nationell miljöpolitisk
            angelägenhet och inte bara någonting som varje kommun ska ha rätt
            att helt bestämma själv över. Så vi får hitta en balans mellan
            ett rimligt kommunalt och lokalt inflytande och de garantier som
            vi ändå behöver för att ha ett starkt och tufft strandskydd också
            i framtiden. Det är det som den här översynen syftar till att
            lägga grunden för.
          </note>
          <note>
            Sedan tänker jag fullfölja det med att se vilka praktiska åtgärder,
            vilka förändringar av olika slag, som krävs för att vi ska känna
            oss tillfredsställda med strandskyddet i framtiden också.
          </note>
          <note>
            Anf. 44 CARINA ADOLFSSON ELGES-
          </note>
          <note>
            TAM (s):
          </note>
          <note>
            Fru talman! Det sista som miljöministern sade, inte minst angående
            den ojämna tillämpningen i landet i dag, gläder mig.
          </note>
          <note>
            Jag har också fått uppfattningen att både Glesbygdsverket och
            Naturvårdsverket har uttalat att man tycker att man ska se över
            just det här med strandskyddet och dispenserna i glesbygden och
            att man kanske ska titta på det på lite olika sätt utifrån storstaden
            och glesbygden.
          </note>
          <note>
            Jag tänkte som avslutning säga till ministern att jag på morgonen
            i dag tog mig till Stockholm. Jag startade min resa från Växjös
            flygplats. I dag var det en av de ovanliga dagarna när solen lyste
            från en klarblå himmel. Det betyder att man såg Sverige lite från
            ovan. Det var oerhört vackert. Men det man också ser när man är
            uppe i luften är hur det ser ut i
          </note>
          <note>
            Småland. Där är det sjö på sjö så långt ögat kan nå.
          </note>
          <note>
            De är i alla möjliga storlekar. När man närmar sig
          </note>
          <note>
            Stockholm ser man naturligtvis kustlinjen. Men när man kommer
            en liten bit inåt land, innan man landar osv. är det klart att
            man inte ser så många sjöar. Detta visar lite att det ser så oerhört
            olika ut.
          </note>
          <note>
            I och med de 650 mil strand som vi har i vårt län och att Småland
            i sig är lite av de tusen sjöarnas land hoppas jag att vi med
            den här kartläggningen kan nå en strandskyddslag med dispensregler
            där man tar ställning och gör en bedömning från fall till fall.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:202 om översyn av miljöbalken
          </note>
          <note>
            Anf. 45 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Ewa Thalén Finné har frågat mig vilka åtgärder jag
            avser att vidta för att komma till rätta med problematiken som
            följer av att tillsynsavgifter tas ut schablonmässigt och medför
            att små och stora företag får betala lika hög avgift. Ewa Thalén
            Finné har också frågat mig vilka åtgärder jag avser att vidta
            för att små framstående bioteknikföretag inte ska tvingas lägga
            ned sin produktion samt vilka åtgärder jag avser att vidta redan
            innan Miljöbalkskommittén lämnar sitt delbetänkande sommaren 2002.
            Frågan ställs bl.a. mot bakgrund av de tillsyns- och prövningsavgifter
            som tas ut av vissa bioteknikföretag.
          </note>
          <note>
            Först vill jag framhålla att jag delar interpellantens uppfattning
            att intentionen med miljöbalken var god, nämligen att skapa en
            sammanhållen och skärpt miljölagstiftning. En viktig nyhet i miljöbalken
            var införandet av rättsligt bindande principer - allmänna hänsynsregler
            - som gäller för såväl verksamhetsutövare som tillsyns- och prövningsmyndigheter.
            Till grund för dessa ligger bl.a. den allmänna principen att förorenaren
            betalar, vilken också är grundvalen för att låta tillsyns- och
            prövningsverksamheten fullt ut finansieras med avgifter.
          </note>
          <note>
            Utan att gå in på det konkreta exemplet så vill jag framhålla
            att enligt miljöbalken ska tillsyns- och prövningsverksamheten
            finansieras fullt ut genom avgifter från dem som bedriver verksamheter
            som fordrar tillsyn enligt miljöbalken. I miljöbalkspropositionen
            anförde regeringen att utgångspunkten bör vara att avgifterna
            ska täcka en myndighets kostnader för verksamhet enligt miljöbalken,
            främst prövningen och tillsynen.
          </note>
          <note>
            Ewa Thalén Finné menar att nuvarande avgiftsförordning inte tar
            hänsyn till företagens storlek och att detta slår orättvist mot
            de mindre verksamheterna.
          </note>
          <note>
            Till grund för avgiftsförordningen ligger den klassificering
            som görs i bilagan till förordningen (1998:899)
          </note>
          <note>
            om miljöfarlig verksamhet och hälsoskydd. I den förordningen
            är det snarare regel än undantag att storleken får ett bestämmande
            inflytande över om verksamheten ska vara tillståndspliktig med
            prövning hos miljödomstol respektive länsstyrelse eller om den
            ska vara anmälningspliktig. För den sistnämnda gruppen beslutar
            kommunerna själva om tillsynsavgifter. För de tillståndspliktiga
            verksamheterna är avgiften satt efter den arbetsinsats som tillståndsprövningen
            och tillsynen över verksamheten kommer att ge upphov till hos
            myndigheterna. Utan att gå in på det konkreta exemplet anser jag
            att avgiftsförordningen tar hänsyn till företagens storlek när
            det har betydelse för tillsynen.
          </note>
          <note>
            Miljöbalkskommittén har i uppdrag just att följa upp tillämpningen
            av balken och lämna förslag på nödvändiga reformer. Kommittén
            har påbörjat ett mycket ambitiöst och omfattande arbete med att
            samla in exempel på konkreta tillämpningsfrågor från myndigheter,
            kommuner och andra. Att nu ändra avgiftssystemet enligt miljöbalken
            eller vidta några andra åtgärder är därför inte aktuellt.
          </note>
          <note type="speaker">
            Anf. 46 EWA THALÉN FINNÉ (m):
          </note>
          <note>
            Fru talman! Jag får börja med att tacka miljöministern för svaret,
            men jag är inte nöjd. Svaret är inte komplett.
          </note>
          <note>
            Problemet finns nämligen i klassificeringen som görs i bilagan
            till förordningen 1998:899. Inom flera av dessa klassificeringar
            finns bara en avgiftsnivå, och där tas ingen hänsyn till vare
            sig storleken på företagen eller mängden tillverkad substans.
            Det är detta jag vill komma åt.
          </note>
          <note>
            Det gäller bl.a. SNI-kod 24.66-1 och SNI-kod
          </note>
          <note>
            24.16-1. Det är där de företag som jag refererar till i min interpellation
            ligger. De får betala samma tillsynsavgift vare sig de tillverkar
            tio kilo eller hundratusen ton. Det är detta som är orimligt,
            eller har miljöministern någon annan uppfattning?
          </note>
          <note>
            Att avgiften ska täcka myndigheternas kostnad håller jag helt
            med ministern om. Men en myndighets tid för tillsyn är naturligtvis
            inte lika lång hos ett litet företag som tillverkar tio kilo som
            hos en multinationell jätte som tillverkar tusentals ton.
          </note>
          <note>
            Problemet finns, som jag sade tidigare, i klassificeringen. Jag
            har väckt denna interpellation för att påvisa orimligheten för
            miljöministen för att miljöministern snabbt ska kunna göra förändringar
            i dessa klassificieringar. Det vore mycket olyckligt för Sverige
            som nation om denna typ av verksamheter skulle försvinna från
            landet enbart på grund av fyrkantiga förordningstexter med bilagor.
          </note>
          <note>
            Jag måste därför vädja till miljöministern att ta mina exempel
            på allvar och titta på möjligheterna att se över klassficieringarna,
            så att vi därigenom kan komma till rätta med problemet.
          </note>
          <note>
            Anf. 47 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi är självfallet överens om att vi inte ska ha en
            massa fyrkantiga regler som vare sig försvårar för de här värdefulla
            företagen eller, för den delen, som försvårar och skapar vanrykte
            för miljöpolitiken.
          </note>
          <note>
            Jag har fått beskedet när jag har diskuterat med mina tjänstemän
            att det finns möjligheter till nedsättning även när det gäller
            de här avgifterna. Det finns naturligtvis en del verksamhet där
            det är processen som sådan och inte så mycket omfattningen av
            produktionen som avgör vilken tillsynsverksamhet som krävs, medan
            det finns andra där tillsynen är mycket mer beroende av produktionens
            storlek. Därför finns det lite olika sätt att se på avgifterna.
          </note>
          <note>
            Jag är naturligtvis beredd att gå tillbaka och se över det här
            ytterligare. Men jag blev ganska tillfredsställd när mina tjänstemän
            förklarade för mig att det finns möjligheter att rätta till felaktig
            avgiftssättning för de här företagen redan med nuvarande lagstiftning.
          </note>
          <note type="speaker">
            Anf. 48 EWA THALÉN FINNÉ (m):
          </note>
          <note>
            Fru talman! Ett forskningsföretag inom Ideon i
          </note>
          <note>
            Lund med tio anställda har blivit klassificerat inom
          </note>
          <note>
            SNI-koden 26.66-1 med en årlig tillsynsavgift på
          </note>
          <note>
            113 000 kr. Ett utvecklingsföretag inom Ideon i Lund med tre
            anställda har blivit klassificerat inom den andra SNI-koden som
            jag nämnde tidigare. Det har också en tillsynsavgift på 113 000
            kr. Jag har även träffat på flera företag just inom Ideon i Lund
            som drabbas av det här.
          </note>
          <note>
            Miljöministern nämner att möjlighet till nedsättning finns. Ja,
            den möjligheten finns i lagstiftningen.
          </note>
          <note>
            Men man kan jämföra med tillsynsavgifterna inom andra kategorier,
            där tillsynsavgiften kanske ligger på runt 10 000-15 000 kr. Det
            är väl inte rimligt att man får en nedsättning med 90 % för att
            det ska ligga på en motiverad kostnadsnivå för de små företagen.
            Det är åtminstone inte den förutsättningen som de här företagen
            känner.
          </note>
          <note>
            Problemet för de här utvecklingsföretagen är att de inte kommer
            att utvecklas utan snarare avvecklas, och jag vet att ett av företagen
            håller på att lägga ned sin produktion. Därför är det viktigt,
            och jag uppskattar det faktiskt, att ministern tar problemet på
            allvar, för jag tycker att det i svaret var snarare regel än undantag
            att problematiken kringgicks. Dessa företag drabbas ju konkret
            av att de ska betala de här tillsynsavgifterna.
          </note>
          <note>
            Jag skulle uppskatta om miljöministern mycket snabbt ville ta
            tag i detta, kanske också tillsammans med Näringsdepartementet,
            för att komma till rätta med problemet. Jag anser inte att det
            går att vänta på miljöbalkskommitténs resultat, för företagen
            kommer då att ha slutat med sin tillverkning och forskning.
          </note>
          <note>
            Anf. 49 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi är överens om att det finns möjligheter till nedsättning
            av avgiften. Av beskrivningen av de här företagen - jag är då
            naturligtvis hänvisad till vad Ewa Thalén Finné säger - får jag
            intrycket att det arbete som behöver läggas ned på tillsynen i
            företagen inte är så omfattande och att därför redan självkostnadsprincipens
            tillämpning skulle kunna innebära en nedsättning av avgiften.
            Jag vet ju inte om företagen har försökt att få en sådan nedsättning.
          </note>
          <note>
            Jag skulle naturligtvis vara intresserad av att veta hur även
            den här nedsättningsmöjligheten fungerar.
          </note>
          <note>
            Men som jag sade tidigare ska jag titta på det här på nytt och
            med ledning av det som Ewa Thalén
          </note>
          <note>
            Finné har tillfört här under debatten se om det kan finnas skäl
            att vidta några åtgärder.
          </note>
          <note type="speaker">
            Anf. 50 EWA THALÉN FINNÉ (m):
          </note>
          <note>
            Fru talman! Så här långt har länsstyrelsen inte känt att man
            har kunnat nedsätta tillsynsavgifterna.
          </note>
          <note>
            Jag ger gärna miljöministern fler konkreta exempel, som jag inte
            vill ta upp här i talarstolen, på hur det ser ut i verkligheten.
          </note>
          <note>
            Jag tror att klassificeringarna måste ses över, för när man läser
            bilagorna ser man att väldigt många verksamheter har klassificeringar
            men att det inom vissa områden inte finns. Det är ju olyckligt
            om de multinationella företagen och de små företagen får betala
            lika mycket. Jag har varit på ett par av de här företagen där
            man har tre dragskåp osv. Går man till de större läkemedelsföretagen
            ser man ju att det är en annan omfattning det rör sig om.
          </note>
          <note>
            Det här måste alltså ses över. Och, som sagt, jag tycker att
            det är bråttom.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:217 om avfallsförbränning
          </note>
          <note>
            Anf. 51 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Per-Samuel Nisser har frågat mig om hur regeringen
            tänker agera vid utbyggnaden av nya avfallsförbränningsanläggningar,
            om fler skatter eller avgifter kommer som påverkar möjligheten
            att bygga nya anläggningar och vad jag avser att göra för att
            kommunerna ska kunna hantera avfallsfrågan de kommande åren.
          </note>
          <note>
            I regeringens övergripande mål för avfallshanteringen ingår i
            den s.k. avfallshierarkin att minska mängden avfall för slutlig
            behandling och att i större utsträckning omhänderta avfallet genom
            materialåtervinning, biologisk behandling och förbränning med
            energiutvinning. Vi har, som interpellanten känner till, beslutat
            om flera åtgärder för att uppnå dessa mål.
          </note>
          <note>
            Det är ännu för tidigt att uttala sig om effekterna av de beslutade
            åtgärderna, men tyvärr finns det indikationer på att omställningen
            av avfallshanteringen inte har skett i den takt och på det sätt
            vi önskade när besluten fattades. I stället för en omställning
            av avfallshanteringen till flera olika typer av omhändertaganden
            högre upp i avfallshierarkin, finns det tecken på att en alltför
            ensidig utbyggnad av avfallsförbränning håller på att ske på bekostnad
            av andra metoder för omhändertagande. Regeringen har därför nyligen
            givit Naturvårdsverket i uppdrag att redovisa en handlingsplan
            för att uppnå ett ekologiskt hållbart omhändertagande av avfall.
            I uppdraget ingår bl.a. att utreda om det behövs en förändring
            av styrmedlen för att nå målen samt att se över planering och
            ansvarsfördelning för avfallshanteringen. Uppdraget ska redovisas
            senast den 1 november i år.
          </note>
          <note>
            I årets budgetproposition anförs att det finns anledning att
            uppmärksamma riskerna med en ökad förbränning av osorterat avfall
            därför att det är angeläget att följa upp och utvärdera hur systemet
            med avfallsbeskattning fungerar.
          </note>
          <note>
            Jag anser att det är mycket viktigt att en balanserad användning
            av metoder för materialåtervinning, återvinning med energiutvinning
            och biologisk behandling av avfall kommer till stånd. Jag anser
            också att kommunerna är en av de aktörer som har ett stort ansvar
            för att få till stånd den balanserade utveckling för avfallshanteringen
            som behövs för att nå uppsatta mål.
          </note>
          <note>
            Mot bakgrund av den pågående utvecklingen på avfallsområdet är
            mitt svar till Per-Samuel Nisser att det i dagsläget inte är aktuellt
            att föreslå en ny skatt eller avgift på förbränning av avfall.
            I fråga om kommunernas möjligheter att hantera avfallsfrågan de
            närmaste åren avvaktar jag Naturvårdsverkets uppdrag att se över
            frågan. Jag vill betona att målen för avfallshanteringen, med
            avfallshierarkin i spetsen, kvarstår. Beroende på den framtida
            utvecklingen, på resultatet av Naturvårdsverkets uppdrag samt
            den kommande utvärderingen av avfallsskatten är det inte uteslutet
            att regeringen återkommer med åtgärder längre fram.
          </note>
          <note type="speaker">
            Anf. 52 PER-SAMUEL NISSER (m):
          </note>
          <note>
            Fru talman! Jag får tacka miljöministern för svaret.
          </note>
          <note>
            Min interpellation gäller avfallsfrågan i stort men även speciellt
            frågan kring förbränningsanläggningar.
          </note>
          <note>
            Som jag har tagit upp i min interpellation planerar man runtom
            i landet hur man framgent ska hantera avfall i olika former. Den
            vanligaste metoden att ta till vara den energi som finns i avfallet
            är i dag förbränning. Ca 40 %, ungefär en och en halv miljoner
            ton, av hushållsavfallet tas till vara på det sättet. Utöver det
            är det 700 000 ton industriavfall som bränns.
          </note>
          <note>
            Hushållsavfall består till största delen av förnybart material
            och är en inhemsk resurs som nu tas till vara.
          </note>
          <note>
            Fjärrvärmesystemet i Sverige är så uppbyggt att den genererade
            värmen från förbränningsanläggningar kan täcka ca 10 % av det
            totala fjärrvärmebehovet i dag. Mängden hushållsavfall till förbränning
            har varit relativt konstant på senare år, medan industriavfallet
            har ökat. Det har tillsammans med den ökande utsorteringen av
            organiskt material gett ett mer energirikt avfall att förbränna.
          </note>
          <note>
            Vi har i dag mycket höga miljökrav på anläggningarna, och det
            är naturligtvis helt riktigt. Genom
          </note>
          <note>
            EU-direktiv kommer det, om jag har förstått det rätt, att bli
            ytterligare skärpningar för utsläpp till luft och vatten. Här
            har befintliga anläggningar en viss tid på sig att anpassa sig
            till de nya kraven efter det att direktiven har införts i svensk
            lagstiftning. Vad gäller utsläppen har svenska anläggningar i
            dag låga utsläpp, främst beroende på bortsortering av sådant avfall
            som inte lämpar sig för förbränning. Sedan finns det rökgasrening
            som fångar upp det som ändå finns i rökgaserna efter förbränningsprocessen
            och som inte bör släppas ut.
          </note>
          <note>
            Ser man på förbränning i stort tycker jag att det är ett bra
            sätt att ha kontroll på eventuella utsläpp i jämförelse med att
            deponera avfall. Man kan styra vad som ska brännas, och man vet
            vad som samlas upp i slagg och aska och vad det innehåller. Dessutom
            ger förbränning stora energimängder som kan ersätta fossila bränslen.
          </note>
          <note>
            Men som vi ser kommer kommunerna att få stora problem efter det
            att det nu finns en deponiskatt och kommande förbud mot att deponera
            utsorterat brännbart avfall och organiskt avfall. Som jag nämnde
            finns det ett tjugotal anläggningar i landet och det planeras
            i stort sett lika många till.
          </note>
          <note>
            Miljöministern svarar att det för dagen inte är aktuellt att
            införa nya skatter eller avgifter på förbränningsanläggningar.
            Den dagen kan nog snabbt bli en ny dag, misstänker jag. Miljöministern
            säger att med den framtida utvecklingen, Naturvårdsverkets uppdrag
            samt den kommande utvärderingen, är det inte uteslutet att regeringen
            återkommer med åtgärder längre fram.
          </note>
          <note>
            Jag tror att det är viktigt med långsiktiga förutsättningar,
            speciellt när kommunerna står beredda att göra mycket stora investeringar
            i kommande anläggningar. Då vill man veta vad som gäller framgent.
          </note>
          <note>
            Jag vill bl.a. fråga miljöministern om han delar min syn på avfallsförbränning
            i stort. Är det en bra och viktig del i avfallsproblemet? Den
            andra frågan gäller miljöministerns syn på hur skatter och avgifter
            ska utformas framgent. Om man nu lägger på en deponiavgift, innebär
            det att man förmodligen vill bränna mer. Om det då finns en risk
            för en förbränningsavgift måste man skjuta tillbaka genom att
            höja deponiskatten osv. Det här kan tänkas snurra vidare.
          </note>
          <note>
            Det enda som händer är att detta ska betalas av någon, dvs. konsumenten.
            Det förbättrar inte miljön.
          </note>
          <note>
            Det enda som händer är att det ökar intäkterna till staten.
          </note>
          <note>
            Det gällde dels frågan om synen på förbränningstekniken, dels
            synen på hur skatter och avgifter ska se ut framåt.
          </note>
          <note type="speaker">
            Anf. 53 HARALD NORDLUND (fp):
          </note>
          <note>
            Fru talman! Kommunerna ökar för närvarande förbränningen av sopor.
            Förbränningskapaciteten, om jag har hittat rätt siffror, är i
            dag över 2 miljoner ton per år. Man beräknar utifrån det planerande
            som nu pågår i kommunerna att det kommer att bli över tre och
            en halv miljoner ton som förbränningskapaciteten kommer att uppnå
            inom en ganska kort tid.
          </note>
          <note>
            Naturvårdsverket säger att sopförbränning inte är förenlig med
            hållbar utveckling och bör minska. För närvarande är det en kraftig
            ökning av sopförbränningen. Därför oroar det mig när jag ser i
            svaret från miljöministern att det inte är aktuellt med några
            skatter på sopbränningen på det sätt som det har lagts på deponering
            av sopor.
          </note>
          <note>
            En konsekvens av den ökade omfattningen av sopförbränningen är
            ju, enligt beräkningar som jag har tagit del av, att t.ex. koldioxidutsläppen
            kommer att tredubblas från sopbränningen under de närmaste åren.
            Därför vill jag fråga miljöministern vilka andra åtgärder som
            kommer att vidtas för att den ökning som vi nu ser av sopförbränningen
            ska kunna hejdas.
          </note>
          <note>
            Det är helt uppenbart att sopförbränningen inte är förenlig med
            ett hållbart samhälle.
          </note>
          <note>
            Anf. 54 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Min syn på sopförbränning är precis samma syn som
            man kan härleda ur avfallshierarkin.
          </note>
          <note>
            Det är allmänt sett bättre att förbränna soporna än att deponera
            dem, särskilt när man har ganska tuffa gränsvärden för utsläpp
            från sopförbränning och har tuffa regler för deponering av askan.
          </note>
          <note>
            Jag tycker att utvecklingen inte går åt rätt håll för närvarande.
            Den går alldeles för starkt i riktning mot ökad förbränning på
            bekostnad av andra sätt att ta hand om avfallet. Naturligtvis
            måste huvudinriktningen vara att undvika avfall över huvud taget,
            men det finns andra sätt att ta hand om avfallet som är att föredra
            ur miljöpolitisk utgångspunkt, t.ex. biologisk hantering av avfallet.
          </note>
          <note>
            Det är för att vi har fått klart för oss utvecklingen som vi
            har lagt fram uppdraget till Naturvårdsverket för att de ska hjälpa
            oss att skapa en bra grund för beslut om vad vi eventuellt behöver
            vidta för kompletterande åtgärder för att klara av detta. En av
            de åtgärderna kan mycket väl vara en skatt på förbränning. Skattesystemet
            får anpassas så att det stämmer med avfallshierarkin, dvs. det
            ska vara dyrare att deponera än att förbränna och dyrare att förbränna
            än att hantera avfallet på ett mer kvalificerat sätt.
          </note>
          <note>
            Vi vet inte än så länge om vi behöver tillämpa den åtgärden.
            Det är inget självändamål i sig att införa en sådan skatt om den
            inte behövs.
          </note>
          <note>
            Per-Samuel Nisser säger att vi inte har gett kommunerna långsiktiga
            spelregler. Men kommunerna har fått långsiktiga spelregler när
            vi har etablerat de olika årtal som gäller för förbud för deponering
            av brännbart avfall, förbud för deponering av organiskt avfall.
            Problemet är att det är många kommuner som inte kommer att klara
            av gränserna trots att de har haft ganska gott om tid på sig och
            trots att det är ganska många kommuner som ligger väl framme i
            utbyggnaden av avfallshanteringen.
          </note>
          <note>
            Om vi ser att gränserna inte kan nås får vi försöka fundera på
            vilka kompletterande åtgärder som måste sättas in. Det är precis
            det som Naturvårdsverkets uppdrag syftar till.
          </note>
          <note type="speaker">
            Anf. 55 PER-SAMUEL NISSER (m):
          </note>
          <note>
            Fru talman! Jag håller med miljöministern om att det krävs en
            balanserad användning av metoder för återvinning, energiutvinning
            och biologisk behandling av avfall. Det är helt klart så att frågan
            är komplex och stor. Jag håller med miljöministern om att det
            är viktigt att vi får de långsiktiga villkoren. De som sitter
            i kommunerna och planerar vill inte veta vad som händer om ett
            år, de vill kunna se 10-15 år framåt för de enorma investeringar
            som krävs för att bygga förbränningsanläggningar.
          </note>
          <note>
            En annan effekt som jag ser framåt och som jag tror kommer att
            öka kraftigt är transporterna. Det gäller bl.a. återvinning, som
            naturligtvis är bra, men med för mycket transporter och för långa
            sträckor minskar egentligen miljövinsten.
          </note>
          <note>
            Men det problemet kommer också att gälla transporter av hushållsavfall.
            När man då inte deponerar längre tror jag att materialet kommer
            att bli en handelsvara som fyller många lastbilar som kör kors
            och tvärs över landet för att hitta de anläggningar som tar emot
            avfallet. Här måste målet vara att kunna ge förutsättningar att
            hitta lokala och regionala lösningar.
          </note>
          <note>
            Vad gäller förbränningsanläggningar kan man inte bygga en anläggning
            i varje kommun, utan det måste vara enormt stora anläggningar
            som det finns ekonomisk bärighet i, dels för att klara av den
            rening som krävs, dels för att få avsättning för energin.
          </note>
          <note>
            Jag kan ta Värmland som exempel, där man nu diskuterar att bygga
            en panna i Karlstad för att kunna ta emot det ökande flödet från
            hela länet. Om man tvekar att bygga den kommer det att bli transporter
            av detta hushållsavfall från Värmland till andra ställen ute i
            landet. Sett ur det perspektivet är det viktigt att noga bedömer
            vilka effekter det kan få innan man inför nya avgifter eller stimulanser.
          </note>
          <note>
            Avslutningsvis vill jag fråga miljöministern hur han ser på problemet
            med dels transporter av återvinningsmaterial, dels ökade transporter
            av hushållsavfall, som jag tror kommer att öka de närmaste åren.
          </note>
          <note type="speaker">
            Anf. 56 HARALD NORDLUND (fp):
          </note>
          <note>
            Fru talman! Jag tycker att det borde vara möjligt att redan här
            och nu ta ställning för en skatt på förbränning av sopor. Det
            säger jag mot bakgrund av ett par uttalanden som jag vet att miljöministern
            har gjort. Det ena uttalandet är att en särskild skatt på förbränning
            kan bli aktuell om "utvecklingen inte blir den önskade". Ett annat
            uttalande är att en sådan skatt kan införas om "ökad förbränning
            hotar återvinning".
          </note>
          <note>
            Jag tyckte nog att vi för en stund sedan var överens om att vi
            redan nu ser att utvecklingen inte är den önskade. Då blir min
            slutsats att en skatt måste införas och att det är miljöministerns
            mening redan i dag.
          </note>
          <note>
            Anf. 57 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag är glad över att Harald Nordlund påminner mig
            om vilka kloka yttranden jag har framfört.
          </note>
          <note>
            Jo, det finns en hel del som talar för att vi behöver skapa en
            förbränningsskatt. Jag vill ändå gärna se resultatet av den här
            utvärderingen och se bedömningar av hur en sådan skatt skulle
            kunna konstrueras och påverka den framtida utvecklingen. Där tycker
            jag att det fortfarande saknas en del underlag, som jag ser fram
            mot att ta emot.
          </note>
          <note>
            Visst kan man titta på transporter när det gäller både återvinning
            och sopor för förbränning. När det gäller återvinning gör Naturvårdsverket
            regelbundna uppskattningar av miljönyttan av våra återvinningssystem,
            där man även lägger in transporternas miljöpåverkan. Det visar
            att trots en hel del transportverksamhet är miljöeffekterna väldigt
            positiva, om man ska generalisera över återvinningen. De allmänna
            positiva miljöeffekterna är mycket större än de negativa effekterna
            av ökade transporter.
          </note>
          <note>
            När det gäller sopor är den bästa lösningen på transporternas
            miljöpåverkan naturligtvis att använda en del av soporna till
            att göra biogas och att köra de bilar som transporterar soporna
            med biogas. Då kommer man ifrån väldigt mycket av miljöpåverkan.
          </note>
          <note>
            Det nämnde jag naturligtvis också för att peka på att det finns
            andra sätt att hantera avfallet än att förbränna det, t.ex. att
            producera biogas av det organiska avfallet. Man gör det på många
            håll med ganska gott resultat, och ofta efter stöd från t.ex.
            de lokala investeringspengar som regeringen förfogar över.
          </note>
          <note>
            Vi är nog inte överens - jag anar en ganska ordentlig skillnad
            i synen inom det borgerliga miljöpolitiska regeringsalternativet
            här. Men jag tror att vi kan se fram mot resultatet av det uppdrag
            som vi har lagt till Naturvårdsverket, och vi får återkomma till
            en diskussion när vi har lite bättre på fötterna än vad vi har
            i dag.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.24 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            10 § Svar på interpellation 2000/01:228 om närpolisens uppgifter
          </note>
          <note type="speaker">
            Anf. 58 Justitieminister THOMAS BODSTRÖM (s):
          </note>
          <note>
            Fru talman! Bengt Silfverstrand har frågat om jag avser komma
            med några förtydliganden om vad som uttryckts i budgetpropositionen
            om närpolisens arbetsuppgifter och ansvarsområden. Bengt Silfverstrand
            har också frågat vilka åtgärder regeringen är beredd att vidta
            för att närpolisreformen ska kunna fullföljas enligt de ursprungliga
            intentionerna.
          </note>
          <note>
            I ett svar på två riksdagsfrågor den 7 februari utvecklade jag
            min syn på närpolisen. Svaret innehöll bl.a. följande. Det är
            snart tio år sedan arbetet med närpolisreformen påbörjades. Under
            den tiden har samhället genomgått stora förändringar och vår kunskap
            om brottsbekämpning har förbättrats. Polisen har skaffat sig erfarenhet
            om förutsättningarna för polisverksamheten i närpolisområdena.
            Därför ska vi inte sträva efter att närpolisreformen ska fungera
            så som det var tänkt från början. Självklart måste våra tankar
            om närpolisen och dess verksamhet beakta ny kunskap och utvecklas
            med förändringarna i samhället i övrigt.
          </note>
          <note>
            Men de bärande principerna bakom närpolisreformen gäller fortfarande.
            De innebär för det första att det bästa sättet att bekämpa brotten
            är att förebygga dem. För det andra ska allt polisarbete baseras
            på kunskap - på kartläggning, uppföljning och analys.
          </note>
          <note>
            Och för det tredje ska närpolisen samverka med andra aktörer
            som berörs av eller kan påverka brottsligheten i lokalsamhället.
          </note>
          <note>
            Närpolisreformen utgår från att den lokala polisen, närpolisen,
            är basen i all polisverksamhet. Det är naturligtvis en central
            och strategisk fråga hur olika polisiära verksamheter organiseras
            och samordnas.
          </note>
          <note>
            För att ha störst möjlighet till framgång ska polisarbetet anpassas
            till lokala förhållanden och behov.
          </note>
          <note>
            Därför måste organisation och resurser variera från en ort till
            en annan och mellan olika tider. Vi går mot en ordning där närpolisen
            ansvarar för all polisverksamhet som inte av särskilda skäl bör
            skötas centralt. Det är bra och den utvecklingen bör fortsätta.
          </note>
          <note>
            För att närpolisen ska kunna fungera fullt ut behövs det fler
            poliser. Det är ett av skälen till den satsning regeringen gjorde
            på polisen i budgetpropositionen. Polisen fick förra året ett
            särskilt tillskott på 200
          </note>
          <note>
            miljoner kronor. I år höjs polisens anslag med 575
          </note>
          <note>
            miljoner och nästa år med ytterligare 605 miljoner kronor.
          </note>
          <note>
            Genom resurstillskottet har regeringen gett Rikspolisstyrelsen
            goda möjligheter att gå vidare med närpolisreformen. Det är sedan
            en uppgift för Rikspolisstyrelsen att utveckla och precisera de
            mål och riktlinjer som riksdagen och regeringen lägger fast för
            polisverksamheten och förmedla det till den lokala polisorganisationen.
            Det har styrelsen gjort i beslutet den 1 februari i år om slutliga
            planeringsförutsättningar för åren 2001, 2002 och 2003. Det ankommer
            sedan på polismyndigheterna att med beaktande av lokala förhållanden
            fatta närmare beslut om närpolisens organisation och verksamhet.
          </note>
          <note>
            Ansvarsfördelningen mellan regeringen och myndigheterna innebär
            att det inte ankommer på regeringen eller på mig som justitieminister
            att närmare än så här formulera hur närpolisen ska organiseras
            eller vilken verksamhet som den ska bedriva.
          </note>
          <note>
            Det är avgörande för polisväsendet att utvecklingen av närpolisen
            fortsätter. Regeringen kommer därför att noga följa polisväsendets
            verksamhet och resultat och återkomma om de ytterligare insatser
            som erfordras för att fullfölja statsmakternas intentioner för
            utvecklingen av rättsväsendet.
          </note>
          <note type="speaker">
            Anf. 59 BENGT SILFVERSTRAND (s):
          </note>
          <note>
            Fru talman! Jag vill tacka justitieministern för svaret på min
            interpellation om närpolisens arbetsuppgifter. För att garantera
            en rimlig och grundläggande trygghet för medborgarna på gator
            och torg och i bostadsområden behövs en väl fungerande närpolisverksamhet.
            Som begreppet antyder ska poliser avdelade för sådana arbetsuppgifter
            arbeta nära medborgarna och enligt intentionerna brottsförebyggande
            och problemorienterat.
          </note>
          <note>
            Flera undersökningar har dock visat att det råder stor osäkerhet
            kring själva begreppet närpolis. Av den av Riksrevisionsverket
            1999 genomförda granskningen av närpolisreformen och polisens
            arbetstider framgår sålunda att reformen inte fått det genomslag
            i verksamheten som riksdag och regering avsett. De sammantagna
            slutsatserna i RRV:s granskning är att polisarbetet i alltför
            stor utsträckning bedrivs som tidigare och att ingripandeverksamheten
            prioriteras, medan det förebyggande arbetet ofta får otillräckliga
            resurser. Endast en knapp femtedel av poliserna i enkäten ansåg
            t.ex. att den problemorienterade ansatsen hade medfört förbättringar
            i deras sätt att arbeta.
          </note>
          <note>
            En tredjedel av de tillfrågade upplevde heller inte att reformen
            som avsett lett till tätare kontakter med lokalsamhället.
          </note>
          <note>
            Ett av grundproblemen i sammanhanget är att definitionen av närpolisverksamhet
            inte är entydig. Den varierar mellan olika nivåer inom polisen,
            mellan olika polismyndigheter och över tiden, allt enligt
          </note>
          <note>
            RRV.
          </note>
          <note>
            En relativt allmän attityd hos polisens utryckningsstyrkor var
            vidare enligt RRV att närpolisen utgör en reserv till dessa, trots
            att regering och riksdag uttalat att närpolisen ska vara basen
            i polisverksamheten.
          </note>
          <note>
            För bara några veckor sedan presenterades en annan undersökning
            som Polisförbundet genomfört bland landets närpoliser. I denna
            uppger hela 52 % av de svarande att de arbetar som närpoliser
            mindre än en fjärdedel av sin arbetstid. Samtidigt uppger endast
          </note>
          <note>
            11 % av närpoliserna att de kan ägna sig åt närpolisuppdrag på
            heltid.
          </note>
          <note>
            Närpolisen fungerar uppenbarligen i dag på många håll som någon
            form av personalpool. När det saknas folk i den övriga polisverksamheten
            tar man ofta in en närpolis i tjänst. I 82 % av de studerade polisdistrikten
            var endast 66 % av närpolistjänsterna tillsatta. Frustration och
            otillräcklighet är uppenbarligen kännetecknande för hur många
            närpoliser upplever sin arbetssituation.
          </note>
          <note>
            Jag vill fråga justitieministern hur han ser på de här nämnda
            undersökningarna och vilka ytterligare åtgärder som kan bli aktuella
            med anledning av det i många avseenden illavarslande utfallet
            av den hittillsvarande närpolisverksamheten.
          </note>
          <note type="speaker">
            Anf. 60 JEPPE JOHNSSON (m):
          </note>
          <note>
            Fru talman! Det är mycket riktigt, som Bengt Silfverstrand sade
            i sitt anförande, att Polisförbundet den
          </note>
          <note>
            26 januari kom med en undersökning som man har genomfört i slumpvis
            utvalda närpolisområden i Sverige. Bilden är faktiskt sådan att
            bara 66 eller 67 % av antalet närpolistjänster är tillsatta.
          </note>
          <note>
            Man jobbar inte med de uppgifter som det var tänkt, utan man
            måste prioritera den vanliga verksamheten. Jag förstår det, för
            verkligheten prioriterar sig själv. När jag, Bengt eller någon
            annan ringer till polisen fordrar vi att det ska göras en utryckning.
            Då måste de komma akut, och det förebyggande arbete som vi hade
            hoppats så mycket på kan inte äga rum.
          </note>
          <note>
            I mitt eget hemlän Blekinge är situationen om möjligt ännu värre.
            Det är inte ett stort län, men vissa har svarat på enkäten. Det
            visar sig att det är 28 poliser som är i tjänst som närpoliser,
            men enligt planen skulle det ha varit 49. Här är det alltså bara
            57 % som uppger att de är närpoliser. Endast en av de tillfrågade
            poliserna svarade att han fullt ut jobbade som närpolis i enlighet
            med den definition som Rikspolisstyrelsen har gett ut av vad en
            närpolis ska arbeta med. De övriga fick i stället ägna mycket
            av sin tid åt just utryckningar.
          </note>
          <note>
            Rapporten är en mycket dyster läsning och värd att ta på största
            allvar. Det är inte bara det minskande antalet poliser som är
            problematiskt. Den allt högre medelåldern gör sig nu påmind genom
            ökat antal sjukskrivningar och genom att många av våra poliser
            inte klarar av att jobba natt. Uppgiften om antalet poliser gäller
            bara det antal vi har på papperet. I
          </note>
          <note>
            verkligheten är de oftast betydligt färre.
          </note>
          <note>
            Svaren på enkäten berättar också att poliserna i dag ser vaktbolag
            ta över uppgifter som de tidigare skötte i egenskap av poliser.
            Det rör sig mest om patrullering av butiksområden och bostadsområden
            samt utryckningar vid störningslarm fån just bostadsområden.
          </note>
          <note>
            Trots allt har närpolisidén stöd av en överväldigande majoritet
            av dem som tillfrågats i undersökningen. Men den behandling som
            den socialdemokratiska regeringen har givit den s.k. närpolisreformen
            har, tycker jag, gett ordet reform ett helt annat innehåll, nämligen
            "försämring".
          </note>
          <note>
            Polisförbundets enkät bekräftar vad vi moderater har tjatat om
            alltsedan närpolisreformen genomfördes.
          </note>
          <note>
            Fru talman! Jag skulle vilja säga till ministern, till
          </note>
          <note>
            Bengt Silfverstrand och till alla andra som vill lyssna:
          </note>
          <note>
            Det går inte att genomföra en stor och viktig reform som närpolisreformen
            utan att skicka med erforderliga resurser! Det går inte att stoppa
            intagningar till polishögskolan, som Socialdemokraterna gjorde,
            utan att det får allvarliga konsekvenser för bemanning och inte
            minst för åldersstrukturen inom polisen!
          </note>
          <note>
            Ministern skriver så här i sitt svar:
          </note>
          <note>
            "Därför ska vi inte sträva efter att närpolisreformen ska fungera
            så som det var tänkt från början."
          </note>
          <note>
            Fru talman! Jag utgår från att ministern såväl som både Bengt
            Silfverstrand och jag har tagit del av
          </note>
          <note>
            Polisförbundets enkät. Därför vill jag fråga om ministern är
            nöjd med hur närpolisreformen fungerar i dag.
          </note>
          <note type="speaker">
            Anf. 61 Justitieminister THOMAS BODSTRÖM (s):
          </note>
          <note>
            Fru talman! Jag ska först understryka att när jag tog del av
            enkätundersökningen så konstaterade jag att det stora flertalet
            av de tillfrågade poliserna ansåg att närpolistanken är bra. Den
            kritik som framförts gäller i huvudsak polisernas bristande möjligheter
            att verka som närpoliser. Man är alltså positiv till tanken.
          </note>
          <note>
            Det ena som har diskuterats och diskuteras är antalet poliser,
            och det andra är hur man ska arbeta.
          </note>
          <note>
            Vad gäller närpolisen så är detta en ny reform.
          </note>
          <note>
            Det är det ena skälet till att det görs förändringar. Det är
            självklart att man inte redan från allra första början har funnit
            den fasta formen. Det andra är att man har fått göra ekonomiska
            åtstramningar under hela 1990-
          </note>
          <note>
            talet, vilket självfallet har drabbat närpolisen. Jag vill inte
            på något sätt sticka under stol med det. Bengt
          </note>
          <note>
            Silfverstrand har alldeles rätt när han påpekar detta.
          </note>
          <note>
            Närpolisen har fått lida av det här. Den startade ju just i samband
            med att man fick börja med den ekonomiska åtstramningen.
          </note>
          <note>
            För att det nu ska kunna vända och att det hela ska göras bättre
            så gör man nu stora satsningar på polisen.
          </note>
          <note>
            Vad gäller att följa upp just närpolisen - eftersom det är det
            som är föremål för dagens interpellation - och som svar på frågan
            om vad regeringen gör kan jag säga att Brottsförebyggande rådet
            har ett uppdrag som ska slutredovisas senast 1 maj 2001. Det handlar
            om att granska närpolisreformen. I regleringsbrevet för 2001 har
            regeringen givit ett uppdrag till Rikspolisstyrelsen att innan
            årets slut redovisa sina överväganden och de åtgärder som vidtagits
            med anledning av rådets rapport. Det är det som händer.
          </note>
          <note type="speaker">
            Anf. 62 BENGT SILFVERSTRAND (s):
          </note>
          <note>
            Fru talman! Jag är mycket medveten om den ansvarsfördelning mellan
            regeringen och myndigheterna som råder och som måste råda på området.
            Justitieministern kan självfallet inte närmare gå in på hur närpolisen
            ska organiseras.
          </note>
          <note>
            Mitt perspektiv - och det är inte samma som det som Jeppe Johnsson
            har - är att det viktiga är hur detta fungerar. Man ska klart
            titta över vem som ansvarar för vad. Om det visar sig att reformen,
            samtidigt som det finns intentioner i sig, har en stark förankring
            hos polismyndigheter och poliskår men inte förmått leva upp till
            intentionerna borde det inte råda någon tvekan. Då behövs någon
            form av åtgärder från regeringens sida för att korrigera vad som
            har gått snett. Därför hälsar jag med tillfredsställelse att justitieministern
            tagit ett sådant initiativ.
          </note>
          <note>
            En mycket viktig och intressant iakttagelse i Riksrevisionsverkets
            undersökning är t.ex. att ledig kapacitet för utryckningsstyrkor
            inte utnyttjats till förebyggande arbete och problemorienterade
            insatser.
          </note>
          <note>
            Genomgången av antalet utryckningspoliser per ingripande ger
            inget stöd för uppfattningen att poliser med förebyggande arbetsuppgifter
            ska behöva förstärka utryckningsverksamheten i den utsträckning
            som skett. Tvärtom tyder materialet på att kapacitet inom utryckningsverksamheten
            ska kunna användas till andra verksamheter inom närpolisområdena.
            Det gäller exempelvis förebyggande och problemorienterade insatser.
            Vanligt är uppenbarligen också att förebyggande poliser kallas
            in för att delta i utryckningspolisens allmänna övervakning.
          </note>
          <note>
            Här har jag pekat på det som uppenbarligen är ett starkt myndighetsansvar.
            Men om det skulle visa sig att det finns sådana här uppenbara
            brister tycker jag återigen att det är bra om regeringen ger signaler.
          </note>
          <note>
            Detta är en resursfråga, men det är också en fråga om hur polisen
            i dag använder de resurser som faktiskt står till förfogande.
          </note>
          <note type="speaker">
            Anf. 63 JEPPE JOHNSSON (m):
          </note>
          <note>
            Fru talman! Närpoliser har blivit fjärrpoliser. Det är den verklighet
            som många i allmänheten upplever.
          </note>
          <note>
            I går kväll var jag inbjuden till ett möte hemma i
          </note>
          <note>
            Blekinge mellan poliser och närpoliser och olika handlare. Det
            var en av de lokala handlarna som hade tagit initiativ till mötet.
            Tyvärr har handlarna slutat anmäla snattare till polisen. Polisen
            gör visserligen så gott den kan, och oftast kommer den. Men alltför
            många gånger har handlarna fått sitta ganska lång tid och bevaka
            en snattare. Som en handlare sade i går:
          </note>
          <note>
            Man har varken tid, ork eller råd att sitta och bevaka snattarna
            i flera timmar.
          </note>
          <note>
            Sådan är verkligheten. Därför slutar man anmäla.
          </note>
          <note>
            Så blir det när det fungerar så här dåligt. Då ger man upp. I
            interpellationssvaret tar ministern upp satsningen på polisen.
            Men när man dissekerar satsningarna så visar det sig att de inte
            räcker till mycket. Vi får inte glömma att det inte kompenseras
            för pris- och löneökningar.
          </note>
          <note>
            Vi moderater delar Rikspolisstyrelsens uppfattning att med de
            krav som ställs på polisväsendet från statsmakternas och riksdagens
            sida krävs det att antalet poliser uppgår till ca 19 000, dvs.
            en ökning med knappt 3 000. Det är ju en hyfsad ökning, men jag
            tror den behövs.
          </note>
          <note>
            I det budgetalternativ som vi har lagt fram har vi tilldelat
            polisen 2 miljarder kronor mer än vad regeringens förslag ger
            under de kommande tre åren. Nu tvingas polisen leva på kredit.
            Kostnaderna för Socialdemokraternas besparingar på polisen får
            i dag bäras av ett ökat antal brottsoffer. I landet med världens
            högsta skatter håller skyddet för liv och egendom på att bli en
            klassfråga. Den som har råd kan anlita vaktbolag.
          </note>
          <note>
            Fru talman! Nu måste det ske en omstart av närpolisreformen.
            Ministern har såvitt jag vet inte haft så stora möjligheter att
            påverka årets budget. Men med den kommande vårpropositionen är
            det annorlunda.
          </note>
          <note>
            Rikspolischefen anser att det behövs 19 000 poliser.
          </note>
          <note>
            Delar ministern rikspolischefens uppfattning?
          </note>
          <note type="speaker">
            Anf. 64 Justitieminister THOMAS BODSTRÖM (s):
          </note>
          <note>
            Fru talman! Visst, jag delar Bengt Silfverstrands uppfattning.
            Det behövs resurser. Det behövs göras något ännu tydligare. Det
            är klart att det kan råda en viss osäkerhet när det gäller en
            ny reform - det är naturligt. Det krävs ännu tydligare budskap.
          </note>
          <note>
            I budgetpropositionen framgår det att antalet poliser ska öka
            de närmaste tre åren. Det är 16 300 i år, sedan 16 500 och 16
            800. Det ska ges förutsättningar för det. Det är därför som regeringen
            har satsat på den nya polishögskolan i Umeå och det är därför
            som regeringen har satsat på ytterligare en ny polishögskola som
            ska öppnas i södra Sverige. Man kan inte öka antalet så att det
            går ut över kompetensen. Vi har inte för avsikt att sänka nivån
            för det. En större utbildningskapacitet än vad som gäller nu är
            nog inte möjlig. Jag tycker att man ska avvakta, och se efter
          </note>
          <note>
            2003 om det behövs ytterligare poliser. Nu görs den här satsningen,
            och det kommer att bli fler poliser än vad det har varit under
            hela 1990-talet.
          </note>
          <note type="speaker">
            Anf. 65 BENGT SILFVERSTRAND (s):
          </note>
          <note>
            Fru talman! Jag tänker inte delta i någon överbudsdebatt när
            det gäller antalet poliser och resurser.
          </note>
          <note>
            Det har nämligen också en annan sida, som Moderaterna aldrig
            brukar stå för, dvs. att kalaset ska betalas.
          </note>
          <note>
            Men det är oerhört viktigt att polisen får ytterligare resurser.
            Därför är det också viktigt att justitieministern gör den klara
            preciseringen - inte bara för ett år utan något framåt. Vi har
            anledning att räkna med detta. Jag förstår och utgår också från
            att det är regeringens avsikt att vi får resursförstärkningar
            också åren framöver - för det behövs. Det är den ena sidan av
            saken.
          </note>
          <note>
            Den andra sidan av saken, som också måste belysas för att en
            debatt ska kunna uppfylla kravet på att vara nyanserad, är att
            man bättre utnyttjar de faktiska resurser som redan finns. Det
            är i hög utsträckning ett myndighetsansvar. Vi kan ta några exempel
            från den undersökning av Riksrevisionsverket som jag har åberopat.
            Västra Götaland var ett av de polisdistrikt som undersöktes.
          </note>
          <note>
            Om man som exempel tar onsdagar så visade det sig att antalet
            uttryckningspoliser per anmälningstillfälle, per ingripandemeddelande,
            var tio fler än de fyra poliser som man efter diskussion med myndigheten
            själv antog varit tillräckliga.
          </note>
          <note>
            I samtliga de distrikt som undersöktes var det på detta sätt
            över hela linjen. Då måste man också ta tag i denna problematik.
            Polisens arbetstider är ett problem. Många poliser har kort veckoarbetstid,
            vilket leder till färre polistimmar. RRV har vid flera tillfällen
            påpekat att det för ett effektivt resursutnyttjande är nödvändigt
            att polisen i större utsträckning arbetar de tider då polisen
            behövs. Rikspolisstyrelsen delar
          </note>
          <note>
            RRV:s uppfattning. Det finns alltså en insikt, vilket är positivt,
            hos polismyndigheten att man måste utnyttja resurserna bättre.
          </note>
          <note>
            Överläggningen var härmed avslutad.
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Miljö- och jordbruksutskottets betänkande
          </note>
          <note>
            2000/0:MJU10
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            2000/01:RB1 Årsredovisning för Sveriges riksbank för räkenskapsåret
            2000
          </note>
          <note>
            Motioner med anledning av prop. 2000/01:49 Ett ramavtal om åtgärder
            för att underlätta omstrukturering och drift av den europeiska
            försvarsindustrin
          </note>
          <note>
            2000/01:U6 av Berit Jóhannesson m.fl. (v)
          </note>
          <note>
            2000/01:U7 av Matz Hammarström m.fl. (mp)
          </note>
          <note>
            2000/01:U8 av Runar Patriksson och Eva Flyborg
          </note>
          <note>
            (fp)
          </note>
          <note>
            med anledning av prop. 2000/01:61 Förfalskade fångeshandlingar
            vid ansökan om lagfart
          </note>
          <note>
            2000/01:L7 av Krister Örnfjäder (s)
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 8 februari
          </note>
          <note>
            2000/01:241 av Sofia Jonsson (c) till statsrådet Ingela
          </note>
          <note>
            Thalén
          </note>
          <note>
            Trygghetssystemet
          </note>
          <note>
            2000/01:242 av Kent Härstedt (s) till statsrådet Mona
          </note>
          <note>
            Sahlin
          </note>
          <note>
            Sjösäkerhet
          </note>
          <note>
            den 9 februari
          </note>
          <note>
            2000/01:243 av Jan-Evert Rådhström (m) till näringsminister Björn
            Rosengren
          </note>
          <note>
            Alkolås
          </note>
          <note>
            2000/01:244 av Roy Hansson (m) till försvarsminister
          </note>
          <note>
            Björn von Sydow
          </note>
          <note>
            Folkbokföringslagens konsekvenser för Försvarsmakten
          </note>
          <note>
            den 12 februari
          </note>
          <note>
            2000/01:245 av Maria Larsson (kd) till näringsminister Björn
            Rosengren
          </note>
          <note>
            Aktivitetsgarantin
          </note>
          <note>
            2000/01:246 av Yvonne Andersson (kd) till utbildningsminister
            Thomas Östros
          </note>
          <note>
            Lärarnas arbetsmiljö
          </note>
          <note>
            2000/01:247 av Gunnar Axén (m) till finansminister
          </note>
          <note>
            Bosse Ringholm
          </note>
          <note>
            Lagen om offentlig upphandling
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 20 februari.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 9 februari
          </note>
          <note>
            2000/01:657 av Carina Hägg (s) till utrikesminister
          </note>
          <note>
            Anna Lindh
          </note>
          <note>
            President Bush abortpolitik
          </note>
          <note>
            2000/01:658 av Kenneth Lantz (kd) till jordbruksminister Margareta
            Winberg
          </note>
          <note>
            Tjuvfiske i Öresund
          </note>
          <note>
            2000/01:659 av Kent Härstedt (s) till finansminister
          </note>
          <note>
            Bosse Ringholm
          </note>
          <note>
            Friskvård
          </note>
          <note>
            2000/01:660 av Kent Härstedt (s) till finansminister
          </note>
          <note>
            Bosse Ringholm
          </note>
          <note>
            Ekonomiskt stöd till Spelberoendes riksförbund
          </note>
          <note>
            2000/01:661 av Sofia Jonsson (c) till statsrådet Lars-
          </note>
          <note>
            Erik Lövdén
          </note>
          <note>
            Studentbostäder
          </note>
          <note>
            2000/01:662 av Maria Larsson (kd) till statsrådet
          </note>
          <note>
            Britta Lejon
          </note>
          <note>
            Statligt grundbidrag till ungdomsorganisationer
          </note>
          <note>
            2000/01:663 av Johnny Gylling (kd) till näringsminister Björn
            Rosengren
          </note>
          <note>
            Järnvägstrafiken till och från Blekinge
          </note>
          <note>
            2000/01:664 av Inger René (m) till statsminister
          </note>
          <note>
            Göran Persson
          </note>
          <note>
            Antisemitiskt konstnärsskap
          </note>
          <note>
            2000/01:665 av tredje vice talman Rose-Marie Frebran (kd) till
            statsrådet Maj-Inger Klingvall
          </note>
          <note>
            Sista länken-bestämmelsen
          </note>
          <note>
            den 12 februari
          </note>
          <note>
            2000/01:666 av Kenneth Johansson (c) till justitieminister Thomas
            Bodström
          </note>
          <note>
            Expropriationslagens ersättningsregler
          </note>
          <note>
            2000/01:667 av Henrik S Järrel (m) till statsrådet
          </note>
          <note>
            Ingela Thalén
          </note>
          <note>
            Debiteringsrutiner hos RFV
          </note>
          <note>
            2000/01:668 av Henrik S Järrel (m) till miljöminister
          </note>
          <note>
            Kjell Larsson
          </note>
          <note>
            Miljöregler kring vindkraftverk
          </note>
          <note>
            2000/01:669 av Carl Fredrik Graf (m) till finansminister Bosse
            Ringholm
          </note>
          <note>
            Friskvård betald av arbetsgivaren
          </note>
          <note>
            2000/01:670 av Christina Axelsson (s) till statsrådet
          </note>
          <note>
            Britta Lejon
          </note>
          <note>
            Förstärkt konsumentskydd
          </note>
          <note>
            2000/01:671 av Annelie Enochson (kd) till socialminister Lars
            Engqvist
          </note>
          <note>
            Kvinnomord
          </note>
          <note>
            2000/01:672 av Bertil Persson (m) till näringsminister Björn
            Rosengren
          </note>
          <note>
            Travsporten
          </note>
          <note>
            2000/01:673 av Bertil Persson (m) till kulturminister
          </note>
          <note>
            Marita Ulvskog
          </note>
          <note>
            Sveriges afrikanska koloni
          </note>
          <note>
            den 13 februari
          </note>
          <note>
            2000/01:674 av Chatrine Pålsson (kd) till utbildningsminister
            Thomas Östros
          </note>
          <note>
            Invandrares inlärning av svenska
          </note>
          <note>
            2000/01:675 av Dan Kihlström (kd) till justitieminister Thomas
            Bodström
          </note>
          <note>
            Polismyndigheten i Värmland
          </note>
          <note>
            2000/01:676 av Viviann Gerdin (c) till justitieminister Thomas
            Bodström
          </note>
          <note>
            Polisens verksamhet i Värmland
          </note>
          <note>
            2000/01:677 av Carl Fredrik Graf (m) till justitieminister Thomas
            Bodström
          </note>
          <note>
            Resursbristen inom polisen i Halland
          </note>
          <note>
            2000/01:678 av Inga Berggren (m) till näringsminister Björn Rosengren
          </note>
          <note>
            Småföretagens problem med kommunala bolag
          </note>
          <note>
            2000/01:679 av Marietta de Pourbaix-Lundin (m) till finansminister
            Bosse Ringholm
          </note>
          <note>
            Reklamskatten
          </note>
          <note>
            2000/01:680 av Marietta de Pourbaix-Lundin (m) till finansminister
            Bosse Ringholm
          </note>
          <note>
            Sänkt ölskatt
          </note>
          <note>
            2000/01:681 av Marietta de Pourbaix-Lundin (m) till finansminister
            Bosse Ringholm
          </note>
          <note>
            OECD-rapporten om Sverige
          </note>
          <note>
            2000/01:682 av Sten Tolgfors (m) till jordbruksminister Margareta
            Winberg
          </note>
          <note>
            Låga födelsetal
          </note>
          <note>
            2000/01:683 av Sten Tolgfors (m) till jordbruksminister Margareta
            Winberg
          </note>
          <note>
            Förslaget om pappamånader
          </note>
          <note>
            2000/01:684 av Sten Tolgfors (m) till jordbruksminister Margareta
            Winberg
          </note>
          <note>
            Nya Livet
          </note>
          <note>
            2000/01:685 av Sten Tolgfors (m) till socialminister
          </note>
          <note>
            Lars Engqvist
          </note>
          <note>
            Den nya fattigdomen
          </note>
          <note>
            2000/01:686 av Sten Tolgfors (m) till socialminister
          </note>
          <note>
            Lars Engqvist
          </note>
          <note>
            Den offentliga personalpolitiken
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 9 februari
          </note>
          <note>
            2000/01:599 av Margareta Viklund (kd) till utrikesminister Anna
            Lindh
          </note>
          <note>
            Kosovoalbaner i serbiska fängelser
          </note>
          <note>
            2000/01:605 av Lennart Axelsson (s) till utrikesminister Anna
            Lindh
          </note>
          <note>
            Mänskliga rättigheter i Kina
          </note>
          <note>
            2000/01:618 av Tasso Stafilidis (v) till utrikesminister Anna
            Lindh
          </note>
          <note>
            Artikel 209 i Österrikes strafflagstiftning
          </note>
          <note>
            2000/01:619 av andre vice talman Eva Zetterberg (v)
          </note>
          <note>
            till utrikesminister Anna Lindh
          </note>
          <note>
            Den demokratiska utvecklingen i Tanzania och Zanzibar
          </note>
          <note>
            den 13 februari
          </note>
          <note>
            2000/01:631 av Rolf Gunnarsson (m) till socialminister Lars Engqvist
          </note>
          <note>
            Bilstödet till handikappade
          </note>
          <note>
            2000/01:645 av Margareta Cederfelt (m) till socialminister Lars
            Engqvist
          </note>
          <note>
            Ökning av sexuellt överförbara sjukdomar
          </note>
          <note>
            2000/01:646 av Cristina Husmark Pehrsson (m) till socialminister
            Lars Engqvist
          </note>
          <note>
            Ställföreträdarfrågan
          </note>
          <note>
            2000/01:650 av Barbro Hietala Nordlund (s) till justitieminister
            Thomas Bodström
          </note>
          <note>
            Narkotikapolitiken och ökningen av missbruk bland ungdomar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note>
            16 § Kammaren åtskildes kl. 18.21.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.24 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
