<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--4</head>
          <docDate when="2000-09-21 00:00:00">2000-09-21 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------
          </note>
          <note>
            1 § Frågestund
          </note>
          <note type="speaker">
            Anf. 1 TALMANNEN:
          </note>
          <note>
            Kammarens sammanträde är öppnat. Det inleds med riksdagens frågestund.
            I dag besvaras frågor av vice statsminister Lena Hjelm-Wallén,
            utrikesminister Anna Lindh, försvarsminister Björn von Sydow,
            näringsminister Björn Rosengren och finansminister
          </note>
          <note>
            Bosse Ringholm.
          </note>
          <note>
            Vice statsministern besvarar allmänpolitiska frågor, övriga statsråd
            svarar på frågor inom sina respektive ämnesområden.
          </note>
          <note>
            Ordet är fritt.
          </note>
          <note>
            Energiskatten
          </note>
          <note type="speaker">
            Anf. 2 CARL G NILSSON (m):
          </note>
          <note>
            Fru talman! Jag hörde finansministern säga att höjd dieselskatt
            inte var någonting man önskade, utan det var en eftergift i förhandlingarna
            med stödpartierna.
          </note>
          <note>
            Nu läser jag i budgetpropositionen att skatten på eldningsolja
            höjs med 414 kr per kubikmeter. Med moms innebär det att det blir
            en höjning med
          </note>
          <note>
            517:50 kr per kubikmeter, noga räknat.
          </note>
          <note>
            Nu vill jag fråga: Är det ett tryckfel i budgetpropositionen,
            måntro? Eller är det också en eftergift till stödpartierna?
          </note>
          <note>
            Anf. 3 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Redan förra året inledde regeringen tillsammans med
            Vänsterpartiet och Miljöpartiet en s.k. grön skatteväxling. Vi
            återkommer i år med ett förslag som innebär att vi höjer energiskatten
            med lite drygt 3 miljarder. Samtidigt går de 3 miljarderna tillbaka
            till näringsliv och hushåll.
          </note>
          <note>
            Vår avsikt är att på samma sätt som tidigare år föreslå en sådan
            grön skatteväxling för att minska belastningen på miljön och samtidigt
            öka utrymmet för att skapa fler arbetstillfällen genom att vi
            avlastar en del skatt på arbetsinkomster.
          </note>
          <note>
            Det är konsekvent att vi tycker att det är rimligt att belasta
            energistörande verksamhet med ökad skatt.
          </note>
          <note type="speaker">
            Anf. 4 CARL G NILSSON (m):
          </note>
          <note>
            Fru talman! Den här höjningen med nästan 520 kr per kubikmeter
            eldningsolja innebär ju en nådastöt för många villaägare. För
            en normalförbrukare av 5
          </note>
          <note>
            kubikmeter innebär det 2 500 kr per år.
          </note>
          <note>
            Min följdfråga är: Har ni beräknat vad detta kommer att innebära
            för boendekostnaderna för en sådan normalfamilj?
          </note>
          <note>
            Anf. 5 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Jag talar om skatteväxling. Skatteväxling innebär
            att man får ökade utgifter för sin energikonsumtion och att man
            får ökade inkomster på plussidan. Det ena tar ut det andra.
          </note>
          <note>
            Avsikten är att vi genom grön skatteväxling ska försöka minska
            utsläppen av skadliga ämnen från olika energislag. Vi vill på
            sikt försöka hålla tillbaka en typ av hög energikonsumtion och
            få till stånd en mer rimlig energikonsumtion.
          </note>
          <note>
            För det enskilda hushållet handlar det faktiskt om att det finns
            både plus- och minusposter. De 3,3 miljarder vi tar ut i form
            av ökad energiskatt motsvaras av att vi lämnar tillbaka 3,3 miljarder
            till hushåll och företag.
          </note>
          <note>
            EU:s byråkrati
          </note>
          <note type="speaker">
            Anf. 6 KARL-GÖRAN BIÖRSMARK (fp):
          </note>
          <note>
            Fru talman! Jag har en fråga till utrikesministern.
          </note>
          <note>
            Det gäller EU-byråkratin.
          </note>
          <note>
            Jag såg ett inslag häromsistens i TV om ett sjukhus i Palestina
            som heter Gaza European Hospital.
          </note>
          <note>
            Byggnaden har stått klar i flera år. Men det finns ingen utrustning
            på plats. Orsaken är att EU kräver 40
          </note>
          <note>
            signaturer på ett papper innan dessa pengar betalas ut.
          </note>
          <note>
            Vi som är Europavänner, EU-vänner, blir förtvivlade när vi får
            sådana här rapporter. Det gäller inte bara detta, det finns många
            exempel.
          </note>
          <note>
            Min korta fråga är: Vad gör utrikesministern för att försöka
            ändra på den här situationen?
          </note>
          <note type="speaker">
            Anf. 7 Utrikesminister ANNA LINDH (s):
          </note>
          <note>
            Fru talman! Tyvärr kan jag inte komma med någon motbild till
            Karl-Göran Biörsmark. Situationen är precis så eländig som han
            beskriver den.
          </note>
          <note>
            Det har funnits och finns fortfarande en alldeles för stor byråkrati
            runt EU:s biståndsmedel när EU ska betala ut biståndspengar.
          </note>
          <note>
            Sverige har uppskattat och stött att den ansvariga kommissionären
            för utrikesfrågor, Chris Patten, nu har satt i gång ett arbete
            för att göra om hela arbetet med de här frågorna. Det innebär
            att man först kommer att ha en diskussion om vilka prioriteringar
            man har, en diskussion om vilket bistånd och vilken budget som
            ska gälla och sedan en årlig utvärdering av ifall biståndsmedlen
            har betalats ut och ifall projekten har fungerat så som det är
            tänkt.
          </note>
          <note>
            Förmodligen kommer vi att ha den fösta konkreta debatten om hur
            det här ska fungera under det svenska ordförandeskapet. Vi gör
            nu allt för att samarbeta med den ansvariga kommissionären för
            att få det här att fungera på ett bättre sätt än tidigare.
          </note>
          <note type="speaker">
            Anf. 8 KARL-GÖRAN BIÖRSMARK (fp):
          </note>
          <note>
            Fru talman! Jag tackar för svaret. Nu gäller det här inte bara
            biståndspengar utan även inom andra sektorer. Folk blir förtvivlade
            när de ska söka pengar.
          </note>
          <note>
            Det är blanketter, och de får t.o.m. ta till konsulter som kostar
            hundratusentals kronor för att söka pengar. Det är orimligt.
          </note>
          <note>
            Som sagt, vi som är Europavänner måste se till att det är vi
            politiker som bestämmer. Vi kan inte hamna i byråkrati och i att
            det finns tjänstemän som ska vänta på varandra med 40 signaturer
            för att få tag på material för att folk ska få vård i ett sjukhus
            som står färdigt.
          </note>
          <note>
            Jag hoppas att ordförandeskapet nästa år ska ge oss chansen i
            Sverige att lyfta den här frågan ordentligt.
          </note>
          <note type="speaker">
            Anf. 9 Utrikesminister ANNA LINDH (s):
          </note>
          <note>
            Fru talman! Jag tog exemplet när det gäller utrikesfrågor. Men
            vi kan naturligtvis se problemen också på andra områden.
          </note>
          <note>
            Jag tror att det svenska arbetet för mer öppenhet är ett viktigt
            exempel på hur man kan få öppenhet och därmed också effektivare
            och bättre beslutsprocedurer som gör att man kommer bort från
            en del av den byråkrati som Karl-Göran Biörsmark beskriver.
          </note>
          <note>
            En annan viktig del är det arbete som Neil Kinnock i EU-kommissionen
            bedriver för att få mer effektivitet i förvaltningen i EU, mer
            av ett enskilt ansvarstagande för de enskilda tjänstemännen, tydligare
            beslutsstrukturer - allt det som vill till för att man ska minska
            byråkratin och få en bättre fungerande EU-
          </note>
          <note>
            förvaltning.
          </note>
          <note>
            Jag tycker att det är viktigt att särskilt vi som är positiva
            till Europasamarbetet vågar se bristerna och att vi försöker göra
            något åt dem. Tyvärr måste jag nog säga att jag tror att problemen
            är så pass stora att vi inte kommer att klara att lösa dem under
            det svenska ordförandeskapet. Jag kan garantera att vi gör allt
            vad vi kan för att minska dem under det svenska ordförandeskapet.
          </note>
          <note>
            Utländska bärplockare
          </note>
          <note type="speaker">
            Anf. 10 RUNE BERGLUND (s):
          </note>
          <note>
            Fru talman! Jag har en fråga till näringsminister
          </note>
          <note>
            Björn Rosengren. Det gäller de thailändska bärplockarna som kommit
            till Sverige med stora löften om förtjänster i det här landet.
            Det har riktats kritik bl.a.
          </note>
          <note>
            mot Migrationsmyndigheten för att man inte har informerat thailändarna
            tillräckligt om förutsättningarna för bärbranschen i Sverige.
          </note>
          <note>
            Det går säkert att förbättra den informationen.
          </note>
          <note>
            Men hur mycket information som än ges så är det ju arbetsförhållanden,
            bostadsförhållanden, löner och anställninsgvillkor när man kommer
            på plats som blir avgörande för hur man upplever sin korta arbetsvistelse
            i landet. Den här branschen är tydligen helt oreglerad i Sverige
            och lämnar utrymme för godtycke när det gäller arbetsförhållanden,
            sådant som vi ibland kritiserar andra länder för.
          </note>
          <note>
            Ett exempel som har beskrivits i en tidning är att en thailändare
            var väldigt duktig. Han plockade 2 200
          </note>
          <note>
            kilo bär och fick för det 4 000 kr.
          </note>
          <note>
            Jag vill fråga näringsministern: Finns det skäl att överväga
            reglering av bärplockarbranschen genom kollektivavtal eller på
            annat sätt?
          </note>
          <note>
            Anf. 11 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det finns särskilda regler för bärplockares möjligheter
            att få arbetstillstånd i Sverige.
          </note>
          <note>
            Det utformas av Migrationsverket efter generellt yttrande från
            Arbetsmarknadsstyrelsen.
          </note>
          <note>
            Vad man här kan konstatera är att de grupper av bärplockare som
            har kommit till Sverige har kommit hit på falska premisser. Den
            här branschen lider beklagligtvis brist på fackliga organisationer
            som kan kontrollera de villkor som man kan kräva.
          </note>
          <note>
            Avslutningsvis vill jag säga att Migrationsverket nu ska utvärdera
            de nya och stramare reglerna. I det arbetet kommer man att samråda
            med såväl Arbetsmarknadsstyrelsen som arbetsgivare och fackliga
            företrädare. De arbetsgivare som har lockat hit de här bärplockarna
            har betett sig minst sagt på ett bedrägligt sätt.
          </note>
          <note type="speaker">
            Anf. 12 RUNE BERGLUND (s):
          </note>
          <note>
            Fru talman! Jag tackar för svaret. Såvitt man har kunnat höra
            har detta ansetts vara en liten och marginell företeelse under
            några veckor varje år, som man inte behöver fästa så stort avseende
            vid, men även små tuvor kan stjälpa stora lass. Sveriges goda
            rykte i världen för att vara en nation med ordning och reda på
            arbetsmarknaden kan komma i kläm. Jag hoppas därför att det här
            kommer att ordnas före nästa år.
          </note>
          <note>
            Annars kan det då komma hit folk från andra länder som råkar
            ut för samma sak.
          </note>
          <note>
            Anf. 13 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill bara säga att jag delar den uppfattningen.
            Nu ska detta ses över, och sedan får vi återkomma.
          </note>
          <note>
            Teliaaktien
          </note>
          <note type="speaker">
            Anf. 14 JOHNNY GYLLING (kd):
          </note>
          <note>
            Fru talman! I dagens nummer av Finanstidningen finns ett stort
            reportage om Telia, och jag vill med anledning av det ställa en
            fråga till näringsministern angående Teliaaktien. Det påstås att
            amerikanska investmentbanker ska ha trissat upp värdet på Telias
            aktie mellan 5 och 10 kr över det som svenska rådgivare föreslog.
            Detta ska de ha gjort för att tillskansa sig maximal egen provision.
          </note>
          <note>
            Sedan Telias aktie introducerades har denna gått ned med 24 %.
            Min fråga är: Har regeringen varit medveten om att utvecklingen
            kunde bli så negativ på grund av att priset, som de här bedömarna
            hävdar, sattes för högt?
          </note>
          <note>
            Anf. 15 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Marknaden satte priset vid introduktionen, och då
            låg Telia på exakt samma värde som likvärdiga bolag. Detta gäller
            även i dag, dvs. Telia följer i stort sett index. Ett bolag som
            t.ex. Deutsche
          </note>
          <note>
            Telecom men även andra stora bolag har faktiskt tappat mer. Poängen
            är den att det då var samma värde som för liknande andra bolag
            och nu är samma värde som för liknande andra bolag.
          </note>
          <note>
            Det är vidare styrelsen och dess ordförande som är ansvariga
            för den strategi som bolaget gick ut till marknaden med. Det är
            de som på marknaden ska implementera den strategi som man lade
            upp i bolaget. Priset på aktier har ju den tendensen att gå både
            upp och ned. Självklart kommenterar jag inte aktiemarknaden.
          </note>
          <note type="speaker">
            Anf. 16 JOHNNY GYLLING (kd):
          </note>
          <note>
            Fru talman! Staten är ju fortfarande majoritetsägare i Telia,
            något som det fanns delade meningar om här i riksdagen. Många
            svenskar har dock nu köpt
          </note>
          <note>
            Teliaaktien i förhoppningen om att dels kunna vara med som delägare,
            dels kunna göra en långsiktig vinst.
          </note>
          <note>
            Staten med näringsministern i spetsen har nu ett ansvar för den
            utveckling som bolaget får framöver när det gäller att ge sina
            aktieägare en god utdelning.
          </note>
          <note>
            Hur ser ministern på Telias framtid i detta avseende?
          </note>
          <note>
            Anf. 17 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Låt mig erinra om att en enig riksdag stod bakom
            utförsäljningen av Telia. Jag vill också säga att det är lite
            för tidigt att efter denna korta tid, med kännedom om hur aktiemarknaderna
            normalt åker upp och ned, tala om att den skulle ha varit felaktig.
            Vi får se hur börsutvecklingen blir. Det är för tidigt att uttala
            sig i någon bestämd riktning.
          </note>
          <note>
            Ursprungsbefolkningens rätt
          </note>
          <note type="speaker">
            Anf. 18 HELENA BARGHOLTZ (fp):
          </note>
          <note>
            Fru talman! Jag vill ställa min fråga till vice statsminister
            Lena Hjelm-Wallén. Jag vill höra när regeringen kommer att lägga
            fram ett förslag om att
          </note>
          <note>
            Sverige ska ratificera ILO:s konvention nr 169, som handlar om
            ursprungsbefolkningens rätt.
          </note>
          <note>
            Anf. 19 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Kollegerna och jag konstaterade just tillsammans
            att vi inte har något svar på det. Jag tror att frågan får lov
            att ställas till ansvarigt statsråd, som förmodligen är integrationsministern.
          </note>
          <note type="speaker">
            Anf. 20 HELENA BARGHOLTZ (fp):
          </note>
          <note>
            Fru talman! Redan förra året lades det fram en utredning där
            det föreslås att Sverige ska ratificera den här ILO-konventionen.
            Frågan har ju stötts och blötts i många år. Jag undrar om man
            inte har någon framförhållning som alla ledamöter i regeringen
            känner till avseende när olika viktiga förslag ska komma.
          </note>
          <note>
            Jag får tolka vice statsministerns svar så att det nu, när vi
            ju sitter och skriver motioner till riksdagen, är läge för att
            än en gång väcka en motion om att
          </note>
          <note>
            Sverige ska ratificera ILO-konventionen.
          </note>
          <note>
            Anf. 21 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Riksdagens ledamöter är naturligtvis fria att skriva
            de motioner som de önskar. Det här är ju en process. Det är en
            ganska stor fråga, så det behövs en beredningstid. Jag har ingen
            exakt tidpunkt för när proposition kommer, men det betyder inte
            att frågan har lagts i en låda, utan självfallet bereder vi den.
          </note>
          <note>
            EMU-frågan i kampanj
          </note>
          <note type="speaker">
            Anf. 22 LARS OHLY (v):
          </note>
          <note>
            Fru talman! Min fråga riktar sig till utrikesministern. Enligt
            uppgifter i medierna har utrikesministern haft synpunkter på att
            Vänsterpartiet avser att lyfta fram EMU-frågan i en kampanj nästa
            vår. Utrikesministern lär ha sagt att en sådan kampanj strider
            mot överenskommelsen mellan partierna om det svenska ordförandeskapets
            program.
          </note>
          <note>
            Min fråga är - under förutsättning att medierna har refererat
            utrikesministern riktigt: Vilken överenskommelse hänvisar utrikesministern
            då till?
          </note>
          <note type="speaker">
            Anf. 23 Utrikesminister ANNA LINDH (s):
          </note>
          <note>
            Fru talman! I samtal med samtliga partiledare har vi diskuterat
            att vi under den period som Sverige har ordförandeskapet i EU
            ska vara överens. Det är vi om prioriteringarna för ordförandeskapet.
            Vi ska också försöka göra det till ett gemensamt svenskt ordförandeskap,
            inte ett ordförandeskap som bara gäller regeringen utan som gäller
            hela Sverige inklusive samtliga partier.
          </note>
          <note>
            Jag tycker också personligen att det är lite olyckligt att välja
            just den här tiden för att debattera EMU-
          </note>
          <note>
            frågan, som ju delar svenska folket i två sidor. Här har vi en
            möjlighet att under ett halvår ha en väldigt aktiv roll för Sverige
            på världsscenen som företrädare för EU. Just under de sex månaderna
            kan vi väl undvika att ha den typ av politiskt gräl och politisk
            debatt som vi under andra tider väldigt gärna kan ha.
          </note>
          <note type="speaker">
            Anf. 24 LARS OHLY (v):
          </note>
          <note>
            Fru talman! EMU-frågan finns inte med i den överenskommelse mellan
            partierna som utrikesministern hänvisar till. Jag är införstådd
            med att vi ska ha ett program som vi har diskuterat fram gemensamt
            och som vi ska fullfölja gemensamt. Men min och
          </note>
          <note>
            Vänsterpartiets uppfattning är att även EMU-kritiska organisationer
            och partier måste ha rätten att föra fram uppfattningar till allmänheten,
            alldeles oavsett om Sverige råkar vara ordförande i EU eller inte.
          </note>
          <note type="speaker">
            Anf. 25 Utrikesminister ANNA LINDH (s):
          </note>
          <note>
            Fru talman! Vänsterpartiet och alla andra är i sin fulla rätt
            att argumentera och debattera kring precis vad de vill när de
            vill och självklart att föra fram alla argument mot EMU. Det som
            jag har sagt är bara att jag tycker att det är olyckligt att vi
            inte under den tid då vi faktiskt företräder EU på den internationella
            scenen och i EU kan visa att vi har ett gemensamt ordförandeskap.
            Just under dessa sex månader tycker jag att vi kunde avhålla oss
            från en debatt som enbart splittrar den svenska opinionen.
          </note>
          <note>
            Vi kan driva EMU-debatten före och efter ordförandeskapstiden,
            men jag har sagt att jag tycker att vi under sex månader kan försöka
            hålla sams mellan politikerna när det gäller EU-frågor.
          </note>
          <note>
            Bristen på officerare
          </note>
          <note type="speaker">
            Anf. 26 LARS HJERTÉN (m):
          </note>
          <note>
            Fru talman! Jag vill ställa en fråga till försvarsminister Björn
            von Sydow. Man sade att Skövde garnison hörde till vinnarna när
            försvaret skulle dra ned på verksamheten. Högkvarteret trodde
            att det skulle vara lätt att rekrytera officerare till Skövde
            från förband som läggs ned, men det har visat sig att så inte
            är fallet. Det anmäldes visserligen från början intresse från
            150 officerare som var villiga att flytta till Skövde, men det
            blev hälften så många, 75. Det saknas i dag sammanlagt 145 officerare
            på de olika förband som finns i Skövde.
          </note>
          <note>
            Man har försökt att lösa det kortsiktigt med kommenderingar och
            med tillfälliga kontrakt för reservofficerare och värnpliktiga
            officerare. Även civilanställda har tagit en del jobb som officerare
            annars gör.
          </note>
          <note>
            Men det här är väldigt kortsiktiga lösningar och är egentligen
            inga lösningar alls. Många officerare på nedläggningsorter har
            i stället för militära jobb tagit civila jobb. Man kan säga att
            försvarsmakten har förlorat slaget mot det civila samhället.
          </note>
          <note>
            Jag vill fråga försvarsministern hur han ser på situationen med
            den stora officersbristen och om han har några förslag till lösningar.
            Det här är en generell fråga. Det gäller inte bara Skövde, även
            om jag tagit det som exempel.
          </note>
          <note>
            Anf. 27 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag har också fått informationer om att det på några
            förband är brist på officerare, åtminstone med utbildning för
            den verksamhet som ska vara vid förbandet. På många förband genomför
            man därför kompletterande utbildning för att t.ex. omskola infanteriofficerare
            till andra tjänsteslag.
          </note>
          <note>
            Överbefälhavaren har också uppmärksammat detta. Han meddelade
            mig för några dagar sedan att han och högkvarteret avser att ta
            tag i obalanserna.
          </note>
          <note>
            Jag och han har samma bild som frågaren, nämligen att det i hög
            grad sammanhänger med den allmänna högkonjunkturen som råder i
            vårt land och att många officerare, särskilt med teknisk inriktning,
            är starkt efterfrågade på den civila arbetsmarknaden.
          </note>
          <note type="speaker">
            Anf. 28 LARS HJERTÉN (m):
          </note>
          <note>
            Fru talman! Jag tackar för svaret. En bieffekt är också att officerarna
            är rädda för framtiden. De vet inte vad nästa försvarsbeslut kommer
            att innebära och om även den tjänst som de har kommer att dras
            in och förbandet läggas ned.
          </note>
          <note>
            En annan bieffekt som är nog så viktig är att vi måste ha tillräckligt
            många och tillräckligt skickliga officerare om vi ska ställa upp
            för de åtaganden som vi har gjort när det gäller EU:s internationella
            krisstyrka. Som bekant kom vi lite sent till Kosovo häromåret.
          </note>
          <note>
            Har man inte ens befäl på hemmaplan är det väldigt svårt att
            också skicka folk till andra länder. Den frågan vet jag att man
            har diskuterat i officerskretsar.
          </note>
          <note>
            Det kan vara svårt att veta vilken typ av jobb man ska satsa
            på om man inte kan få möjligheten att resa utomlands och jobba
            i krisstyrkan utan måste finnas kvar på hemmaplan för att förbandet
            över huvud taget ska finnas kvar.
          </note>
          <note>
            Anf. 29 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! De besök jag har gjort i t.ex. Göteborg och Halmstad
            visar på just behovet av att ibland kompletteringsutbilda. Jag
            tror att det är vad man gör.
          </note>
          <note>
            En annan del är att vi med överbefälhavarens förslag som underlag
            också låter, som står i budgetpropositionen, officersrekryteringen
            ligga på en hög nivå under de kommande ett á två åren för att
            därigenom tillföra unga officerare. Därigenom kan vi klara de
            långsiktiga strukturfrågorna.
          </note>
          <note>
            Någon motsättning mellan tjänstgöring hemma och i utlandsstyrkan
            anser jag inte att det finns.
          </note>
          <note>
            Tjänstgöring i utlandsstyrkan ska vara en helt naturlig del i
            tjänsten och karriären. Den ska ingå - jag hoppas också att det
            sker i fullaste samförstånd med officerare och deras organisationer
            - i den normala karriären.
          </note>
          <note>
            Bilindustrins forskning och teknik
          </note>
          <note type="speaker">
            Anf. 30 INGEGERD SAARINEN (mp):
          </note>
          <note>
            Fru talman! Min fråga är till näringsministern.
          </note>
          <note>
            Staten satsar 500 miljoner på ett samarbete med bilindustrin.
            Pengarna ska gå till forskning och teknik som minskar fordonens
            miljöpåverkan. Men över
          </note>
          <note>
            80 % av de pengar som staten och bilindustrin har fördelat går
            till projekt som har pågått i upp till 20 år.
          </note>
          <note>
            Vad avser ministern att göra för att se till att de pengar staten
            satsar går till ny teknik?
          </note>
          <note>
            Anf. 31 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! I det här projektet lägger bilindustrin ned ungefär
            1,4 miljarder och staten 500 miljoner, dvs. totalt, om jag inte
            missminner mig, 1,9 miljarder.
          </note>
          <note>
            Det handlar om ny teknik, även om det sedan finns gammal teknik
            bakom.
          </note>
          <note>
            Jag vet att det när det gäller motorer handlar väldigt mycket
            om att utveckla mer miljömässiga motorer. Det handlar mycket om
            den typen av teknik.
          </note>
          <note>
            Bakom sådan teknik kan finnas gamla projekt och, om jag använder
            det uttrycket, teknik som är gammal.
          </note>
          <note>
            Men med detta som grund ska man utveckla en ny teknik som handlar
            om framför allt miljön.
          </note>
          <note type="speaker">
            Anf. 32 INGEGERD SAARINEN (mp):
          </note>
          <note>
            Fru talman! Saab har utvecklat kompression i 20
          </note>
          <note>
            år. Volvos nya dieselmotor är i tillverkningsskedet, förutsatt
            att Ford är med på det. Partikelfällor för dieselmotorer i personbilar
            tillverkas redan i Frankrike. Kan ministern ge exempel på nydanande
            teknik i dessa satsningar?
          </note>
          <note>
            Anf. 33 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det handlar när det gäller utveckling av dieselmotorn
            väldigt mycket om att utveckla en motor som gör att man får ned
            antalet partiklar och en miljömässigt bättre motor. Det är väldigt
            viktigt att
          </note>
          <note>
            Sverige inom bilindustrin har en teknik som ligger i framkant
            och därmed kan konkurrera på de områden där svensk bilindustri
            har varit väldigt duktig, dvs.
          </note>
          <note>
            inom miljöområdet. Det är vad det handlar om.
          </note>
          <note>
            Energiskatterna
          </note>
          <note type="speaker">
            Anf. 34 LENNART DALÉUS (c):
          </note>
          <note>
            Fru talman! Finansministern talade nyss om att energiskatten
            var till för att minska utsläpp av skadliga ämnen. Jag har tidigare
            hört honom med ökat engagemang och med värme tala om klimatfrågan.
          </note>
          <note>
            Man får därför anta att även det ligger bakom.
          </note>
          <note>
            Fru talman! Finansministern uttalar i finansplanen på s. 35 ambitionen
            och målsättningen att inkludera också biobränslena i basen för
            energiskatter. Jag undrar på vilket sätt det är ett led i en grön
            skatteväxling.
          </note>
          <note>
            Anf. 35 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Utöver de konkreta förslag om grön skatteväxling
            som vi har i höstens budgetproposition är vår avsikt också att
            komma tillbaka med frågan om energibeskattning under hösten. Det
            finns sedan tidigare ett väldigt bra betänkande kring skatteväxlingen.
          </note>
          <note>
            Det har funnits en stor uppslutning från alla politiska partier
            om principerna bakom den gröna skatteväxlingen.
          </note>
          <note>
            När det sedan ska översättas till olika enskilda energislag är
            det viktigt att man får en genomgång av hela området. Den ambition
            vi har är att senare under hösten kunna presentera ett sådant
            samlat material.
          </note>
          <note>
            Man får då ta ställning till vilka delar som kan komma att ingå
            i framtiden i skatteväxlingen.
          </note>
          <note type="speaker">
            Anf. 36 LENNART DALÉUS (c):
          </note>
          <note>
            Fru talman! Det borde vara en ryggmärgsreflex att förstå att
            man inte ska belasta bioenergi med nya skatter om man vill åstadkomma
            en grön skatteväxling. Det behöver man väl inte så många funderingar
            kring.
          </note>
          <note>
            Sedan är det bra att finansministern pekar på den utredning som
            Skatteväxlingskommittén gjorde. Jag hade förmånen att sitta i
            den kommittén tillsammans med Jan Bergqvist och några andra här
            i kammaren.
          </note>
          <note>
            Vi tittade just på den fråga som finansministern pekar på.
          </note>
          <note>
            Vi sade följaktligen i utredningen: Särskild uppmärksamhet bör
            ägnas den eftersträvade ökningen av biobränslen. Då är min fråga:
            Hur leder det resonemanget till att öka användningen av biobränslen
            om man lägger ökad skatt på dem?
          </note>
          <note>
            Anf. 37 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! De principer som fanns i Skatteväxlingskommitténs
            betänkande, och som alla partier i stort har anslutit sig till,
            är också grunden för det material som vi tar fram i Finansdepartementet
            under hösten om energibeskattningen.
          </note>
          <note>
            Det är alldeles klart att syftet är att se till att vi kan lägga
            skatt på sådan energi som ur miljösynpunkt ger de största skadorna.
            Det ingår naturligtvis i vår värdering när vi går igenom olika
            typer av energislag att både skapa en likformighet i energibeskattningen
            och också göra belastningen störst på de områden där vi ser stora
            bekymmer.
          </note>
          <note>
            Den nya mobiltelefonin
          </note>
          <note type="speaker">
            Anf. 38 LARS LEIJONBORG (fp):
          </note>
          <note>
            Fru talman! Jag har en fråga till näringsministern.
          </note>
          <note>
            Just nu fördelar en myndighet under Näringsdepartementet tillstånden
            att operera den tredje generationens mobiltelefoni. Varje sådant
            tillstånd är värt flera miljarder för dem som får det. Vi har
            föreslagit att det ska ske i form av en auktion och varnat för
            en politisk process.
          </note>
          <note>
            En av dem som sökt tillstånd är Jan Stenbeck. Jag vill mot bakgrund
            av en uppgift fråga näringsministern om det är sant att näringsministern
            häromdagen bad Jan Stenbeck att rädda en socialdemokratisk tidning
            i Malmö.
          </note>
          <note>
            Anf. 39 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Själva hanteringen av den nya mobiltelefonin sköts
            av en myndighet - PTS, Post- och telestyrelsen. Det är beslutat
            om här i riksdagen att det skulle gå till väga på det sättet.
            Man har valt att inte göra en upphandling därför att man anser
            att de pengarna då skulle belasta själva mobiltelefonin - det
            skulle belasta kunderna. Det skulle också vara hindrande för konkurrens
            och för en snabb marknad.
          </note>
          <note>
            Därmed förhåller det sig så att detta är ingen politisk process.
            Det är PTS som avgör detta efter de regler som har fastställts
            här i riksdagen.
          </note>
          <note>
            När det sedan gäller den andra frågan så är det ingen fråga som
            behandlas av Sveriges regering.
          </note>
          <note>
            Detta har skötts genom kontakter mellan det socialdemokratiska
            partiet och Stenbeck. Många har varit inblandade, och det är framför
            allt vår partisekreterare som har handlagt frågan.
          </note>
          <note type="speaker">
            Anf. 40 LARS LEIJONBORG (fp):
          </note>
          <note>
            Fru talman! Sanningen är alltså att näringsministern under det
            att processen pågår har tagit kontakt med Jan Stenbeck och bett
            honom rädda den socialdemokratiska tidningen Arbetet. Om det är
            sant - och jag tolkar näringsministern så - är inte detta en pyramidal
            omdömeslöshet?
          </note>
          <note>
            Anf. 41 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! De kontakter som har förevarit när det gäller tidningen
            Arbetet har efter vad jag vet förevarit med det socialdemokratiska
            partiet och med partisekreteraren. Därvid vill jag också säga
            att jag självfallet talar med Stenbeck, som jag talar med
          </note>
          <note>
            Wallenberg och andra. Men själva kontakterna när det gäller frågan
            om tidningen har alltså skötts av det socialdemokratiska partiet.
          </note>
          <note type="speaker">
            Anf. 42 LARS LEIJONBORG (fp):
          </note>
          <note>
            Fru talman! Är alltså uppgiften i dagens utgåva av tidningen
            Resumé om att samtalet till Stenbeck blev
          </note>
          <note>
            Arbetets räddning, som syftar på ett samtal mellan näringsministern
            och Jan Stenbeck, helt grundlös -
          </note>
          <note>
            eller är den inte helt grundlös?
          </note>
          <note>
            Anf. 43 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Detta är en spekulation. Leijonborg får vända sig
            till den socialdemokratiske partisekreteraren. Det är han som
            sköter detta. Det är det ena.
          </note>
          <note>
            Det andra som jag vill säga gäller de kontakter som Sveriges
            näringsminister självfallet har med olika företrädare för näringslivet.
            De kan inte blandas ihop med den myndighetsutövning som vi sköter.
            Där finns väldigt starka gränser. Och just den här frågan sköts
            inte av Björn Rosengren, utan den sköts av
          </note>
          <note>
            Mona Sahlin.
          </note>
          <note>
            Polisens insatser vid demonstrationer
          </note>
          <note type="speaker">
            Anf. 44 STEN LUNDSTRÖM (v):
          </note>
          <note>
            Fru talman! Jag vill ställa en fråga till vice statsminister
            Lena Hjelm-Wallén.
          </note>
          <note>
            För ungefär en vecka sedan anordnade ett gäng -
          </note>
          <note>
            ett par hundra - ungdomar i Malmö en demonstration. Man ville
            ha en liten fest på gator och torg. De möttes av fullt stridsberedd
            polis och helikopter i luften. Demonstrationen urartade. Jag var
            inte där, så jag vet inte varför den gjorde det.
          </note>
          <note>
            I dagarna har vi sett helt andra demonstrationer, där åkeriägare
            och andra demonstrerar och ganska fritt får lov att blockera hamnar
            och liknande.
          </note>
          <note>
            Jag vill fråga vice statsministern: Hur återställer man förtroendet
            för polisen hos de ungdomar i Malmö som möttes av poliser som
            var fullt stridsberedda, när man ser att andra organisationer
            uppenbarligen kan genomföra sina demonstrationer fritt?
          </note>
          <note>
            Anf. 45 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Som privatpersoner kan vi, både riksdagsledamöter
            och regeringsledamöter, säkerligen ha synpunkter på polisens arbete.
            Men jag tror att vi ska avhålla oss från att lägga oss i det direkt
            verkställande arbete som polisen gör - eller jag inte bara tror,
            utan jag menar att det är väldigt viktigt. Det är polisens skyldighet
            att själv bedöma situationen vad gäller ordningens upprätthållande,
            och sedan naturligtvis också att dra slutsatser av vad man har
            gjort i den prövning i efterhand som sker. Det gäller både det
            som skedde i Malmö, där det var en väldigt stark insats, och lastbilsdemonstrationerna,
            där man inte har gjort så stora insatser. Det gäller att efteråt
            se hur detta står i relation till varandra och vilka slutsatser
            polisen själv drar av det.
          </note>
          <note>
            Men jag skulle alltså vilja rekommendera att vi som politiker
            avhåller oss från att tala om för polisen hur den ska agera.
          </note>
          <note type="speaker">
            Anf. 46 STEN LUNDSTRÖM (v):
          </note>
          <note>
            Fru talman! Jag delar naturligtvis vice statsministerns uppfattning
            om att det inte är vår sak att agera polis eller att säga till
            polisen hur den ska agera. Men det är trots allt denna kammare
            och regeringen som stiftar lagar och beslutar om hur det ska fungera
            i samhället. Det är också vi som ger medel till polisens samverkan.
          </note>
          <note>
            Min fråga handlade mer om hur man ska återupprätta förtroendet
            för polisen hos de här ungdomarna i
          </note>
          <note>
            Malmö. Det är nämligen den känslan jag har fått hemifrån - man
            litar inte på polisen längre. Det som händer nu innebär ju att
            man ytterligare försvårar det hela när det gäller att lita på
            polisen, med de effekter som det här har fått.
          </note>
          <note>
            Därför undrar jag på vilket sätt vice statsministern och regeringen
            är beredda att göra någon insats för att återupprätta förtroendet
            för polisen hos de ungdomar i Malmö som nu har drabbats.
          </note>
          <note>
            Anf. 47 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! I mitt svar vill jag också framhålla att det är viktigt
            att även polisen som myndighet hela tiden analyserar sitt eget
            agerande. I polisens agerande handlar det inte bara om att bekämpa
            brott, reda ut brott och upprätthålla ordningen, utan också om
            att skapa ett förtroende hos allmänheten - där inte minst ungdomen
            är väldigt viktig. Därför utgår jag ifrån att t.ex. polismyndigheten
            i Malmö i sin analys av det som skedde där ordentligt tänker över
            hur man ska kunna bygga upp ett förtroende där det eventuellt
            har kommit att brista genom den senaste tidens händelser.
          </note>
          <note>
            Praktisk yrkesutbildning
          </note>
          <note type="speaker">
            Anf. 48 YVONNE ANDERSSON (kd):
          </note>
          <note>
            Fru talman! Jag har en fråga till näringsministern.
          </note>
          <note>
            Det är svårt att rekrytera kompetent arbetskraft till de praktiska
            yrkena i dag. Medelåldern är hög på sadelmakare, svetsare, smeder
            och andra, och man är orolig för pensionsavgångar. Likväl har
            vi svårt att få detta att stämma överens med de utbildningar som
            finns.
          </note>
          <note>
            I Stockholms stad har man ett försök med en utbildning som också
            finansieras av EU-medel, men där får inte de studerande några
            studiemedel.
          </note>
          <note>
            Min fråga gäller huruvida ministarna på Näringsdepartementet
            samverkar med ministrarna på Utbildningsdepartementet för planering
            av utbildningar och hur de kan motsvara arbetsmarknadens behov.
          </note>
          <note>
            Anf. 49 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Här handlar det mycket om att få ungdomarna intresserade
            av de linjer som finns på ungdomsskolan. Om man inte klarar den
            rekryteringen så delar jag uppfattningen att vi kommer att hamna
            i en situation där vi får brist. Det handlar alltså dels om att
            få ett större engagemang och att visa de här yrkenas betydelse,
            dels om att tillse att den arbetsmarknadsutbildning som vi har
            också kompletterar det hela när det gäller de här yrkena.
          </note>
          <note>
            Vi har i dag en oerhört snabb tillväxt i Sverige. Vi kan inte
            direkt avläsa - åtminstone inte så tydligt som man brukar kunna
            göra när man har en snabb tillväxt
          </note>
          <note>
            - att det finns s.k. flaskhalsar. Men vi kan se flaskhalsar inom
            de s.k. licensyrkena. Det gäller elektriker och det gäller svetsare
            med speciell legitimation etc.
          </note>
          <note>
            Självfallet tror jag att om vi inte ser upp så kommer vi att
            få se detta också inom den typ av yrken som nämns här.
          </note>
          <note type="speaker">
            Anf. 50 YVONNE ANDERSSON (kd):
          </note>
          <note>
            Fru talman! Jag tackar för det svaret. Ändå vill jag påpeka just
            detta behov av att mitt i en tillväxtperiod, när vi behöver många
            högutbildade människor inom akademiska yrken, så kommer också
            vårt samhälle fortfarande att kräva restaurangpersonal, personal
            som ska föra kommunikationsmedlen osv.
          </note>
          <note>
            Det skulle vara intressant om det fanns någon utredning på gång
            om vad det är för behov och omloppstid vi behöver för att rekrytera
            yrkeskompetens till de här yrkena. I dag har vi ju ingen automatisk
            utbildningsväg från gymnasiet till denna typ av kompetens som
            behövs för praktiska yrken, men vi har en väg till universitet.
            Därför är det intressant om det sker en samordning och diskussion
            i de här lägena.
          </note>
          <note>
            Anf. 51 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Man kanske inte riktigt ändå ska måla bilden så mörk.
            Branscherna själva står ju för mycket av den här utbildningen.
            Det sker ett samarbete mellan de fackliga organisationerna och
            arbetsgivarna inom respektive bransch.
          </note>
          <note>
            Vi har ju också en yrkesteknisk högskola, och en hel del utbildningar.
          </note>
          <note>
            Men jag delar den här uppfattningen. Detta är något som jag självfallet
            ska ta till mig. Vi bör nu inte bara titta på och fokusera på
            högskolan och universiteten, utan även på de här yrkena. Jag kan
            säga att regeringen ska göra det och följa detta noga.
          </note>
          <note>
            Barnens situation
          </note>
          <note type="speaker">
            Anf. 52 JAN BERGQVIST (s):
          </note>
          <note>
            Fru talman! Jag har en fråga till utrikesministern. I
          </note>
          <note>
            budgetpropositionen läser jag om alla de insatser som regeringen
            gör för barnen och barnens rättigheter både i Sverige och utanför
            vårt lands gränser. Men samtidigt blir jag förtvivlad när jag
            hör om alla de barn som tvingas till tvångsarbete, förvägras utbildning
            eller tvingas bli gatubarn.
          </note>
          <note>
            Min fråga till utrikesministern är därför: Vad anser utrikesministern
            att vi kan göra för de fattiga och förtryckta barnen, utöver det
            som vi redan gör i dag?
          </note>
          <note type="speaker">
            Anf. 53 Utrikesminister ANNA LINDH (s):
          </note>
          <note>
            Fru talman! Sverige har ju spelat en väldigt aktiv roll när det
            gäller barnens situation. Vi har drivit frågorna väldigt hårt
            i FN, vi har tagit upp dem direkt med olika berörda länder och
            vi har också i olika sammanhang inom EU tagit upp vad vi gemensamt
            kan göra för att förbättra barnens situation.
          </note>
          <note>
            Jag tror att vi måste förstärka det arbete som vi redan gör.
            Det gäller bl.a. att utveckla biståndet. Vi gör ju också en kraftig
            satsning på biståndet i årets budget för att kunna hjälpa dem
            som har det allra svårast, och däribland barnen. Vi försöker dessutom
            att aktivt angripa dem som försöker utnyttja barn vare sig det
            handlar om rekrytering av barn som soldater eller t.ex. sexhandel
            med barn, som tyvärr också förekommer i rätt stor skala.
          </note>
          <note>
            Sverige försöker att agera på alla dessa områden för att hjälpa
            barnen till ett positivt liv och naturligtvis också för att komma
            till rätta med dem som försöker att utnyttja barns svåra situation.
          </note>
          <note>
            Fastighetsskatten
          </note>
          <note type="speaker">
            Anf. 54 CARL FREDRIK GRAF (m):
          </note>
          <note>
            Fru talman! I riksdagens protokoll från den
          </note>
          <note>
            14 oktober förra året säger finansministern: "Jag har sagt, och
            det kan jag gärna upprepa, att regeringen självfallet inte kommer
            att föreslå några extrema höjningar av fastighetsskatten."
          </note>
          <note>
            Den genomsnittliga höjningen av fastighetsskatten i Vaxholm -
            den genomsnittliga, fru talman - ligger på 7 000 kr. I Lysekil
            ligger den kanske på 4 000 kr.
          </note>
          <note>
            Det innebär att det kanske både är det dubbla och tredubbla i
            enskilda fall.
          </note>
          <note>
            Anser finansministern att han lever upp till sitt uttalande från
            den 14 oktober förra året om att det inte ska bli tal om extrema
            höjningar?
          </note>
          <note>
            Anf. 55 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det tycker jag att jag gör i allra högsta grad. Om
            man hade haft det nuvarande fastighetsbeskattningssystemet och
            låtit de nya fastighetstaxeringsvärdena slå igenom för nästa år
            hade det inbringat 10 miljarder kronor i nya inkomster till staten.
          </note>
          <note>
            Det förslag regeringen nu lägger fram innebär att det inte kommer
            in en enda ny krona till staten, dvs. vi tar inte ut några nya
            inkomster i statlig fastighetsskatt generellt sett.
          </note>
          <note>
            Det förslag som nu ligger är dessutom så avvägt att det innebär
            både sänkningar av skatten på småhus och sänkningar av skatten
            på hyreshus och bostadsrätter. Dessutom har vi ett förslag om
            en begränsningsregel just för att undvika de här extrema höjningarna
            för vanliga hushåll.
          </note>
          <note type="speaker">
            Anf. 56 CARL FREDRIK GRAF (m):
          </note>
          <note>
            Fru talman! Finansministerns svar i kammaren här i dag visar
            på en häpnadsväckande okänslighet för de enskilda medborgarnas
            situation. Finansministern ser bara detta i ett makroperspektiv
            och glömmer den enskilde.
          </note>
          <note>
            Jag konstaterar att svaret är ett besked. Finansministern betraktar
            inte en höjning på kanske 7 000,
          </note>
          <note>
            10 000 eller 14 000 kr från ett år till nästa som extrem. Vid
            nästa allmänna småhustaxering om ett par år när basvärdena höjs
            kan de här husägarna räkna med ytterligare höjningar. Det är ju
            ett besked, om än ett tragiskt sådant.
          </note>
          <note>
            Anf. 57 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Av olika skäl har taxeringsvärdena frysts de senaste
            åren. Det har alltså inte skett någon uppjustering. Om man väntar
            tre år, som vi har gjort, med att göra en justering av taxeringsvärdena
            får man en viss ketchupeffekt. Det är för att förhindra att den
            blir ännu starkare som vi nu föreslår att vi sätter det här systemet
            i verksamhet.
          </note>
          <note>
            Jag vill erinra om att vi också föreslår en rad skattesänkningar
            i budgetpropositionen, t.ex. kompensation för egenavgifterna,
            höjt grundavdrag och en del andra skattesänkningar. Jag tror att
            det faktiskt kommer att sluta på plus för de allra flesta medborgarna
            även efter fastighetstaxeringen och dess skattekonsekvenser.
          </note>
          <note>
            Posten och kassaservicen
          </note>
          <note type="speaker">
            Anf. 58 MARIANNE ANDERSSON (c):
          </note>
          <note>
            Fru talman! Jag har en fråga till näringsministern.
          </note>
          <note>
            Den handlar om Posten och kassaservicen. Jag fick ett skriftligt
            svar på en liknande fråga alldeles nyligen, men jag tycker att
            det fanns vissa oklarheter i det här svaret. Det handlar om att
            avtalet mellan Posten och Nordbanken är uppsagt. I svaret säger
            näringsministern att postlagen är oförändrad och att regeringen
            anser det viktigt att det även i framtiden finns kassatjänster,
            och då handlar det om hela landet.
          </note>
          <note>
            Frågan är då hur detta ska gå till. Det vet vi egentligen ingenting
            om. Det finns en stor oro ute i landet för hur det ska kunna fungera.
            Det är gott och väl med post i butik, men när det gäller penninghantering
            finns det stora säkerhetsfrågor också som man kan ställa sig i
            det sammanhanget.
          </note>
          <note>
            Hur ser näringsministern egentligen på detta? Hur kommer staten
            att agera för att garantera att det verkligen blir en kassaservice
            i hela landet även i fortsättningen om det inte går att sluta
            avtal med andra när det gäller hanteringen av penningmängder?
          </note>
          <note>
            Anf. 59 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Posten genomgår nu stora strukturella förändringar.
            Det grundas i att allt färre går till postkontoren. Nu gör man
            den förändringen att man går från postkontor till post i butik.
            Det kommer att innebära att vi får fler postpunkter, som man säger
            på postspråk, där man kan utföra mer postala tjänster. Vi kommer
            således att få någonting som är mycket bättre för oss medborgare
            som vill ha posttjänster utförda.
          </note>
          <note>
            När det gäller frågan om kassaservice har vi en lagstiftning
            som säger att staten ska tillse att det finns kassaservice i stort
            sett överallt i Sverige. Det ska vi också tillse. Jag kommer att
            återkomma med hur det exakt ska se ut. Först måste vi veta exakt
            vad kassaservice är. Sedan ska vi tillse att sådan kommer att
            kunna upprätthållas på minst samma nivå som i dag när det gäller
            Postens service.
          </note>
          <note type="speaker">
            Anf. 60 MARIANNE ANDERSSON (c):
          </note>
          <note>
            Fru talman! Jag ser det här svaret som positivt.
          </note>
          <note>
            Om det inte går att få ett avtal med någon som sköter just kassatjänster
            - pakethantering och brevhantering är en annan sak - dvs. om kiosken,
            bensinstationen eller butiken i glesbygden inte vill åta sig att
            hantera stora penningsummor av säkerhetsskäl, kommer staten att
            träda in. Jag tolkar svaret så att staten i sådana fall kommer
            att träda in. Jag hoppas att näringsministern kan bekräfta att
            jag har tolkat det rätt.
          </note>
          <note>
            Anf. 61 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Som jag sade är det så att vi har skyldighet att
            upprätthålla kassaservice enligt den postlag vi har. Det ska vi
            göra. Hur det exakt ska gå till kan jag inte säga.
          </note>
          <note>
            Jag tror att det finns 2 700 lantbrevbärare i dag.
          </note>
          <note>
            Det låter väldigt mycket. Det är i alla fall någonting i den
            storleksordningen. De upprätthåller nu den här kassaservicen.
            Man kan säga att de som bor glesast, de som man normalt sett skulle
            säga har den sämsta servicen, har faktiskt den bästa servicen
            just genom att lantbrevbärarna upprätthåller kassaservicen. Hur
            det sedan ska se ut på andra ställen, om det ska vara en bank,
            genom ATG, post i butik eller liknande, vill jag återkomma till.
            Men vi ska upprätthålla kassaservicen. Det finns också med i vår
            överenskommelse med Posten när man fick tillstånd att sälja ut
            Postgirot.
          </note>
          <note>
            Amalgamskadeförbundet
          </note>
          <note type="speaker">
            Anf. 62 MARGARETA CEDERFELT (m):
          </note>
          <note>
            Fru talman! Min fråga riktar sig till vice statsministern. I
            dag har 27 000 namnunderskrifter från
          </note>
          <note>
            Amalgamskadeförbundet överlämnats. Jag undrar på vilket sätt
            regeringen kommer att tillgodose deras önskemål om en förbättrad
            amalgamsanering.
          </note>
          <note>
            Anf. 63 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Frågan om amalgam återkommer ständigt. Även om vi
            försöker flytta fram positionerna finns det alltid de som tycker
            att det ska göras mer.
          </note>
          <note>
            Om det nu kommer en så stor samling namnunderskrifter till socialministern
            så småningom, är jag övertygad om att det ytterligare kommer att
            stimulera socialministern att arbeta med den frågan. Men exakt
            hur den diskussionen ska ske tror jag att man får ta upp direkt
            med socialministern.
          </note>
          <note type="speaker">
            Anf. 64 MARGARETA CEDERFELT (m):
          </note>
          <note>
            Fru talman! Kan jag tolka vice statsministerns svar som att de
            amalgamskadade personernas hälsa kommer att beaktas?
          </note>
          <note>
            Anf. 65 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är väl ändå självklart att det måste vara utgångspunkten
            både för vad man gör ur normal medicinsk aspekt och vad vi politiker
            sammantaget måste göra.
          </note>
          <note>
            Vi vet ju att det i denna fråga råder olika åsikter, så riktigt
            hur det ska gå till kan jag inte uttala mig om nu. Men jag vet
            att man hela tiden flyttar fram positionerna och att vi naturligtvis
            måste lyssna på dem som har skador av amalgam.
          </note>
          <note>
            Sveriges deltagande i fredsfrämjande insatser
          </note>
          <note type="speaker">
            Anf. 66 ÅKE CARNERÖ (kd):
          </note>
          <note>
            Fru talman! Jag har en fråga till försvarsministern.
          </note>
          <note>
            Det råder stor enighet i riksdagen om att Sveriges förmåga att
            snabbt kunna delta i fredsfrämjande insatser ska öka och att inriktningen
            ska vara att en insats ska kunna verkställas inom ca 30 dagar
            efter beslut.
          </note>
          <note>
            Den här processen kan ta olika lång tid. Utifrån
          </note>
          <note>
            Kosovoerfarenheten förra året anser jag att verksamheten bör
            effektiviseras för att komma i gång så fort som möjligt.
          </note>
          <note>
            Då kommer bl.a. finansieringsfrågan upp. I försvarsutskottet
            diskuterade vi detta väldigt mycket inför försvarsbeslutet i våras.
            Bl.a. utifrån kristdemokraternas initiativ vill utskottet att
            regeringen ska återkomma med sin syn på hur det här ska struktureras
            upp. Hur tänker regeringen lösa den framtida finansieringen? Jag
            tror att det är en väldigt viktig sak inför framtiden.
          </note>
          <note>
            Anf. 67 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är en viktig fråga och lösningen går successivt
            framåt. Under de anslag som vi redovisar inför år 2001 finns det
            vissa förändringar. Vi redovisar hur Försvarsmakten ska bygga
            upp förband, huvudsakligen genom att använda anslag för övningsoch
            utbildningsverksamhet, men även med materielförsörjning. Det sker
            nu uppbyggnad av förband materielmässigt, inriktat på just internationell
            verksamhet.
          </note>
          <note>
            Det anslag som vi har för utlandsstyrkan kommer enligt regeringens
            förslag att uppgå till 1 miljard kronor för nästa budgetår. Det
            är det som regeringen vill redovisa för riksdagen inför det kommande
            året.
          </note>
          <note>
            Jag vill också säga att den här frågeställningen är en av dem
            som jag avser att ta upp och redan har tagit upp vid de informella
            försvarsministermöten som vi har i EU-kretsen. Det måste ju finnas
            en klarhet inom
          </note>
          <note>
            EU när dess styrka ska kunna användas.
          </note>
          <note type="speaker">
            Anf. 68 ÅKE CARNERÖ (kd):
          </note>
          <note>
            Fru talman! Jag tackar för svaret. Jag ser positivt på det.
          </note>
          <note>
            För 2001 anslår regeringen alltså 1 miljard utifrån de insatser
            som nu pågår på Balkan. Det ser jag som ett rimligt tillskott.
            Men när man läser siffrorna för
          </note>
          <note>
            2002 ser man att det då anslås 904 miljoner.
          </note>
          <note>
            Nu vet vi inte vilka insatser som kan efterfrågas från svensk
            sida år 2002, det är jag fullt medveten om. Men vi har en hög
            ambitionsnivå. Resultatet av denna ambitionsnivå kan naturligtvis
            bli att det återigen blir en försenad insats. Att fatta beslut
            om en insats och sedan försöka lösa finansieringen anser jag inte
            vara bra. Det kan urholka annan verksamhet.
          </note>
          <note>
            Jag tolkar försvarsministerns svar som att det kommer att bli
            någon form av struktur för hur det här ska fungera effektivt i
            framtiden.
          </note>
          <note>
            Anf. 69 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är riktigt att vi håller på att forma en struktur.
            Den påverkas naturligtvis en hel del av vårt engagemang inom EU:s
            gemensamma utrikesoch säkerhetspolitik, men även av att vi effektivt
            ska kunna stå till förfogande i operationer som t.ex. sker direkt
            inom ramen och på uppdrag av Förenta nationerna.
          </note>
          <note>
            Jag vill också säga att det även handlar om den förberedelse
            som kan göras inom Försvarsmakten.
          </note>
          <note>
            Överbefälhavaren har meddelat mig att han lika väl som man övar
            andra funktioner, t.ex. beredskapsfunktionen, den territoriella
            integriteten i det försvar vi har för vårt eget land, också avser
            att genomföra olika former av övningar för att se till att de
            förband vi anmäler är tillgängliga under de tidsförlopp som vi
            anmäler dem till. Jag anser att det är viktigt att ÖB
          </note>
          <note>
            gör på det här sättet för att vi inte ska komma i svårigheter.
          </note>
          <note>
            Strukturfondsdelegationen
          </note>
          <note type="speaker">
            Anf. 70 LENNART GUSTAVSSON (v):
          </note>
          <note>
            Fru talman! Min fråga rör näringsministerns senaste arbetsplats,
            Länsstyrelsen i Norrbottens län, som har fått i uppdrag att vara
            samordnare i Strukturfondsdelegationen. Herr Rosengrens efterträdare
            Kari
          </note>
          <note>
            Marklund är ordförande i Strukturfondsdelegationen, en delegation
            som ska fördela EU-medlen inom mål 1. Regeringen har utsett ledamöter
            och ersättare.
          </note>
          <note>
            Samtidigt har man skapat en ny förordning där man säger att Strukturfondsdelegationen
            avgör frågor inom sitt eget ansvarsområde. Det tycker jag är bra.
          </note>
          <note>
            Men sedan står det: För att stöd ska kunna beviljas krävs enhällighet.
          </note>
          <note>
            Man har alltså tillsatt ett antal politiker, men man har kringgärdat
            dem så att de måste vara eniga för att de ska kunna fatta beslut.
          </note>
          <note>
            Min fråga är: Är den här något ovanliga beslutsordningen en följd
            av bestämmelser inom EU?
          </note>
          <note>
            Anf. 71 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Så är det icke. Själva grunden för detta är helt
            enkelt att det är viktigt att man når enighet, eftersom det man
            ska göra här är att företräda sin region. I det här fallet är
            det Västerbotten och Norrbotten. Man ska fördela en mängd pengar,
            och man ska också hitta medfinansiärer.
          </note>
          <note>
            Tanken är att man ska försöka ena sig om hur man ska använda
            pengarna. Många gånger är de kopplade till de s.k. tillväxtavtalen.
            Detta är själva styrkan. Här finns både politiker och ämbetsmän
            med. Bakom den här strukturen finns också parter.
          </note>
          <note>
            Det har visat sig, och det är min erfarenhet från den tid jag
            var landshövding i Norrbotten, att när vi skapade enighet, när
            vi kom överens om att den här vägen ska vi gå, fanns det också
            en väldig styrka bakom detta. Det är själva tanken.
          </note>
          <note type="speaker">
            Anf. 72 LENNART GUSTAVSSON (v):
          </note>
          <note>
            Fru talman! Jag är medveten om det arbete som pågår både inom
            länsutvecklingsavtalen och inom strukturfondsarbetet i Norr- och
            Västerbotten. Men min fråga riktar sig mer mot det nya som jag
            tidigare inte känner till i en förvaltningstradition i Sverige,
            att regeringen utser politiska representanter från olika politiska
            partier och samtidigt kringgärdar det arbete de ska utföra med
            en förordning som tvingar dem att vara överens för att de ska
            få resurser till åtgärder.
          </note>
          <note>
            Jag vill formulera frågan till näringsministern på det här viset:
            Är detta en förordning som gör Strukturfondsdelegationens arbete
            lättare och ger den en väg att komma framåt i sitt arbete?
          </note>
          <note>
            Anf. 73 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Hittills har vi i alla fall den erfarenheten att
            det här har fungerat väldigt väl. Hittills har vi också vid de
            diskussioner vi för med de berörda fått uppfattningen att det
            här är ett väldigt bra sätt att arbeta på.
          </note>
          <note>
            Skulle det visa sig att det här är kontraproduktivt i betydelsen
            att vi inte får fram bra förslag, får man självklart se över detta.
            Men hittills vill jag säga att det har fungerat bra. Jag har också
            här redogjort för vilken tanke som ligger bakom detta.
          </note>
          <note>
            Ny neutralitetskommission
          </note>
          <note type="speaker">
            Anf. 74 STEN TOLGFORS (m):
          </note>
          <note>
            Fru talman! För mig blir regeringens hantering av frågan om en
            ny neutralitetskommission alltmer svårbegriplig. En sådan har
            avvisats av socialdemokraterna med hänvisning till Rolf Ekéus
            framtida utredning.
          </note>
          <note>
            Försvarsministern informerade riksdagen för en tid sedan om hans
            utredning, och då handlade det om att studera ubåtskränkningar
            efter 1980.
          </note>
          <note>
            Sedan har regeringen i medierna talat om andra saker, att ge
            Ekéus tilläggsdirektiv under sommaren som har gått för att också
            studera säkerhetspolitiken från 1969 och framåt. Man har också
            kunnat läsa uttalanden om att Ekéus skulle få sällskap av ytterligare
            ett antal experter.
          </note>
          <note>
            Men riksdagen har inte informerats om detta, och inga direktiv
            har såvitt jag har kunnat se kommit till
          </note>
          <note>
            Rolf Ekéus, vare sig när det gäller ubåtarna eller neutralitetsdelen.
            Därför vill jag fråga regeringen:
          </note>
          <note>
            När kommer direktiven till Rolf Ekéus?
          </note>
          <note>
            Det har hittills varit fyra statsråd som har uttalat sig i den
            här frågan i massmedierna, varav tre är här i dag, så jag vet
            inte riktigt vem som ska besvara frågan. Ni får välja själva!
          </note>
          <note>
            Anf. 75 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag tycker att Sten Tolgfors skulle kunna göra det
            enkelt för sig och faktiskt läsa de preliminärt antagna synpunkterna
            som finns i utskottsbetänkandet. Där inhämtade ju utrikesutskottet
            hur regeringen hade tänkt sig att hantera den här frågan. Där
            står det att vi tänker börja med ubåtsfrågan, men sedan ska mycket
            snabbt också den större frågan ta vid, dvs. en säkerhetspolitisk
            granskning.
          </note>
          <note>
            Däremot vill vi inte i regeringen, och inte heller utskottsmajoriteten,
            noterar jag, gå Tolgfors motion till mötes. Där handlar det nämligen
            bara om att ifrågasätta allting bakåt. Jag tycker att vi har anledning
            att vara stolta över vår alliansfria historia.
          </note>
          <note type="speaker">
            Anf. 76 STEN TOLGFORS (m):
          </note>
          <note>
            Fru talman! Nu är det ju inte så att regeringen har att bedöma
            mina motioner, utan vad jag frågar efter är ett besked som baserar
            sig på bl.a. vice statsministerns egna uttalanden. Vi blev utlovade
            direktiv under sommaren, och utskottets ställningstaganden baserar
            sig bl.a. just på detta - att det skulle komma direktiv.
          </note>
          <note>
            Dessa direktiv har inte kommit, och då frågar jag: När ska de
            komma?
          </note>
          <note>
            Min motion har väldigt lite med den frågan att göra, vill jag
            hävda.
          </note>
          <note>
            Det andra som jag tycker är intressant är att regeringen bryter
            mot en tradition i svensk säkerhetspolitik, dvs. att föra samtal
            mellan partierna och partiledarna om den här typen av stora och
            övergripande frågor. Så skedde t.ex. mellan Bildt och Ingvar Carlsson
            inför den första neutralitetskommissionen. Den här gången har
            man blankt avvisat det, och väljer att med en ganska smal majoritet
            köra över en stor del av riksdagens ledamöter.
          </note>
          <note>
            Jag vill fråga regeringen: Kan man inte ändra detta, och vara
            beredd att söka samtal i en sådan viktig fråga? I det här skedet
            handlar det inte om att göra vägval för framtiden, utan om att
            få en korrekt och genomgripande beskrivning av hur neutralitetspolitiken
            bedrevs efter november 1969, när den första kommissionen avslutade
            sitt arbete.
          </note>
          <note>
            Anf. 77 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! De båda direktiven, både det som handlar om ubåtarna
            och ubåtskränkningarna och det som handlar om den säkerhetspolitiska
            granskningen är under beredning. De kommer strax.
          </note>
          <note>
            Jag vill också gärna säga att det säkerhetspolitiska området
            är ett område där vi gärna vill ha samförstånd. Men man kan inte
            börja en sådan diskussion i lugn och sansad ordning med den motion
            som Sten
          </note>
          <note>
            Tolgfors faktiskt skrev, och som är synnerligen polemisk. Det
            är fel sätt att börja ett samtal på.
          </note>
          <note type="speaker">
            Anf. 78 TALMANNEN:
          </note>
          <note>
            Detta fick bli det sista inlägget i dagens frågestund, som därmed
            är avslutad.
          </note>
          <note>
            Jag tackar regeringens företrädare och kammarens ledamöter för
            er medverkan.
          </note>
          <note>
            2 § Ledighet, m.m.
          </note>
          <note>
            Talmannen anmälde att Stefan Attefall (kd) beviljats föräldraledighet
            under tiden den 9 oktober 2000-
          </note>
          <note>
            14 januari 2001 samt att Desirée Pethrus Engström
          </note>
          <note>
            (kd) skulle tjänstgöra som ersättare för Stefan Attefall under
            denna tid.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:1
          </note>
          <note>
            Utgiftsområde 1 till konstitutionsutskottet
          </note>
          <note>
            Utgiftsområde 2 och 25-27 till finansutskottet
          </note>
          <note>
            Utgiftsområde 3 till skatteutskottet
          </note>
          <note>
            Utgiftsområde 4 till justitieutskottet
          </note>
          <note>
            Utgiftsområde 5 och 7 till utrikesutskottet
          </note>
          <note>
            Utgiftsområde 6 till försvarsutskottet
          </note>
          <note>
            Utgiftsområde 8 och 10-12 till socialförsäkringsutskottet
          </note>
          <note>
            Ålderspensionssystemet vid sidan av statsbudgeten till socialförsäkringsutskottet
          </note>
          <note>
            Utgiftsområde 9 till socialutskottet
          </note>
          <note>
            Utgiftsområde 13 och 14 till arbetsmarknadsutskottet
          </note>
          <note>
            Utgiftsområde 15 och 16 till utbildningsutskottet
          </note>
          <note>
            Utgiftsområde 17 till kulturutskottet
          </note>
          <note>
            Utgiftsområde 18 till bostadsutskottet
          </note>
          <note>
            Utgiftsområde 19, 21 och 24 till näringsutskottet
          </note>
          <note>
            Utgiftsområde 20 och 23 till miljö- och jordbruksutskottet
          </note>
          <note>
            Utgiftsområde 22 till trafikutskottet
          </note>
          <note>
            Propositionen i övrigt till finansutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2000/01:5 Personlig assistans till personer över 65 år
          </note>
          <note>
            2000/01:6 Avtal om visst kostnadsansvar för insatser enligt lagen
            (1993:387) om stöd och service till vissa funktionshindrade
          </note>
          <note>
            2000/01:7 Förenklad skattedeklaration
          </note>
          <note>
            2000/01:8 Ny socialavgiftslag
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 20 september
          </note>
          <note>
            2000/01:8 av Maria Larsson (kd) till statsrådet Mona
          </note>
          <note>
            Sahlin
          </note>
          <note>
            Kritik mot tillväxtavtalen
          </note>
          <note>
            2000/01:9 av Yvonne Andersson (kd) till utbildningsminister Thomas
            Östros
          </note>
          <note>
            Studiemedelsförordningen
          </note>
          <note>
            2000/01:10 av Ulla-Britt Hagström (kd) till statsrådet
          </note>
          <note>
            Lars-Erik Lövdén
          </note>
          <note>
            Byggkostnader
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 26 september.
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 20 september
          </note>
          <note>
            2000/01:4 av Lennart Kollmats (fp) till justitieminister Laila
            Freivalds
          </note>
          <note>
            Ingripande mot sexhandel
          </note>
          <note>
            2000/01:5 av Bo Könberg (fp) till socialminister Lars
          </note>
          <note>
            Engqvist
          </note>
          <note>
            Rehabiliteringspengar
          </note>
          <note>
            2000/01:6 av Lisbeth Staaf-Igelström (s) till näringsminister
            Björn Rosengren
          </note>
          <note>
            Bilbälteslås
          </note>
          <note>
            2000/01:7 av Inger René (m) till näringsminister
          </note>
          <note>
            Björn Rosengren
          </note>
          <note>
            Konkurrenssituationen för sjöfarten
          </note>
          <note>
            den 21 september
          </note>
          <note>
            2000/01:8 av Inger René (m) till näringsminister
          </note>
          <note>
            Björn Rosengren
          </note>
          <note>
            Motorväg genom Bohuslän
          </note>
          <note>
            2000/01:9 av Gunilla Wahlén (v) till statsrådet Maj-
          </note>
          <note>
            Inger Klingvall
          </note>
          <note>
            Bärplockare från utlandet
          </note>
          <note>
            2000/01:10 av Karin Wegestål (s) till utrikesminister
          </note>
          <note>
            Anna Lindh
          </note>
          <note>
            Sveriges agerande i Evian
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 26 september.
          </note>
          <note>
            7 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 21 september
          </note>
          <note>
            1999/2000:1408 av Åke Carnerö (kd) till statsrådet
          </note>
          <note>
            Britta Lejon
          </note>
          <note>
            Kommundelningar
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 26 september.
          </note>
          <note>
            8 § Kammaren åtskildes kl. 15.04.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
