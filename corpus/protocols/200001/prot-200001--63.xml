<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--63</head>
          <docDate when="2001-02-08">2001-02-08</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 2 februari.
          </note>
          <note>
            2 § Meddelande om information från regeringen
          </note>
          <note>
            Talmannen meddelade att torsdagen den
          </note>
          <note>
            15 februari omkring kl. 15.00 skulle miljöminister
          </note>
          <note>
            Kjell Larsson lämna information om FN:s miljöorgan
          </note>
          <note>
            UNEP:s miljöministermöte i Nairobi den 5-9 februari.
          </note>
          <note>
            3 § Djurskydd
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU8
          </note>
          <note>
            Djurskydd.
          </note>
          <note type="speaker">
            Anf. 1 INGVAR ERIKSSON (m):
          </note>
          <note>
            Fru talman! Betänkande MJU8, som vi nu ska behandla i kammaren,
            gäller motioner som väckts åren
          </note>
          <note>
            1999 och 2000 om djurskyddsfrågor. De flesta av de
          </note>
          <note>
            88 motionsyrkandena gäller frågor där riksdagen och även regeringen
            beslutat att överlämna normgivningsoch beslutanderätten till de
            myndigheter som har särskild sakkunskap inom sina berörda ämnesområden.
          </note>
          <note>
            I de aktuella ämnesområdena är det främst Statens jordbruksverk
            men även Livsmedelsverket och Läkemedelsverket som utfärdat aktuella
            detaljföreskrifter.
          </note>
          <note>
            Ett stort antal bestämmelser i olika rättsakter om djurskydd
            m.m. har beslutats inom EU. I några fall rör det sig om EU-regler
            som är totalharmoniserade, vilket innebär att utrymmet för strängare
            eller mildare nationella regler på dessa områden numera inte finns.
          </note>
          <note>
            Dock är det synnerligen angeläget att regeringen och de svenska
            myndigheterna även i fortsättningen aktivt verkar för ett förbättrat
            djurskydd såväl nationellt som inom EU. Möjligheterna härtill
            bör, med hänsyn till den genom BSE-krisen uppkomna situationen
            och med hänsyn till att Sverige för närvarande är ordförandeland,
            rimligen vara goda.
          </note>
          <note>
            Det är nu helt uppenbart att oavsett hur höga krav vi i Sverige
            nationellt ställer på vår inhemska djurhållning, livsmedelsproduktion
            och livsmedelssäkerhet, leder den ökande internationaliseringen
            av handeln med livsmedel till ett behov av en ökad harmonisering
            av krav på en högre nivå. Det är glädjande att en starkt ökande
            förståelse för ett förbättrat djurskydd och en ökad livsmedelssäkerhet
            nu står högt på
          </note>
          <note>
            EU:s agenda. Sverige har länge legat i frontlinjen på området,
            varför vi nu bör kunna nå framgång i strävandena.
          </note>
          <note>
            Sett ur aspekten rättvisa konkurrensförutsättningar är en framgång
            viktig, då svenska producenter, i varje fall hittills, knappast
            vunnit ekonomisk ersättning för våra högre inhemska krav.
          </note>
          <note>
            Den debatt som alltmer inriktat sig på kritik av rationalisering,
            effektivitet och storskalig livsmedelsproduktion är av flera skäl
            förståelig men tycks ha missat själva grundorsaken. För flera
            årtionden sedan prioriterades starkt att priserna på livsmedel
            måste sänkas kraftigt. Det var ett starkt konsumentintresse. Även
            om stora ansträngningar hela tiden har gjorts från producentsidan
            för att trots detta klara ett gott djurskydd, kritiseras dessa
            ofta på ett orättfärdigt sätt. Samhället har i högsta grad ett
            stort ansvar för utvecklingen. Därför är det i dag viktigt att
            utformningen av de framtida kraven görs med stor hänsyn tagen
            till gjorda erfarenheter men också till forskning och vetenskap.
          </note>
          <note>
            Fru talman! Djurskyddet gäller förhållandet mellan människor
            och de djur som de har i sin vård. Sedan urminnes tider har människan
            varit beroende av att hålla husdjur av skilda slag för olika ändamål.
          </note>
          <note>
            Medvetenheten om att dessa djur behöver skyddas och vårdas är
            lika gammal som själva husdjursskötseln.
          </note>
          <note>
            Djurskyddsfrågor intresserar människor i hög grad, och ett stort
            engagemang kommer ofta till uttryck såväl vad gäller djurskyddet
            i allmänhet som i fråga om enskilda djurskyddsfall, och det är
            bra.
          </note>
          <note>
            Dagens liksom gångna tiders lantbrukare ägnar stort intresse
            åt sina djur och har mycket stor kunskap om djuren, dess skötsel
            och välbefinnande.
          </note>
          <note>
            Det finns alltså, fru talman, en tradition av god djurhållning
            bland Sveriges djurhållare. Det borde också vara helt uppenbart
            att en god djurhållning är en förutsättning om verksamheten över
            huvud taget ska gå runt ekonomiskt och ge lön för mödan. Detta
            borde i sig vara en garanti för god djurskötsel.
          </note>
          <note>
            De skräckbilder som vi nu genom medierna ibland får del av, då
            det gäller helt förkastliga och dåliga djurtransporter samt en
            helt undermålig vård av djur, kan helt enkelt inte ge något annat
            än avsky och ekonomiska förluster, varför detta rimligen snabbt
            borde upphöra.
          </note>
          <note>
            Bakom fall av djurplågeri och vanvård av djur, som tyvärr ibland
            ändå inträffar också i vårt land, ligger nästan alltid personliga
            sociala problem. Dessa leder till oförmåga att handha djuren,
            vilket leder till tragedier. Det är viktigt att söka förebygga
            detta och, om det håller på att gå snett, ingripa snabbt. Mot
            den bakgrunden förefaller det angeläget att djurtillsynen ligger
            så nära de berörda människorna som möjligt.
          </note>
          <note>
            Angående livsmedelssäkerhet och inrättandet av en oberoende europeiska
            livsmedelsmyndighet anser vi moderater att det ska vara ett expertorgan
            som ska leverera underlag för gemensamma ställningstaganden inom
            EU:s medlemskrets. Detta nya organ för livsmedelssäkerhet bör
            bli en motsvarighet till det redan befintliga organet inom EU
            för läkemedelssäkerhet, vilket visat sig fungera mycket väl. Den
            ledande tanken är att livsmedelspolitiken ska bygga på en heltäckande,
            integrerad strategi och spänna över hela livsmedelskedjan - från
            producent till konsument. Målet är att säkerställa en hög hälsoskyddsnivå
            för människor och att därmed ge ett gott konsumentskydd.
          </note>
          <note>
            Systemet med nationella myndigheter som står för övervakning
            och kontroll ska fortgå som tidigare.
          </note>
          <note>
            Kommissionen bör i det fallet enbart koncentrera sig på att bedöma
            hur de behöriga nationella myndigheterna sköter sina uppgifter
            genom revisioner och inspektioner på nationell nivå.
          </note>
          <note>
            Förslagen och målen som skissas är ambitiösa och inte minst sett
            ur svensk synpunkt välkomna. Sverige har länge legat väl framme
            vad gäller satsningar på hög standard i djurhållningen liksom
            snabba ingripanden vid allvarliga utbrott av smittosamma husdjurssjukdomar.
          </note>
          <note>
            Vi tror att det nya organ som nu ska bildas kan få viktiga uppgifter
            och inte minst bidra till den ökade öppenhet som vi från svensk
            sida länge eftersträvat.
          </note>
          <note>
            Fru talman! Då det gäller skrivningarna i betänkandet råder relativt
            stor enighet om inriktning och åtgärder på de flesta områdena.
            Vi moderater har i de flesta fall kunnat medverka till starka
            skrivningar och har därför endast tillsammans med andra reserverat
            oss på två punkter och i fyra fall nöjt oss med särskilda yttranden
            fogade till betänkandet.
          </note>
          <note>
            Vi har i reservation nr 4, Konkurrensneutralitet mellan privatpraktiserande
            och statligt anställda veterinärer, tillsammans med kd och Miljöpartiet
            framhållit att distriktsveterinärorganisationen till största delen
            finansierats av uppdragsgivarna, i första hand djurägarna, och
            i övrigt genom anslag över statsbudgeten. De privatpraktiserande
            veterinärerna är ofta småföretagare som med egna medel bekostat
            stora investeringar i utrustningar och kliniker.
          </note>
          <note>
            Vi anser att det är olämpligt att Jordbruksverket i egenskap
            av kontrollmyndighet bedriver affärsverksamhet som innebär att
            man med statliga medel konkurrerar med de privata veterinärer
            man är satt att övervaka. Jordbruksverkets myndighetsutövning
            bör skiljas från affärsverksamheten på ett tydligare sätt.
          </note>
          <note>
            Vi ansluter oss till motionärens krav på översyn och förslag
            som syftar till konkurrensneutralitet mellan privatpraktiserande
            och statligt anställda veterinärer och till att skilja myndighetsutövning
            från affärsverksamhet.
          </note>
          <note>
            I reservation 5, förordnande av veterinär vid tävling med djur,
            har vi tillsammans med kd, Centern och Miljöpartiet framhållit
            att regeringen bör se över
          </note>
          <note>
            § 33 djurskyddsförordningen och tillämpningen av denna paragraf
            med syfte att förenkla systemet med förordnande av tävlingsveterinärer
            vid hästtävlingar och minska de kostnader för arrangörerna som
            är förknippade med dagens system.
          </note>
          <note>
            När det gäller vårt särskilda yttrande om hur djurtillsynen framöver
            ska organiseras avser vi att invänta resultatet av remissomgången
            i fråga om den nyligen framlagda utredningen i ärendet och den
            kommande propositionen som ska ske de närmaste månaderna innan
            vi tar definitiv ställning.
          </note>
          <note>
            Så har vi frågan om ersättningsreglerna i epizootilagen. Vi har
            tillsammans med kd i ett särskilt yttrande framhållit att riksdagen
            våren 1999 fattade beslutet om en ny epizootilag och en särskild
            lag om zoonoser. Då motsatte vi oss förslaget, som försämrade
            ersättningarna vid produktionsbortfall vid epizootiutbrott. Vi
            har samma uppfattning i dag och anser att regeringen borde ha
            lagt fram förslag om lagändring i denna fråga.
          </note>
          <note>
            Vi har i ett särskilt yttrande om avveckling av
          </note>
          <note>
            EU:s subventioner när det gäller transporter av levande djur
            framhållit att vi instämmer helt i betänkandets skrivning vad
            gäller missförhållandena i vissa EU-
          </note>
          <note>
            länders djurhantering. Det gäller inte minst transporter av levande
            djur. Då regeringen och Jordbruksverket i dag i olika sammanhang
            aktivt driver frågorna finner vi inte anledning att för närvarande
            reservera oss i utskottet.
          </note>
          <note>
            Fru talman! Sedan gäller det förslaget om upphävande av lagen
            om märkning och registrering av hundar. Där konstaterar vi moderater
            i ett särskilt yttrande att riksdagen nyligen har antagit en lag
            om märkning och registrering av hundar. Mot bakgrund av att lagen
            antagits och att vi i nuläget inte kan få stöd för en förändring
            har vi inte reserverat oss. Vi avser emellertid att noga följa
            utvecklingen och se hur lagen i praktiken kommer att tillämpas.
          </note>
          <note>
            Fru talman! Jag yrkar bifall till reservation 4.
          </note>
          <note type="speaker">
            Anf. 2 JONAS RINGQVIST (v):
          </note>
          <note>
            Fru talman! Hur får vi behandla djur? Vilken rätt ska djur ha?
            Det är frågor som alltfler ställer sig.
          </note>
          <note>
            Djurrättsdebatten är högst levande, både här i riksdagen och
            på andra ställen. Alltfler ställer sig bakom tanken att djur har
            rättigheter. För många handlar det ytterst om huruvida vi har
            rätten att döda djur eller inte. Så långt sträcker sig inte debatten
            här i riksdagen, men vi liksom alla andra borde naturligtvis fundera
            över vad som motiverar att vi tar oss rätten att döda och äta
            andra djur. Det finns inga enkla och självklara svar på den frågan.
          </note>
          <note>
            Debatten här i dag, liksom det betänkande vi behandlar, ska nog
            snarare handla om hur vi behandlar djuren innan vi dödar dem,
            hur vi garanterar deras rätt till ett gott liv så länge de lever.
          </note>
          <note>
            En fråga som behandlas i betänkandet är förhållandena på våra
            slakterier. Vi skulle kunna föra en lång etisk diskussion om huruvida
            det är rätt att slakta djur eller inte. Vad vi däremot inte borde
            tveka om är att när vi väl slaktar ett djur ska det gå till på
            ett sätt som är respektfullt mot djuret. Djur ska inte behöva
            stressas eller jagas in i döden.
          </note>
          <note>
            I dag drivs grisar på med elpådrivare i slakterierna. Bara det
            faktum att elpådrivarna behövs säger en hel del om hur djuren
            behandlas inför slakt. Vänsterpartiet ställer sig bakom reservation
            2 om slakt på storskaliga slakterier och kommer att rösta för
            den om det blir en votering.
          </note>
          <note>
            Djurtransporter debatterade vi även förra veckan.
          </note>
          <note>
            Det finns i dag regelverk inom EU vad gäller djurtransporter,
            men vi blir ofta påminda om att dessa varken efterlevs eller är
            tillräckliga. EU:s direktiv om djurtransporter är långt ifrån
            vad vi med svenska mått anser vara ett acceptabelt djurskydd.
            Vi hoppas att
          </note>
          <note>
            Sveriges agerande i EU ska leda till en översyn, till en skärpning
            och till bättre efterlevnad av direktivet.
          </note>
          <note>
            Förutom ett bra regelverk för transporter måste vi arbeta aktivt
            för att undvika transporterna helt. Principen ska vara att djur
            slaktas så nära uppfödningsplatsen som möjligt. Jag yrkar bifall
            till reservation 12 om att Sverige inom EU ska verka för denna
            princip.
          </note>
          <note>
            Detta förutsätter en förändring av dagens jordbrukspolitik, där
            storskaligheten hänger ihop med de långa transporterna. Vi måste
            verka för en jordbrukspolitik som vänder dagens trend med nedläggningar
            av gård efter gård och slakteri efter slakteri. I utskottet behandlar
            vi för tillfället förslag om en småskalig livsmedelsproduktion.
            Jag hoppas verkligen att utskottet i det betänkandet lyckas enas
            om förslag som faktiskt kan gynna den småskaliga slakten och dessutom
            möjliggöra användningen av mobila slakterier.
          </note>
          <note>
            En väsentlig fråga som tas upp i betänkandet är djurskyddstillsynen.
            En utredning som föreslår en ny djurskyddsmyndighet är klar. Det
            verkar inte längre finnas någon tvekan om att en sådan myndighet
            ska inrättas. Det är ett stort framsteg för djuren eftersom den
            nuvarande djurskyddsorganisationen har allvarliga brister. I samband
            med inrättandet av en djurskyddsmyndighet bör något göras åt den
            lokala tillsynen. I många kommuner brister den i dag. Kommunerna
            avsätter ofta inte tillräckliga resurser för att djurskyddsinspektören
            ska kunna göra det som behövs. Naturligtvis finns det också kommuner
            där det fungerar bra. En fråga som vi snart måste fatta beslut
            om är om staten ska ta över djurskyddstillsynen.
          </note>
          <note>
            Mycket talar för att det är nödvändigt. Men det beror också på
            vilka möjligheter den nya djurskyddsmyndigheten ges att stödja
            det kommunala tillsynsarbetet.
          </note>
          <note>
            Vi avvaktar därför remissbehandlingen av utredningen om djurskyddsmyndighet
            innan vi i Vänsterpartiet fattar beslut om hur vi ställer oss
            till den framtida tillsynen.
          </note>
          <note>
            En annan fråga som behandlas i betänkandet rör cirkusdjuren.
            Missförhållandena är av rent praktiska skäl stora på dagens cirkusar.
            Det beror naturligtvis på att djuren transporteras runt i landet
            och att det inte finns ordentliga utrymmen för dem. Vi anser att
            det inte är rimligt att icke domesticerade djur ska hållas i den
            fångenskap som en cirkus innebär. Även förhållandena för övriga
            djur som deltar i cirkusar bör förbättras.
          </note>
          <note>
            Sådana förbättringar bör omfatta begränsning av transporterna
            av cirkusdjuren, begränsning av tiden då djuren är instängda,
            garanti att djuren får vistas ute och röra sig fritt en väsentligt
            del av dagen samt garanti för att de djur som naturligt lever
            i flock ges möjlighet att vistas i grupp med andra djur av samma
            art. Så är inte fallet i dag, och de nya föreskrifter som utskottsmajoriteten
            hänvisar till innebär inte tillräckliga förbättringar av de här
            problemen.
          </note>
          <note>
            Även tillsynen av cirkusen bör förbättras. I dag har Jordbruksverket
            tillsynsansvaret vid en första inspektion. Sedan, då cirkusen
            flyttas runt i landet, har kommunerna tillsynsansvaret. Kommunernas
            tillsyn har i dag stora brister. Det beror dels på att enskilda
            kommuner inte har den särskilda kompetens som krävs för att ha
            bra tillsyn av cirkusar, dels på att tillsynsansvaret läggs på
            ett flertal olika inspektörer runtom i landet som inte kan få
            en samlad bild av situationen på cirkusarna. Ett sätt att få förbättrad
            djurskyddstillsyn på cirkusar är att huvudansvaret för tillsynen
            läggs på en central tillsynsenhet som ska kunna ta hjälp av lokala
            eller regionala myndigheter vid inspektioner.
          </note>
          <note>
            Mot bakgrund av detta borde regeringen föreslå förbättringar
            av djurskyddstillsynen på cirkusar. Det vore lämpligt att göra
            detta i samband med förslag om en ny djurskyddsmyndighet. Inte
            heller i detta fall räcker det med de förslag som de nya föreskrifterna
            innebär. Vänsterpartiet har i betänkandet ett särskilt yttrande
            om cirkusdjur, men jag vill ändå yrka bifall till reservation
            8, som tar upp cirkusdjurens situation.
          </note>
          <note>
            En fråga som inte behandlas särskilt utförligt i betänkandet
            är förhållandena i kycklinguppfödningen. Vi kunde i förrgår läsa
            i Aftonbladet och Expressen om hur slaktkycklingarnas korta och
            plågsamma liv ser ut.
          </note>
          <note>
            Enligt en ny undersökning visar det sig att endast en dryg tredjedel
            av kycklingarna var helt normala och utan skador. Hela 15 % hade
            så allvarliga skador att de hade svårt att röra sig. 1,3 % eller
            845 000
          </note>
          <note>
            kycklingar var så allvarligt skadade att de lade sig ned så fort
            de fick möjlighet till det. Orsaken är naturligtvis en osund avel
            och en uppfödning där det enda syftet är att djuren ska växa så
            fort som möjligt.
          </note>
          <note>
            Djurskyddet tvingas träda tillbaka när ekonomin och profitjakten
            tar över. Och detta är självklart oacceptabelt.
          </note>
          <note>
            Det finns åtskilligt mer av missförhållanden som jag skulle kunna
            gå igenom. Det handlar om burhönsen och de förlängda dispenserna,
            att det är dags att få ett slut på minkfarmningen i Sverige, hur
            illa aporna i
          </note>
          <note>
            Smittskyddsinstitutets aphus fortfarande har det och att exporten
            fortsätter av två veckor gamla kalvar till andra länder där de
            föds upp på en järnfattig kost för att deras kött ska bli vitt
            och därmed passa vissa konsumenter.
          </note>
          <note>
            Det finns många djurrättsfrågor att tala om, och det lär oundvikligen
            bli fler debatter på detta tema.
          </note>
          <note>
            Jag vill återigen yrka bifall till reservationerna 8
          </note>
          <note>
            och 12. Vi står naturligtvis även bakom våra övriga reservationer
            i betänkandet, men för att spara tid så yrkar jag inte bifall
            till alla.
          </note>
          <note type="speaker">
            Anf. 3 INGVAR ERIKSSON (m) replik:
          </note>
          <note>
            Fru talman! När Jonas Ringqvist talar om profitjakt så tycker
            jag att han trampar rätt in i den produktion där det finns seriösa
            företagare som gör vad de kan efter de förutsättningar som de
            har fått och efter de möjligheter som vi genom djurskyddslagar
            och annat har gett dem.
          </note>
          <note>
            Jag är beredd att kanske i viss mån hålla med om att det kan
            finnas brister i aveln när man får fram nya kycklingar. Men när
            han talar om profitjakt så reagerar jag starkt emot det. I så
            fall sker det ju i syfte att få fram billiga livsmedel. Det är
            den stora drivfjädern.
          </note>
          <note>
            Och det är såväl konsumentkrav som möjligheten att över huvud
            taget bedriva verksamhet i Sverige som är orsaken.
          </note>
          <note>
            Är Jonas Ringqvist beredd att medverka till en seriös diskussion
            kring dessa problem? Annars är ju risken att även den produktionen
            försvinner från vårt land, och då vet vi att förutsättningarna
            inte är bättre när det gäller djurhållningen.
          </note>
          <note type="speaker">
            Anf. 4 JONAS RINGQVIST (v) replik:
          </note>
          <note>
            Fru talman! Profitjakt är naturligtvis det som ligger till grund
            för att en människa ska kunna pressa djur på det sätt som djur
            pressas i svensk och utländsk kycklinguppfödning. Jag kan inte
            se något annat motiv som skulle kunna driva en människa att göra
            så. Vi har svårt att ställa högre krav på djurhållningen än andra
            länder. Det är ju ett problem som är direkt kopplat till EU-medlemskapet,
            att vi inte har möjlighet att gå före på detta område och att
            vi inte kan ställa tuffare krav. I fråga om detta är det ganska
            känt vilken ståndpunkt som Vänsterpartiet har och har haft.
          </note>
          <note type="speaker">
            Anf. 5 INGVAR ERIKSSON (m) replik:
          </note>
          <note>
            Fru talman! Återigen upprepas ordet profitjakt som orsak. Orsaken
            är ju att svenska konsumenter ska få så billiga och bra livsmedel
            som möjligt. Frågan är vem som man ska skylla på. I så fall är
            det samhällets fel som ligger bakom detta och att vi inte har
            kunnat hantera det på ett bra sätt.
          </note>
          <note>
            Genom medlemskapet i EU har vi ju förhoppningar om att vi ska
            kunna påverka detta. Men Jonas
          </note>
          <note>
            Ringqvist vill ju går ur EU och då är det inte lätt att påverka.
            Oavsett om vi är med i EU eller inte blir vi utsatta för den konkurrens
            som kommer utifrån. Och det som jag är angelägen om är att vi
            med de förhållandevis bra förutsättningar som finns i Sverige
            när det gäller djurhållning ska kunna behålla produktionen. Men
            självklart ska vi försöka förbättra den, inte minst när det gäller
            den avel som bedrivs.
          </note>
          <note type="speaker">
            Anf. 6 JONAS RINGQVIST (v) replik:
          </note>
          <note>
            Fru talman! Nu säger Ingvar Eriksson att det är samhällets fel.
            Ja, det är klart att det är samhällets fel.
          </note>
          <note>
            Vi har ett kapitalistiskt samhällssystem där grundkraften är
            profitjakt. Vi har en gemensam europeisk marknad i vårt samhälle
            där vi har nationella begränsningar när det gäller vilka krav
            som vi faktiskt kan ställa på grund av att vi verkar på en fri
            marknad.
          </note>
          <note>
            Ingvar Eriksson talar om billiga och bra produkter. Är de kycklingar
            som vi kunde se på bilder i
          </note>
          <note>
            Expressen och Aftonbladet i förrgår bra produkter?
          </note>
          <note>
            Jag kan aldrig se dem som bra produkter.
          </note>
          <note>
            Vi kan se att köttbranschen nu drar i gång en kampanj. Den ska
            få svenska folket och svenska ungdomar att börja äta mer kött.
            Men man låter bli att tala om de negativa konsekvenserna när det
            gäller kött. Man tar inte upp den etiska diskussionen, om det
            är rätt att hålla djur på ett sådant sätt som svensk köttindustri
            håller djur.
          </note>
          <note type="speaker">
            Anf. 7 CAROLINE HAGSTRÖM (kd):
          </note>
          <note>
            Fru talman! Dagens betänkande, Djurskydd, som innehåller sammanlagt
            88 motionsyrkanden från allmänna motionstiden spänner över ett
            mycket brett fält och rymmer många olika frågor inom just denna
            rubrik.
          </note>
          <note>
            Just djurskydd och hur vi hanterar våra djur är något som ständigt
            är aktuellt och viktigt att diskutera.
          </note>
          <note>
            Och glädjande nog kan man konstatera att det i många av dessa
            frågor finns en bred samsyn inom utskottet. Däremot anser vi,
            fru talman, att det är beklagligt att utskottet inte vill gå oss
            till mötes när det gäller våra krav på en redovisning från regeringen
            av djurskyddsfrämjande åtgärder inom EU och andra internationella
            organ. Också i fråga om båspallsmått, ersättningsreglerna i epizootilagen
            samt lagstiftningen om kamphundar har vi skilda uppfattningar.
          </note>
          <note>
            På begäran från bl.a. Kristdemokraterna hade vi för drygt en
            vecka sedan här i kammaren en aktuell debatt om BSE och djurhantering
            där vi närmare utvecklade vår syn på just dessa frågor. Därför
            kommer jag inte att i dag gå djupare in på dessa frågeställningar.
          </note>
          <note>
            Jag ska i denna debatt till att börja med ta upp en fråga som
            rör distriktsveterinärorganisationen. Statens jordbruksverk genomdrev
            1995 en omorganisation av distriktsveterinärsystemet enligt en
            modell som i remissyttrandet från Riksrevisionsverket kritiserades
            för att bli alltför kostsam. Trots att en tredjedel av den dåvarande
            distriktsveterinärkåren valde att övergå till privat verksamhet
            förblev statsanslaget oförändrat. Det innebar att organisationen
            har haft ca
          </note>
          <note>
            80 miljoner kronor per år att fördela på sina 240 anställda mot
            de tidigare 340 anställda. Detta innebär ju att det är mycket
            svårt för de privata veterinärerna att kunna konkurrera med de
            statliga.
          </note>
          <note>
            De statliga distriktsveterinärerna är officiella veterinärer,
            anställda av staten bl.a. för att möta de krav som EU ställer
            på övervakning av djurskydd och smittskydd. De sorterar i denna
            egenskap under Statens jordbruksverks tillsynsavdelning, djuravdelningen.
            De är också anställda av staten för att bedriva djursjukvård och
            sorterar då under distriktsveterinärorganisationsavdelningen.
            Verksamheten sker i båda fallen efter affärsmässiga principer,
            och den anställde veterinären erhåller i båda fallen en fast lön
            plus ett tantiem, vilket ju är detsamma som provision. Tantiemet
            utgör hälften av det arvode som avnämaren debiteras. Detta i sig
            tycker jag kan ifrågasättas.
          </note>
          <note>
            Statens jordbruksverk ansvarar för tillsyn över all veterinär
            verksamhet, alltså även över de privata veterinärer med vilka
            man konkurrerar. Att en tillsynsmyndighet konkurrerar med den
            verksamhet över vilken man ska utöva tillsyn kan inte betraktas
            som sund konkurrens.
          </note>
          <note>
            Småföretagsdelegationen konstaterar i sitt betänkande SOU 1998:94
            "det som särskilt allvarligt att staten använder skattemedel för
            att konkurrera om djurhälso- och djursjukvård för sällskapsdjur
            och ridhästar där statligt engagemang inte borde förekomma, allra
            minst på orter där fungerande privat vård redan finns. Det är
            olämpligt att Jordbruksverket i egenskap av konrollerande myndighet
            bedriver affärsverksamhet vad avser djursjukvård och därmed konkurrerar
            med de veterinärer som man skrivit författningar för och bedriver
            tillsyn över."
          </note>
          <note>
            Utredningen konstaterar också att verkets myndighetsutövning
            bör skiljas från affärsverksamheten på ett tydligt sätt och att
            högre krav måste ställas på kostnadsredovisningen av distriktsveterinärorganisationens
            verksamhet i syfte att hindra att statliga medel används i den
            konkurrensutsatta verksamheten.
          </note>
          <note>
            Även i den rapport som Statskontoret överlämnade till regeringen
            den 28 mars 2000, Staten som kommersiell aktör, kommenterar utredaren
            Jordbruksverkets roll på följande sätt i sin slutbedömning:
          </note>
          <note>
            "Särredovisningssystem och organisatoriska lösningar inom ramen
            för myndighet" - Statens jordbruksverk -"är inte en garanti för
            att undvika korssubventionering samt sammanblandning av myndighetsutövning
            och kommersiell verksamhet. Det kan räcka med att andra aktörer
            misstänker sådana omständigheter för att konkurrensen rubbas eller
            att en konkurrenssituation över huvud taget inte uppstår.
          </note>
          <note>
            Mot bakgrund av detta delar Stadskontoret Konkurrensrådets uppfattning
            att den bästa lösningen på rådande konkurrensproblem är att avskilja
            DVO från
          </note>
          <note>
            Jordbruksverket."
          </note>
          <note>
            Distriktsveterinärens traditionella arbetsuppgift, att bota sjuka
            djur i animalieproduktionen samt hästar som används i jord- och
            skogsbruk, har minskat i omfattning. Statens jordbruksverk har
            av denna anledning fått vidkännas ett stort inkomstbortfall. För
            att kompensera för detta borfall satsar man på att bygga ut vården
            för sällskapsdjur och sporthästar.
          </note>
          <note>
            Inkomsterna från dessa sektorer utgör i dag tillsammans 40 %
            av de totala intäkterna. Stora summor används för att bygga upp
            sådan verksamhet på orter där det redan finns fungerande privat
            vård för dessa djurslag. I så gott som alla annonser om lediga
            tjänster som distriktsveterinär efterfrågar SJV kompetens på smådjur
            och häst.
          </note>
          <note>
            I juni år 2000 gick den dåvarande biträdande näringsministern
            Mona Sahlin i Dagens Industri till hårt angrepp mot de kommuner
            som konkurrerade ut privata företag och krävde att dessa skulle
            straffas med böter. Varför gäller inte detsamma när det är staten
            som konkurrerar ut företag? Det kan man verkligen fråga sig!
          </note>
          <note>
            Därför anser vi att det nu är hög tid, fru talman, att genomföra
            en översyn och återkomma med förslag som syftar till konkurrensneutralitet
            mellan privatpraktiserande och statligt anställda veterinärer,
            såsom framförts i reservation nr 4 i betänkandet som jag yrkar
            bifall till.
          </note>
          <note>
            I reservation nr 5, som jag också yrkar bifall till, tar vi upp
            frågan om förordnande av veterinär vid tävling med djur. När distriktsveterinärerna
            omorganiserade sig 1995, som jag tidigare beskrivit, började
          </note>
          <note>
            Statens jordbruksverk att tillämpa djurskyddslagen på ett sätt
            som man inte tidigare hade gjort. Man kräver fr.o.m. den 1 juli
            1995 att den veterinär som t.ex.
          </note>
          <note>
            övervakar ryttartävlingar ska vara anställd av Statens jordbruksverk.
            Före detta datum utfärdade SJV ett förordnande som gav den förordnade
            tävlingsveterinären erforderliga befogenheter för att övervaka
            tävlingen. Statens jordbruksverk intresserade sig endast för att
            djurskyddsaspekterna uppfylldes och lät den arrangerande ridklubben
            och tävlingsveterinären, eller det företag vilket denne var anställd
            i, lösa ersättnings- och anställningsfrågorna. Detta system fungerade
            alldeles utmärkt, och alla inblandade parter var nöjda med systemet.
            Det gav bl.a. möjlighet för de många veterinärer som är funktionärer
            eller medlemmar i ridklubbar att stödja klubbarnas verksamhet
            genom att t.ex. ställa upp gratis eller att tillsammans med klubben
            komma överens om en taxa för att vara tävlingsveterinär. I och
            med att SJV numera inte tillämpar djurskyddslagen på det sätt
            som man tidigare gjort är detta inte längre möjligt. SJV har alltså
            skapat ett monopol på denna verksamhet.
          </note>
          <note>
            Ryttartävlingar, där tävlingsveterinärer erfordras, arrangeras
            i regel som tvådagarstävlingar över en helg, och priset för att
            Statens jordbruksverk tillhandahåller tävlingsveterinärer för
            en sådan tävling kan ligga på uppemot 10 000-15 000 kr. Det är
            inte ovanligt att en ridklubb arrangerar uppemot fyra tävlingar
            per år.
          </note>
          <note>
            Man kan också notera att det knappast existerar några statligt
            anställda veterinärer som är specialiserade just på häst, utan
            så gott som alla hästspecialister är privatpraktiserande. Dessa
            vill i regel inte gå in i ett anställningsförhållande med SJV
            för att vara tävlingsveterinärer. Detta medför i sin tur att det
            är ganska vanligt att de veterinärer som övervakar hästtävlingar
            saknar erforderlig kompetens, vilket i sin tur - och det måste
            vara det viktigaste för oss alla här - kan äventyra djurskyddet.
            Detta innebär också att det totala utbudet av tillgängliga tävlingsveterinärer
            minskar, och det är väl känt hur svårt det är att få tag på tävlingsveterinärer.
            Många tävlingar har fått ställas in av denna anledning.
          </note>
          <note>
            Vilken ekonomisk betydelse tävlingsveterinärsverksamheten har
            för SJV är obekant, men för ridklubbarna och för ridsportens många
            utövare har de ovannämnda förhållandena stor ekonomisk betydelse.
          </note>
          <note>
            Ändras djurskyddslagen så att tävlingsveterinären inte längre
            måste vara anställd av SJV, utan endast behöver förordnas med
            erforderliga befogenheter, uppnår man enligt vår uppfattning tre
            viktiga positiva effekter.
          </note>
          <note>
            1. Man avskaffar det statliga monopolet.
          </note>
          <note>
            2. Man stärker djurskyddslagen i och med att utbudet av kompetenta
            veterinärer villiga att tjänstgöra som tävlingsveterinärer ökar.
          </note>
          <note>
            3. Man ger dessutom ett välbehövligt ekonomiskt tillskott, och
            det kan väl inte vara fel.
          </note>
          <note>
            Fru talman! I denna fråga borde det inte råda någon politisk
            oenighet. Jag tror också att de som företräder majoritetstexten
            i utskottsbetänkandet egentligen inser det orimliga med rådande
            situation. Här har nu riksdagens kammare möjlighet att skicka
            en positiv signal till alla dem som engagerar sig ideellt i ridsportverksamheten.
            Ta den chansen!
          </note>
          <note type="speaker">
            Anf. 8 ESKIL ERLANDSSSON (c):
          </note>
          <note>
            Fru talman! Låt mig inleda med att tacka för den debatt som vi
            hade om BSE och djurhållning här i riksdagen förra veckan. På
            det stora hela var det en sansad och bra debatt som visar att
            vi har, de politiska partierna emellan, en mycket stor samsyn
            kring frågor vad gäller djurskydd och djurhållning.
          </note>
          <note>
            Fru talman! Människan har genom sin unika ställning i naturen
            ett mycket stort ansvar och en skyldighet att behandla sina djur
            väl. Som djurägare och människa gör det ont i mig varje gång jag
            ser att detta ansvar inte tas av en del. Dock ska vi komma ihåg
            att det stora flertalet behandlar sina djur på ett bra sätt.
          </note>
          <note>
            Svensk djurhållning tillhör de absolut bästa i världen.
          </note>
          <note>
            Med detta inte sagt att den svenska djurhållningen inte kan förbättras
            ytterligare. Vår ledstjärna måste vara att sträva efter ständig
            förbättring vad gäller vår djurhållning.
          </note>
          <note>
            Den svenska djurhållningen är i stora stycken ett föredöme för
            övriga länder inom EU. Jag och Centerpartiet anser att det är
            viktigt att Sverige jobbar för att djurskyddsreglerna i EU skärps
            efter svensk modell.
          </note>
          <note>
            Sverige har i dag en stark djurskyddslag, och många uppfödingsmetoder
            som är tillåtna inom EU är förbjudna i Sverige. Det tycker jag
            är en klok och riktig inriktning. Att lagen är stark och bra betyder
            emellertid inte med automatik att efterlevnaden garanteras.
          </note>
          <note>
            Vi måste fortsätta att jobba med att se till att lagen verkligen
            efterföljs av alla.
          </note>
          <note>
            Fru talman! Jag skulle vilja tala om något som i mina ögon är
            en mycket viktig fråga för att arbetet med bekämpning av smittsamma
            sjukdomar ska bli effektivt och underlättas. Våren 1999 beslutade
            riksdagen om en ny epizootilag och en ny lag om zoonoser. I detta
            sammanhang motsatte sig Centerpartiet förslaget att minska ersättningen
            för produktionsbortfall vid epizootiutbrott till 50 %. Det finns
            all anledning att återuppta debatten kring dessa frågor, särskilt
            mot bakgrund av den senaste tidens utveckling i fråga om BSE och
            dess utbredning inom EU. Den sänkta ersättningsnivån innebär enligt
            min mening en ökad risk för att icke seriösa djurägare försöker
            dölja sjuklighet hos sina djur. Tyvärr vann inte vårt förslag
            den gången gehör. Vi har fortsatt vår kamp för att förbättra den
            lagstiftning som antogs 1999. Vi har gjort det bl.a. i budgetsammanhang
            och i vårt förslag tillskjutit medel så att vi ska kunna uppnå
            de ersättningsnivåer som vi hade tidigare. Jag blir uppriktigt
            sagt lite både förvånad och upprörd över att se den moderata och
            kristdemokratiska behandlingen av frågan i vårt utskott. Man lämnar
            bara ett särskilt yttrande i frågan.
          </note>
          <note>
            Det duger inte att säga att ni motsatte er förändringen och att
            er åsikt står kvar. Man måste, kära vänner, också skjuta till
            pengar i det här sammanhanget om man menar allvar.
          </note>
          <note>
            Slutsatsen av ert agerande är att ni tycker att förhållandena
            är felaktiga men att ni egentligen inte vill förändra dem. Jag
            kan inte tolka ert agerande på annat sätt.
          </note>
          <note>
            Med detta yrkar jag, fru talman, bifall till reservation nr 9.
          </note>
          <note>
            God djuromsorg är viktig inte bara i ett etiskt perspektiv utan
            också för en god livsmedelskvalitet. God djuromsorg är en fråga
            om trovärdighet hos lantbruksnäringen. Konsumenterna ska veta
            att djuren inte utsätts för lidande under uppväxttid och slakt.
          </note>
          <note>
            Intimt förknippade med en god djuromsorg är transporterna av
            levande djur. I dag pågår en verksamhet som många gånger är upprörande.
            Djur behandlas illa och transporteras långväga innan de går till
            slakt.
          </note>
          <note>
            Sverige måste vara pådrivande i EU för att se till att de regler
            om transporter som finns efterföljs, och reglerna måste skärpas
            om så är nödvändigt.
          </note>
          <note>
            Absolut nödvändigt är att EU:s subventioner och stöd till transporter
            av slaktdjur avskaffas. Låt mig också understryka vikten av att
            regelverk m.m. ger möjligheter att få i gång små och mobila slakterier.
          </note>
          <note>
            Detta är avgörande viktigt för att vi ska kunna minska transporttiderna
            för de djur som ska gå till slakt. Det skulle därtill avsevärt
            minska stressen för våra djur.
          </note>
          <note>
            Det har i utredningen om det framtida djurskyddet framkastats
            förslag om att man ska flytta djurskyddstillsynen från kommunerna
            till något slags högre nivå.
          </note>
          <note>
            Jag tror att det skulle vara en olycklig centralisering, som
            inte skulle förbättra djurskyddet. Att flytta ansvaret från kommunerna
            skulle innebära att samordningen mellan den allmänna miljötillsynen
            och djurskyddstillsynen skulle brytas. Den så viktiga lokaloch
            personkännedomen skulle förloras, samtidigt som byråkratin skulle
            ökas, vilket därtill skulle höja kostnaderna.
          </note>
          <note>
            Låt mig också säga att det många gånger är sociala problem som
            ligger bakom att bönder missköter sina djur. Fullföljandet av
            det kommunala ansvaret för dessa sociala problem skulle försämras
            om man genomför förslaget om att tillskapa ytterligare en myndighetsnivå
            och därmed blanda in ytterligare en myndighet.
          </note>
          <note>
            Jag tycker att vi ska slå fast att djurskyddstillsynen ska ligga
            kvar hos kommunerna. Därmed, fru talman, yrkar jag bifall till
            reservation 3.
          </note>
          <note>
            Avslutningsvis, fru talman: Varje dag gör människor val som påverkar
            skyddet av och omsorgen om våra djur. Det handlar om alla från
            den enskilde djuruppfödaren och vidare i förädlingskedjan fram
            till konsumenten. Låt mig understryka hur viktigt det är med starka
            och välinformerade konsumenter. Sådana är, vill jag mena, en av
            de viktigaste garantierna för en sund djurhållning, en djurhållning
            som vi ständigt strävar efter att förbättra.
          </note>
          <note>
            Som konsumenter har vi möjlighet att påverka inriktningen på
            både den svenska och den europeiska djurhållningen. Genom att
            göra medvetna och genomtänkta val kan vi visa att livsmedel och
            de sätt som de produceras på är viktiga angelägenheter. Att livsmedel
            framställs på ett etiskt och ekologiskt riktigt sätt är en central
            fråga både för oss människor och för våra djur.
          </note>
          <note type="speaker">
            Anf. 9 INGVAR ERIKSSON (m) replik:
          </note>
          <note>
            Fru talman! Eskil Erlandsson vill ifrågasätta vår ambition och
            vår ärlighet när det gäller det beslut som fattats om ersättningen
            vid epizootiutbrott. Eskil Erlandsson kan vara lugn för att vi
            står för det som vi sade när det beslutet togs. Såvitt jag har
            förstått har hittills anslagna medel räckt till. Skulle vi få
            ett ökat antal sjukdomar som leder till större ekonomiska krav,
            är vi givetvis beredda att ställa oss bakom dessa.
          </note>
          <note type="speaker">
            Anf. 10 ESKIL ERLANDSSON (c) replik:
          </note>
          <note>
            Fru talman! Jag hoppas då att Ingvar Eriksson och hans parti
            i sitt nästa budgetförslag anvisar lite extra pengar, så att det
            blir möjligt att höja ersättningarna till den nivå som de en gång
            hade.
          </note>
          <note type="speaker">
            Anf. 11 INGVAR ERIKSSON (m) replik:
          </note>
          <note>
            Fru talman! Eskil Erlandsson kan vara lugn. Det kommer vi att
            göra om vi bedömer att behov föreligger.
          </note>
          <note type="speaker">
            Anf. 12 HARALD NORDLUND (fp):
          </note>
          <note>
            Fru talman! Svensk djurhållning är bättre än i de flesta andra
            EU-länder. Förbättrad kunskap, information och därigenom ökad
            medvetenhet hos konsumenterna är en del av förklaringen till att
            djurhållningen är bättre hos oss. Men det är viktigt att vi fortsätter
            att debattera och att agera för förändringar, för sådana är nödvändiga.
          </note>
          <note>
            Jag tänker då på exporten av svenska gödkalvar.
          </note>
          <note>
            Svenska kalvar körs till Holland, där de föds upp på blodmjöl,
            fjädermjöl och fett från kadaverfabrikerna.
          </note>
          <note>
            Man kan inte helt utesluta att det är svenska kalvar som har
            utsatts för det fruktansvärda djurplågeri som vi med avsmak har
            kunnat se i TV.
          </note>
          <note>
            Jag tänker också på kycklingproduktionen. Där finns brister som
            måste rättas till. Veterinärkontrollerna måste bli bättre i kycklinguppfödningen.
            Broilerkycklingen vill vi i framtiden inte se.
          </note>
          <note>
            Jag tänker, fru talman, vidare på test mot galna ko-sjukan. Testen
            måste genomföras så att svenska konsumenter kan känna sig trygga.
            Det är inte bara väntan på genomförandet av testen mot BSE-smitta
            som skapar oro, utan det finns också en oro för konsekvenserna
            av eventuella falska testresultat. Vilken beredskap har vi egentligen
            för att förhindra att jordbruksnäringen lider skada av ett mediepådrag
            kring falska testresultat?
          </note>
          <note>
            Fortfarande transporteras dagligen djur mellan
          </note>
          <note>
            EU:s medlemsländer på ett regelvidrigt sätt. Fortfarande utförs
            transporter som pågår i kanske upp till
          </note>
          <note>
            40 timmar. Exportbidragen för levande djur måste avskaffas. Bidragen
            gör ju de här plågsamma transporterna lönsamma. Vi socialliberaler
            anser att transportsträckorna måste kortas ned. Inga transporter
            ska tillåtas vara i längre tid än sex timmar.
          </note>
          <note>
            Vi måste få fler småslakterier och mobila slakterier. Vi måste
            inom EU kräva att EU förbjuder långa djurtransporter.
          </note>
          <note>
            Men de oacceptabla förhållandena handlar inte bara om regler
            utan i högre grad om hur man åstadkommer att reglerna efterlevs.
            Tillsynen av hur man följer reglerna tycks inte fungera.
          </note>
          <note>
            För att kontrollera att EU:s lagar och regler följs behövs det
            en kontrollinstans på EU-nivå. EU:s veterinärmyndighet i Dublin,
            som alltså inte är någon ny myndighet, kan ges makten att vara
            en djurens beskyddare. Och för dem som bryter mot de regler som
            finns måste straffen bli strängare.
          </note>
          <note>
            När kommer vi under det svenska ordförandeskapet att lyfta upp
            djurskyddsfrågorna? Hur kommer vi att hantera T-bensteken - en
            fråga som har dykt upp i dagarna - som man sagt måste förbjudas.
            Vi har att välja mellan att förbjuda den och att testa alla kor.
          </note>
          <note>
            Hur kommer vi från svensk sida att hantera den frågan? Kommer
            svenska regeringen att under det svenska ordförandeskapet kräva
            förbud mot kadavermjöl i allt djurfoder? Då menar jag även foder
            till grisar och fjärderfä. Kommer vi att kräva förbud mot långa
            djurtansporter och kontroller av att test mot galna ko-sjukan
            genomförs i hela EU? Kommer vi från svensk sida under ordförandeskapet
            att kräva ett federalt kontrollorgan med rollen som ett matens
            och djurens beskyddare? Kommer vi att kräva förbud mot att använda
            kadaverfett i mat och förbud mot maskinurbenad köttmassa i livsmedel?
          </note>
          <note>
            Fru talman! Jag vill avslutningsvis yrka bifall till reservationerna
            11 och 12. Jag yrkar också bifall till reservationerna 4 och 5.
          </note>
          <note type="speaker">
            Anf. 13 GUDRUN LINDVALL (mp):
          </note>
          <note>
            Fru talman! Vi hör i debatten att vi har en samsyn.
          </note>
          <note>
            Det språkbruket känner jag igen från miljödebatterna.
          </note>
          <note>
            Jag vet inte om jag tycker att det är riktigt demokratiskt hederligt
            att säga så. Vi står här för att visa vilka skillnader vi har
            mellan partier och att vi har olika syn.
          </note>
          <note>
            Det faktum att det i betänkandet finns 16 reservationer visar
            verkligen att vi har olika uppfattning i synen på djur och djurens
            rättigheter. Om vi vill vara demokratiskt hederliga måste vi naturligtvis
            tydliggöra de skillnaderna. Annars ger vi inte våra väljare möjligheter
            att välja det parti som de kanske tycker står dem närmast.
          </note>
          <note>
            Vi ser olika på djurens rätt. Somliga talar om människans överhöghet.
            Det är kanske dags att kliva ned från piedestalerna och inse att
            skillnaderna inte är så stora. Tittar man genetiskt kan man se
            att skillnaderna är otroligt små. Tittar man fysiologiskt kan
            man se att skillnaderna är otroligt små. Vi har olika sätt att
            uttrycka oss. Det kanske just är språkbärriärerna mellan arter
            som gör att vi har så svårt att förstå varandra.
          </note>
          <note>
            Vi anser allmänt i dag att djur kan känna lidande.
          </note>
          <note>
            Mycket av det som finns i djurskyddslagen utgår just från att
            djur känner lidande. Låt oss också slå fast att djur har känslor.
            Djur känner glädje, sorg, besvikelse osv. precis som vi gör. Det
            att ha känslor är kanske det som är typiskt för djur.
          </note>
          <note>
            Det är kanske också en förutsättning för att däggdjur ska fungera.
            De måste ta stor vård om de få ungar de får. Vi som har haft djur
            i praktiken vet att känslor finns hos alla djur och är väldigt
            uttalande.
          </note>
          <note>
            Det är kanske dags att vi kliver ned från piedestalen och inser
            att skillnaderna mellan oss och de djur som vi i dag hanterar
            på ett ibland ganska gräsligt sätt inte är så stora.
          </note>
          <note>
            Jag vill citera lite grann ur djurskyddslagen, en djurskyddslag
            som Sverige än så länge är ensamt om.
          </note>
          <note>
            Det står i 4 §: "Djur som föds upp eller hålls för produktion
            av livsmedel, ull, skinn eller pälsar skall hållas och skötas
            i en god djurmiljö och på ett sådant sätt att det främjar deras
            hälsa och ger dem möjlighet att bete sig naturligt." Jag kan också
            läsa det som står i 1 § i djurskyddsförordningen: "Stall och andra
            förvaringsutrymmen för djur skall vara så rymliga att samtliga
            djur i utrymmet kan ligga samtidigt och röra sig obehindrat. Utrymmena
            skall utformas så, att djuren kan bete sig naturligt."
          </note>
          <note>
            Det intressanta är att det inte gäller alla djur. Det gäller
            inte försöksdjur, det gäller inte cirkusdjur och det gäller inte
            heller sällskapsdjur. Vi värderar tydligen också olika djur på
            olika sätt. Man kan verkligen ifrågasätta om det gäller kycklingar.
            Den motion som jag väckte i höstas som hette Djur, en kortlivad
            plågad stackare togs också upp i den debatt som var för en vecka
            sedan.
          </note>
          <note>
            Jag är glad att forskarna nu äntligen lyfter frågan och visar
            hur otroligt oacceptabel slaktkycklinguppfödningen är i dag. Man
            kan verkligen inte säga att man undviker lidande för djuren. Man
            kan inte heller säga att de kan bete sig naturligt eller att utrymmena
            är tillräckligt stora för att de ska kunna röra sig obehindrat.
            Det går verkligen att ifrågasätta om slaktkycklinguppfödningen
            går att bedriva som den görs i dag med stöd av djurskyddslagen.
          </note>
          <note>
            Man kan också ifrågasätta om man kan säga att djuren får bete
            sig naturligt när en ko och en kalv aldrig någonsin får träffas,
            fastän man kan se att det mest naturliga beteendet är att ta hand
            om avkomman. Man kan verkligen ifrågasätta om de pälsdjur vi har
            i dag kan bete sig naturligt i de mycket trånga burar som de hålls
            i. Det gäller framför allt mink.
          </note>
          <note>
            Det finns alltså all anledning att stärka djurskyddslagen, att
            utvärdera om det som sker i dag i djurhållningen var lagstiftarens
            avsikt och att se till att djurskyddslagen efterlevs. Därför är
            vi från Miljöpartiet mycket glada över att det verkar som att
            det finns en acceptans i Sveriges riksdag för en djurskyddsmyndighet.
            V kommer att göra allt som står i vår makt för att se till att
            djurskyddsmyndigheten finns på plats, som utredningen föreslår,
            den 1 januari
          </note>
          <note>
            2002.
          </note>
          <note>
            Vi är inte överens om allt med utredningen. Vi anser t.ex. att
            tillsynen ska ligga kvar i kommunerna.
          </note>
          <note>
            Det finns också i en reservation som redan är yrkad bifall till
            från Centerpartiet och Miljöpartiet. Vi menar att det många gånger
            när det går snett också finns en social dimension. Det krävs lokala
            möjligheter att känna både människor och omgivningar för att kunna
            hantera djurskyddsfrågorna på ett bra sätt. Dessa ärenden är ofta
            mycket svåra.
          </note>
          <note>
            När vi från s, v och mp hanterade miljöbalken såg vi till att
            gamla miljöskyddslagen och gamla skötsellagen lades in i miljöbalken
            för att de inspektörer som hanterade de lagar som ligger i miljöbalken
            också skulle kunna titta på djurskyddet för att få en samlad bild
            av lantbruket. Jag delar fortfarande den uppfattning som vi då
            gav uttryck för i miljöbalkssammanhang.
          </note>
          <note>
            Vi kommer från Miljöpartiets sida att lyfta slaktkycklingsuppfödningen
            flera gånger i kammaren. Vi har lämnat in både frågor och interpellationer
            i ärendet. Jag kommer också att ha en interpellationsdebatt redan
            nästa vecka den 15 februari om den export av hästar som sker från
            Sverige. Vi har sett fruktansvärda bilder från slaktmarknader
            i framför allt Anderlecht. Det kan mycket väl vara svenska hästar
            som via slaktmarknader förts ut, eftersom slaktpriset på häst
            är ungefär 1 000 kr mer i Belgien än vad det är i Sverige.
          </note>
          <note>
            Det här är en fråga som Sverige måste lösa. Det finns olika möjligheter
            för hur vi ska lösa den. Jag hoppas att den debatt som kommer
            att ske den 15
          </note>
          <note>
            februari blir innehållsrik. I dag försvinner ungefär
          </note>
          <note>
            5 000 hästar ur Sverige. Det är en skam för Sverige.
          </note>
          <note>
            De hästarna hamnar på marknader. Deras väg mot döden är verkligen
            ett lidandets väg.
          </note>
          <note>
            Synen på djur i EU är helt annorlunda än den svenska. Vi har
            upprörts mycket över de bilder på djurtransporter som vi kan se.
            Den film som visades här i riksdagen, och som det visades delar
            av i TV,
          </note>
          <note>
            Some lie dying, innehöll bilder både från transport och från
            slakterier som var så gräsliga att de var nästan outhärdliga att
            se.
          </note>
          <note>
            Det transportdirektiv som kom som samordnade kraven på hur transporterna
            ska gå till var en försämring för Sverige. Men som tur är finns
            det överenskommelser som gör att vi har kvar de striktare regler
            för bl.a. högdräktiga och nyförlösta moderdjur som fanns innan
            och som vi inte fick ha kvar efter det att direktivet hade kommit.
          </note>
          <note>
            Det är alldeles uppenbart att direktivet är alldeles för dåligt.
            I en miljöpartimotion föreslår vi en rad åtgärder, bl.a. kontrollanter,
            straff mot medlemsstater som inte följer direktivet, stopp för
            transportörer som inte följer bestämmelserna. Det måste bli ett
            stopp på dessa djurtransporter.
          </note>
          <note>
            Det som kanske är orsaken till alltihop är den syn man har i
            EU. Levande varelser jämställs med skruvar, muttrar och strumpbyxor.
            De är som vilka varor som helst. Men det är de inte. De är levande,
            kännande varelser som måste hanteras på ett helt annat sätt än
            skruvar, muttrar och strumpbyxor. Den synen måste vi driva igenom
            i EU. Djur är inte vilka varor som helst.
          </note>
          <note>
            Det finns en reservation 10 som handlar just om detta som jag
            yrkar bifall till.
          </note>
          <note>
            Detta är ett ganska allvarligt betänkande. Jag är ledsen över
            att det är så många reservationer. Men det är nödvändigt, eftersom
            vi faktiskt inte har en samsyn. Det finns vissa partier för vilka
            produktionen och produktionsmöjligheterna är viktigare och där
            man talar om människans överhöghet.
          </note>
          <note>
            Vi anser att situationen på slakterierna måste radikalt förbättras.
            Naturligtvis kan vi som konsumenter välja vilken typ av mat vi
            äter. Vi kan välja bort kött om vi känner att den svenska djurhanteringen
            inte håller måttet. Vi kan också välja något som är second best.
            Vi kan välja Kravmärkt, där vi i varje fall vet att djuren har
            haft ett gott liv och t.ex. fått möjligheten att vara ute under
            sitt liv.
          </note>
          <note>
            Men man måste också kräva att hanteringen på slakterierna är
            human - jag vet inte om man kan kalla det så, men hanteringen
            ska i alla fall ske på ett så pass bra sätt att den kan accepteras.
            Nu har vi fått föreskrifter för slakterier långt om länge. Men
            fortfarande kan vi se att det förekommer hantering på slakterier
            som knappast tål dagens ljus, också i Sverige.
          </note>
          <note>
            Vi har synpunkter på strutshållningen. Det är också någonting
            som man kan diskutera. Behöver vi verkligen struts - en ny köttras
            - i Sverige? De utredningar som har gjorts visar att strutsarna
            inte har det bra. Det finns mängder med skador, oerhörda problem
            vid transporter och mycket stora svårigheter i slakterierna.
          </note>
          <note>
            Matz Hammarström kommer att prata en del om cirkusdjuren. Vi
            är mycket kritiska till förhållandena för dem.
          </note>
          <note>
            I ett fall hoppas vi på att få en majoritet i kammaren, nämligen
            för den hantering som sker när det gäller veterinärer vid tävlingar
            med djur. Jag har också en motion i ärendet som är orsakad av
            verkligheten. Vi kan se att vid tävlingar för hästar i dag så
            kan ofta de veterinärer som ska ha tillsyn över djurskyddet inte
            häst. De kan inte! Naturligtvis är det svårt att vara veterinär.
            De ska kunna allting från orm till elefant. Man måste inse att
            veterinärerna ofta måste specialisera sig för att bli duktiga.
            Det innebär att de som bör vara tävlingsveterinärer vid hopptävlingar
            t.ex. naturligtvis är hästveterinärer - de som kan häst! Men med
            det system som Jordbruksverket satte i sjön 1995 är det inte så,
            utan det är framför allt distriktsveterinärer. De är många gånger
            väldigt duktiga på ko och gris, men inte duktiga på häst. Det
            finns också tillfällen där de faktiskt är lite rädda för hästar
            - och det är inte så konstigt. Hästen är ett stort djur som man
            måste vara van vid för att kunna hantera. Jag vet fall där hästar
            har blivit skadade på tävlingsplatser, och där den tävlingsveterinär
            som har funnits inte har vågat ingripa. Man har då fått köra djur
            till närmaste djursjukhus, och veterinärerna där har blivit mycket
            upprörda över att tävlingsveterinärerna inte har kunnat göra ingreppet
            eftersom de har tyckt att det var ett ganska enkelt sådant. Detta
            innebär att det finns all anledning att se över dagens system
            ur djurskyddssynpunkt.
          </note>
          <note>
            Jag skulle verkligen vilja vädja till s och v att också stödja
            denna reservation om ni vill djurs väl, och inte anser att administrativt
            krångel och Jordbruksverkets regler är viktigare än djurskyddet
            i det här fallet. Då ska ni stödja reservationen.
          </note>
          <note>
            Slutligen har vi reservation 13 som handlar om förbud av export
            av levande djur. Naturligtvis kan vi inte förbjuda all export
            av levande djur - det säger sig självt. Vill man exportera en
            hundvalp eller en häst till en människa som vill ha en sådan i
            ett annat EU-
          </note>
          <note>
            land så ska inte det stoppas. Men när det gäller export av kalvar
            så måste jag verkligen ifrågasätta hur de bönder som exporterar
            kalvar för några extra hundralappar är funtade. Hur kan man medvetet
            skicka sina kalvar till en uppfödning som man vet innebär lidande,
            förutom transporterna?
          </note>
          <note>
            Jag yrkar bifall till reservation 13 och jag hoppas att vi får
            stöd från Folkpartiet, som också uttryckte detta. Jag vill också
            yrka bifall till reservation 2.
          </note>
          <note>
            Givetvis står Miljöpartiet bakom samtliga reservationer, och
            jag hoppas att vi nästa gång vi hanterar djurskydd inte behöver
            ha några reservationer. Då kan vi tala om att vi har en samsyn.
            Innan dess finns ingen samsyn vad gäller djurrätt i den här riksdagen.
          </note>
          <note>
            Anf. 14 ANN-KRISTINE
          </note>
          <note type="speaker">
            JOHANSSON (s):
          </note>
          <note>
            Fru talman! Vi har hört mina kolleger stå här i talarstolen och
            beskriva många olika frågor som vi behandlar i betänkandet. Det
            visar också på att det finns ett stort engagemang för djurskyddsfrågorna
            bland oss riksdagsledamöter.
          </note>
          <note>
            Djurens situation engagerar också många, både unga och gamla,
            människor i Sverige men även utomlands. Massmediernas bilder av
            dessa fruktansvärda scener från slakterier och djurmarknader inom
            EU, bilderna av vanvårdade djur och nu senast bilderna av slaktkycklingarnas
            liv här i Sverige upprör oss allihop. Det har skapat en bra debatt
            och ett livligt engagemang från många.
          </note>
          <note>
            Jag håller med Gudrun Lindvall om det hon säger om att betänkandet
            är allvarligt och viktigt. Det är bra att vi har möjlighet att
            få diskutera detta - i förra veckan och nu även denna vecka.
          </note>
          <note>
            Jag besökte en gymnasieklass i Karlstad för någon vecka sedan,
            och när jag berättade vilket utskott jag sitter i så kom alla
            frågor att handla om djurens situation, vad vi politiker gör och
            vad vi kan göra åt synen på djur inom EU.
          </note>
          <note>
            Margareta Winberg har tagit emot ungefär
          </note>
          <note>
            108 000 namnunderskrifter mot djurtransporter, olämplig djurhantering
            och djurplågeri. Jag tycker att det är bra att bilderna har visats
            och att debatten har varit, och är, intensiv. Detta starka folkliga
            stöd kommer att kunna hjälpa till att förändra och förbättra förhållandena
            för djuren i hela EU.
          </note>
          <note>
            Men ändå blir debatten ibland lätt sned. Det är lätt att bara
            visa på den dåliga sidan för våra djur. Självfallet ska den visas,
            men man kan också visa att de flesta djur i Sverige har det bra.
            Vi har ändå en av världens bästa djurskyddslagar, som ger djuren
            ett egenvärde utöver deras värde för oss människor.
          </note>
          <note>
            Lagen säger att djuren ska skyddas från onödigt lidande och sjukdom.
            Det gäller alla djur i människans vård. För djur som finns i animalieproduktionen,
            pälsdjur eller tävlingsdjur säger lagen att de ska kunna bete
            sig naturligt. Det är därför förbudet mot de traditionella hönsburarna
            kom, det är därför rävfarmning med dagens burar är förbjuden osv.
          </note>
          <note>
            Men det finns brister, och sådant som måste ändras. Mycket av
            det som sägs i motionerna och betänkandet ligger under behandling
            i Jordbruksdepartementet och Jordbruksverket. Förhoppningsvis
            kommer det en djurskyddsproposition under året så att vi får fortsätta
            att diskutera och utveckla de här frågorna.
          </note>
          <note>
            Fru talman! I vårt betänkande tas frågor upp där riksdagen och
            regeringen överlämnat normgivningsoch beslutanderätten till olika
            myndigheter som har särskild sakkunskap på området. Skälet till
            den ansvarsfördelningen är bl.a. att frågorna i många fall förutsätter
            en veterinärmedicinsk och teknisk bedömning snarare än en politisk
            bedömning.
          </note>
          <note>
            De aktuella frågorna regleras i ett mycket stort antal detaljföreskrifter
            utfärdade av främst Jordbruksverket, men också vissa andra myndigheter,
            t.ex.
          </note>
          <note>
            Läkemedelsverket. Det finns ett stort antal EU-
          </note>
          <note>
            direktiv och förordningar på djurskyddsområdet. Jag skulle kunna
            stå här och räkna upp alla dessa förordningar och föreskrifter,
            men det tänker jag inte uppta riksdagens tid med. Jag vill dock
            nämna detta för att belysa varför vi avslår motioner som många
            anser är självklara och väldigt viktiga, och varför det inte blir
            några tillkännagivanden för de här motionerna.
          </note>
          <note>
            Enligt utskottets mening bör riksdagen behandla djurskyddsfrågorna
            utifrån ett mer övergripande synsätt än vad många av motionerna
            syftar till.
          </note>
          <note>
            Fru talman! Dagens djurskyddslag fungerar, som jag nämnde tidigare,
            i stort sett bra. Men vissa saker kan bli bättre. Tillsynsfrågan
            är t.ex. en sådan. Just nu är utredningen om hur djurskyddet ska
            vara organiserat ute på remiss. Sammanfattningsvis innebär förslaget
            från utredningen att ansvaret för djurskyddstillsynen förs över
            till staten och att en ny djurskyddsmyndighet bildas. Eftersom
            arbetet pågår med denna fråga så vill inte utskottsmajoriteten
            uttala sig om hur djurskyddstillsynen ska se ut i framtiden. Det
            gäller t.ex.
          </note>
          <note>
            om den ska vara kvar hos kommunerna som i dag eller om den ska
            föras över till staten och om det ska finnas en djurskyddsmyndighet.
          </note>
          <note>
            Jag ser fram emot att få fortsätta diskutera denna så viktiga
            fråga under året, för tillsynen är A och O i en kraftfull djurskyddslag.
          </note>
          <note>
            Fru talman! Vi gör också en kraftfull markering angående djurskyddsarbetet
            och EU. Vi stöttar regeringen i arbetet och anser att dessa frågor
            ska drivas hårt nu under vårt ordförandeskap. Under förra veckans
            debatt redovisade Margareta Winberg arbetet som pågår från Jordbruksdepartementets
            sida.
          </note>
          <note>
            Djurskyddsfrågorna ska upp på de allra flesta av ministerrådsmötena
            under ordförandeskapet, en särskild djurskyddskonferens hålls
            här i Stockholm under maj månad osv.
          </note>
          <note>
            Utskottet instämmer till fullo i det allmänna syftet med de motioner
            som tar upp missförhållanden inom
          </note>
          <note>
            EU. Vi understryker det angelägna i att regeringen aktivt arbetar
            för att alla djur inom EU ska få det bättre och att de missförhållanden
            som har konstaterats när det gäller bl.a. djurskydd och transporter
            inom EU rättas till.
          </note>
          <note>
            Vi anser också att positionerna hela tiden ska flyttas framåt
            och att argumenten ska vässas för att driva EU framför oss. Jordbruksverket,
            Statens veterinärmedicinska anstalt och andra myndigheter ingår
            också i olika grupperingar och påverkar arbetet inifrån.
          </note>
          <note>
            Det är bra att vi i Sveriges riksdag är ganska eniga om hur hårt
            Sverige ska driva frågorna. Jag tycker att förra veckans debatt
            och den här debatt visar detta, trots att det finns många reservationer,
            som bl.a. Gudrun Lindvall nämnde. Jag tror att det ger ett stöd
            för regeringens fortsatta arbete med de här frågorna.
          </note>
          <note>
            Fru talman! En annan viktig fråga som jag vill nämna nu är hönsens
            situation. Jag har följt den här frågan sedan jag kom in i riksdagen
            för snart sju år sedan. Under den här tiden har utvecklingen gått
            framåt. I dag pågår omställningar. Fler och fler höns lever i
            frigående system. De inredda burarna börjar bli klara för teknikgodkännande.
          </note>
          <note>
            Det är viktigt att Jordbruksverket gör den här prövningen för
            att vi inte ska få ut system som kanske t.o.m. är sämre för hönsen
            än dagens system. Av ett frågesvar från jordbruksministern i november
            2000
          </note>
          <note>
            framgår det att de sista dispenserna kommer att löpa ut inom
            en tvåårsperiod. I princip ska inga nya dispenser komma till.
            Men det finns ett men. Om efterfrågan på nya system blir större
            än tillgången, kan det möjligen bli aktuellt att låta äggproducenter
            som kan visa upp avtal om köp av nya system fortsätta sin produktion
            i befintliga burar i avvaktan på leveransen av de nya systemen.
            Men det kan bara accepteras för en kort tid. Problemet är att
            det inte finns tillräckligt med godkända anläggningar framme än,
            och det får inte innebära att duktiga äggproducenter funderar
            på att lägga av i stället för att satsa vidare.
          </note>
          <note>
            Fru talman! En fråga som har varit uppe i dag och som vi diskuterade
            på det senaste utskottssammanträdet är veterinärer vid tävlingar
            med djur. Jag är förvånad över debatten här i dag och debatten
            i utskottet.
          </note>
          <note>
            Jag kan inte tänka mig att stödja den reservationen.
          </note>
          <note>
            Jag står helt fast vid den skrivning som finns i betänkandet.
          </note>
          <note>
            Fru talman! Med det anförda vill jag yrka bifall till hemställan
            i betänkandet och avslag på samtliga reservationer.
          </note>
          <note type="speaker">
            Anf. 15 HARALD NORDLUND (fp) replik:
          </note>
          <note>
            Fru talman! Det är riktigt att vi har ställt många frågor från
            talarstolen i dag. Jag inser att vi måste ha tålamod i en hel
            del av frågorna och invänta förslag från regeringen. Jag tänker
            på alla de frågor som har med djurens rätt att göra.
          </note>
          <note>
            Men det finns en fråga som jag ändå vill upprepa.
          </note>
          <note>
            Den hänger samman med de konsekvenser som ett eventuellt felaktigt
            eller falskt svar på BSE-tester kan få för de svenska bönderna.
            Konsekvenserna kan bli enorma. Finns det en beredskap för att
            förhindra att vi får icke önskade svåra konsekvenser för bönderna?
          </note>
          <note>
            Anf. 16 ANN-KRISTINE JOHANSSON (s)
          </note>
          <note>
            replik:
          </note>
          <note>
            Fru talman! Jag håller med Harald Nordlund om att det är ett
            bekymmer med testerna som tas på djuren. Bl.a. säger Statens veterinärmedicinska
            anstalt att det finns svårigheter här. Det kan bli felaktiga svar,
            både positiva och negativa. Jag hoppas att regeringen och myndigheterna
            jobbar med detta och har en stor beredskap för hur man ska agera
            om det blir sådana här misstag.
          </note>
          <note type="speaker">
            Anf. 17 GUDRUN LINDVALL (mp) replik:
          </note>
          <note>
            Fru talman! Jag skulle vilja fråga om Ann-
          </note>
          <note>
            Kristine Johansson delar min uppfattning att om man följer djurskyddslagen,
            både lagen och förordningen, borde det egentligen inte gå att
            föda upp slaktkycklingar på det sätt som sker i dag. Och detta
            dels med tanke på att man har avlat fram en ras där själva aveln
            har lett till djur som utsätts för lidande, dels med tanke på
            vad som står om naturligt beteende, undvika lidande osv. Det är
            den första frågan.
          </note>
          <note>
            Det var intressant att höra att Ann-Kristine Johansson försade
            sig när det gäller dispens och förbud.
          </note>
          <note>
            Man ska vänta på de inredda burarna, men det finns ju massor
            av godkända system i dag som gör att varenda en skulle kunna fasa
            ut sina små burar. Även här kan man verkligen fundera om djurskyddslagen
            gäller hönsen. När man tittar på naturligt beteende hos mina höns
            är det mest utmärkande för dem nyfikenheten och viljan att röra
            sig. Det kan aldrig tillfredsställas i en liten bur, även om det
            finns en liten sittpinne och ett litet rede i den. Menar verkligen
            Ann-Kristine
          </note>
          <note>
            Johansson att en inredd bur på något sätt skulle ge hönsen möjlighet
            att bete sig naturligt?
          </note>
          <note>
            När man för den här diskussionen måste man också komma ihåg att
            det gäller individer. Vi kan inte hävda att om djuren i EU får
            det lite bättre är det okej att våra djur kanske inte får det
            bättre. Varje liv måste respekteras. Varje individ måste få ett
            så bra liv som möjligt. Anser Ann-Kristine Johansson att verkligheten
            är så bra som det ser ut i lagen? Eller är det så att verkligheten
            faktiskt ser sämre ut i dag än vad man trodde när man instiftade
            lagen för mer än tio år sedan?
          </note>
          <note>
            Anf. 18 ANN-KRISTINE JOHANSSON (s)
          </note>
          <note>
            replik:
          </note>
          <note>
            Fru talman! De bilder som vi har sett av slaktkycklingarnas situation
            är ju fruktansvärda. Samtidigt finns det problem med aveln. Vi
            köper in avelsdjur som är framavlade utomlands där man inte har
            den lag som vi har i dag om att man inte ska avla på defekter.
            Slaktkycklingen är framavlad med hög tillväxt. Skelettet hänger
            inte med. Det är bl.a. den situationen vi har problem med i Sverige.
          </note>
          <note>
            Sedan finns det säkert saker som måste åtgärdas här också. Jag
            vet att branschen tillsammans med departementet och Jordbruksverket
            jobbar med frågan just nu för att förbättra så mycket som möjligt
            för slaktkycklingarna. Det kan inte se ut som det gör i dag.
          </note>
          <note>
            Gudrun Lindvall sade att jag försade mig när det gäller hönsens
            situation. Som jag ser det måste det finnas både frigående system
            och inredda burar. Det är därför det är viktigt att Jordbruksverket
            har den här teknikprövningen där man tittar på om de inredda burarna
            stämmer överens med djurskyddslagen som säger att hönsen ska kunna
            bete sig naturligt. De ska bl.a. ha sandbad, rede och en sittpinne
            att sitta på.
          </note>
          <note>
            Enligt den teknikprovning som görs av Jordbruksverket går det.
            De inredda burarna fungerar. De äggproducenter som vill ha dessa
            inredda burar ska också kunna få dem. Men sedan är det jättebra
            att det är många som har dem frigående. Jag hoppas att det är
            fler som satsar på frigående system.
          </note>
          <note type="speaker">
            Anf. 19 GUDRUN LINDVALL (mp) replik:
          </note>
          <note>
            Fru talman! Jag fick inte svar på min fråga om
          </note>
          <note>
            Ann-Kristine Johansson anser att verkligheten är lika vacker
            som djurskyddslagen visar. Men det är kanske en lite för känslig
            fråga att svara på. Jag kan bara konstatera att vi inte har en
            samsyn här i kammaren när det gäller hönsen.
          </note>
          <note>
            Jag är glad att det är flera som har börjat upptäcka hanteringen
            av slaktkycklingarna. Ni hade kunnat läsa min motion i höstas.
            Då hade ni fått veta det ett halvår tidigare. Men det är kanske
            lättare när forskare som Bo Algers säger saker. Det är jättebra
            att detta har kommit nu.
          </note>
          <note>
            Jag menar att dagens slaktkycklingar är hönsrasens belgisk blå.
            Vi godkänner inte en fortsatt uppfödning av belgisk blå i Sverige.
            Vi anser att det är en ras som har sådana defekter att det inte
            är lagligt tillåtet att använda den i Sverige. Då kan man fråga
            sig: Hur kan vi tillåta att man fortsätter att använda slaktkycklingsrasen
            belgisk blå? Det är en belgisk blå. Den har defekter, den kan
            inte röra sig, den har ont i leder och muskler, den har fel på
            hjärta och njurar osv. De kan inte föröka sig. Man svälter föräldradjuren
            för att de över huvud taget ska kunna para sig. Jag undrar om
            ni har sett en vuxen slaktkyckling, dvs. det som blir höna och
            tupp av slaktkycklingsrasen. De ser inte kloka ut. De har ben
            som är så tjocka att de knappt kan röra sig. De rör sig oerhört
            märkligt.
          </note>
          <note>
            Man kan inte tänka sig att djur kan få se ut så. Jag skulle nästan
            vilja hävda att det är värre än belgisk blå.
          </note>
          <note>
            Jag har en fråga till. När får vi en lag om förbud för eldressyr
            av hund. Jag fick höra av jordbruksminister Annika Åhnberg på
            sin tid att när vi väntar på något gott väntar vi aldrig för länge.
            Vi väntar fortfarande. När kommer regeringen att sätta ned fötterna
            när det gäller den vidriga hanteringen?
          </note>
          <note>
            Anf. 20 ANN-KRISTINE JOHANSSON (s)
          </note>
          <note>
            replik:
          </note>
          <note>
            Fru talman! Djurskyddslagen behöver förbättras.
          </note>
          <note>
            Den är inte perfekt i dag. Den är skarp och bra, men det finns
            många saker som behöver göras om. Jag anser bl.a. att 4 § bör
            röra alla djur, så det finns saker som behöver göras bättre. Det
            är jag överens med
          </note>
          <note>
            Gudrun om.
          </note>
          <note>
            När det gäller problemet med slaktkycklingar är det så att ute
            i Europa avlar man fram så att det ska vara så hög tillväxt som
            möjligt. Därför är det viktigt att det finns gemensamma EU-regler.
            Det är viktigt att regeringen och jordbruksministern driver frågorna
            på ministerrådsmötena och i kommissionen, så att det kan komma
            en förändring inom EU i den här frågan.
          </note>
          <note>
            Även om slaktkycklingar får det bättre här är det också meningen
            att även resten av EU:s slaktkycklingar ska få det bättre och
            att det inte ska se ut som det gör i dag.
          </note>
          <note type="speaker">
            Anf. 21 CAROLINE HAGSTRÖM (kd) replik:
          </note>
          <note>
            Fru talman! Att Ann-Kristine Johansson och socialdemokraterna
            inte kommer att stödja reservation 5,
          </note>
          <note>
            Förordnande av veterinär vid tävling med djur, visste vi redan.
          </note>
          <note>
            Däremot skulle jag gärna vilja ha en förklaring till varför ni
            inte vill göra det. Det är också viktigt, Ann-
          </note>
          <note>
            Kristine Johansson, att vi försöker inse att den här frågan borde
            gå att avdramatisera något.
          </note>
          <note>
            Det vi kräver är att man tillämpar lagen på ett sätt som man
            gjorde tidigare. Lagen har inte förändrats sedan dess, utan det
            är tillämpningen.
          </note>
          <note>
            Vad handlar det här om? Jo, det handlar om att ge veterinären
            befogenhet att avvisa en sjuk häst från en tävlingsplats. Att
            det ska vara så märkvärdigt! Det har ju fungerat perfekt innan!
          </note>
          <note>
            Man kan dessutom fråga sig varför inte en fotbollsdomare är statligt
            anställd. Det är precis samma förfarande. Ni kanske skulle förorda
            ett monopol även på denna verksamhet.
          </note>
          <note>
            Anf. 22 ANN-KRISTINE JOHANSSON (s)
          </note>
          <note>
            replik:
          </note>
          <note>
            Fru talman! Jag är förvånad över den här debatten.
          </note>
          <note>
            Jag förstår inte Caroline Hagström och de andra som står bakom
            reservationen. Jag förstår inte deras syn.
          </note>
          <note>
            Det handlar ju om att Jordbruksverket har en föreskrift där man
            beskriver hur t.ex. hopptävlingar ska se ut och att det finns
            undantag. När det gäller lokala hästhoppningar med ponnyhästar
            och svårighetsgrad upp till 1,10 meter behöver man inte ha någon
            tävlingsveterinär.
          </note>
          <note>
            Det verkar vara bl.a. de tävlingarna som Caroline
          </note>
          <note>
            Hagström värnar om. Det är för dyrt för ridklubbarna.
          </note>
          <note>
            Sedan tar hon upp att det var mycket bättre förr.
          </note>
          <note>
            Jag hoppas att vi är överens om att djurskyddet har gått framåt
            sedan 1995, när det här förändrades, och att det har hänt saker
            under den här tiden. Därför är det, som jag ser det, självklart
            att Jordbruksverket ska ha den statliga kontrollen.
          </note>
          <note>
            Sedan handlar det också om arbetsrättsliga regler.
          </note>
          <note>
            Det är en trygghet för veterinärerna att vara anställda av Jordbruksverket
            vid en hästhoppning eller en tävling, vid skada och sådant, så
            jag förstår egentligen inte er reservation i den här frågan.
          </note>
          <note type="speaker">
            Anf. 23 CAROLINE HAGSTRÖM (kd) replik:
          </note>
          <note>
            Fru talman! Ann-Kristine Johansson säger här att det har blivit
            bättre sedan 1995. Det är ju precis tvärtom. Det har blivit mycket
            sämre. Jag vet inte om
          </note>
          <note>
            Ann-Kristine Johansson har erfarenheter från tävlingsbanan, men
            det har jag. Och jag har sett en betydande försämring i detta
            ärende. Det finns inte så många veterinärer att tillgå som kan
            detta med häst.
          </note>
          <note>
            Ni säger att ni främjar djurskyddet. Det är precis tvärtom. Ni
            går emot detta.
          </note>
          <note>
            Sedan säger Ann-Kristine Johansson att det är tryggare att vara
            anställd av Jordbruksverket om man får en skada. Men det är inte
            de signaler jag får från de privatpraktiserande. Kräv i stället
            att de ska ha en försäkring som visar att man är försäkrad vid
            skada.
          </note>
          <note>
            Det är inte alls svårt att förändra detta.
          </note>
          <note>
            Det här handlar bara om en ovilja från ert håll att ändra på
            någonting som faktiskt är nödvändigt.
          </note>
          <note>
            Sedan en annan sak som Ann-Kristine Johansson över huvud taget
            inte kommenterade i sitt anförande.
          </note>
          <note>
            Det är konkurrenssituationen mellan de statligt anställda veterinärerna
            och de privatpraktiserande.
          </note>
          <note>
            Anser Ann-Kristine Johansson att det är sund konkurrens att Statens
            jordbruksverk utövar tillsyn över vilka man konkurrerar med ekonomiskt?
            Är det sunt att främja djurskyddet genom att man dessutom utövar
            tillsyn över sig själv?
          </note>
          <note>
            Anf. 24 ANN-KRISTINE JOHANSSON (s)
          </note>
          <note>
            replik:
          </note>
          <note>
            Fru talman! Jag tycker att det är allvarligt när Caroline Hagström
            påstår att de veterinärer som Jordbruksverket har inte kan hästar
            eller har den kompetensen. Om Caroline Hagström har några exempel
            på just det vore det väldigt bra, för jag tycker att det är allvarligt
            när man tar upp sådant.
          </note>
          <note>
            Man sätter pengarna före djurskyddet, anser jag, när man diskuterar
            om att det kostar ridklubbarna för mycket pengar att anlita Jordbruksverkets
            veterinärer över en dag och att kanske t.ex. en veterinär som
            finns i klubben kunde göra det gratis. Jag förstår det inte. Jag
            tycker att det ger fel signaler till bl.a. hästtjejerna.
          </note>
          <note>
            Frågan om distriksveterinärer har Caroline
          </note>
          <note>
            Hagström och jag debatterat i många år, sedan jag kom in i riksdagen
            1994. Det har tillsatts en arbetsgrupp i Jordbruksverket för att
            se över det här, efter de rapporter som har kommit om konkurrenssnedvridning.
            Vad jag förstår fortsätter den arbetsgruppen att jobba vidare
            även framöver för att rätta till problem som i så fall finns.
            Jag har ingenting att säga just nu om hur organisationen i framtiden
            ska se ut när det gäller disktriksveterinärerna.
          </note>
          <note>
            Möjligen blir det något annat om det blir en djurskyddsmyndighet
            som ska ta över även distriktsveterinärverksamheten - vad vet
            jag. Men det pågår i alla fall ett arbete på Jordbruksverket i
            den här frågan.
          </note>
          <note type="speaker">
            Anf. 25 MATZ HAMMARSTRÖM (mp):
          </note>
          <note>
            Fru talman! I miljö- och jordbruksutskottets betänkande behandlas
            88 yrkanden. 32 av dem kommer från Miljöpartiet. Alla 32 yrkandena
            syftar till att förbättra djurens livsvillkor. Alla avslås av
            utskottet.
          </note>
          <note>
            Förra onsdagen var det debatt här i riksdagen. Den direktsändes
            i både radio och TV. Då uttalade sig företrädare för samtliga
            riksdagspartier om vikten av god djurhållning och ett etiskt förhållningssätt
            till djuren och om vikten av att stoppa de långa djurtransporterna
            och underlätta för hemslakt.
          </note>
          <note>
            I utskottet och även nu när det gäller att fatta konkreta beslut
            här i kammaren är det lite annat ljud i skällan.
          </note>
          <note>
            Vi gröna har reserverat oss och skrivit särskilda yttranden på
            en mängd punkter. Med tanke på vad som sades i debatten förra
            onsdagen är det särskilt intressant att se övriga partiers ställningstaganden
            till fyra av våra förslag: om bättre förhållanden på storskaliga
            slakterier, om avveckling av subventioner för transport av levande
            djur, om slakt nära djurens uppväxtplatser och om förbud mot export
            av levande djur.
          </note>
          <note>
            Vissa av de här förslagen stöds av något eller några andra partier.
            Inget av förslagen stöds av moderater, socialdemokrater och kristdemokrater.
            Var står de egentligen i djurskyddsfrågorna?
          </note>
          <note>
            I onsdags sade kristdemokraternas Ulf Björklund här i kammaren
            att det var "dags att tänka och handla nytt, djärvt och rätt,
            inför framtiden inte minst för våra barns skull".
          </note>
          <note>
            Det lät ju riktigt bra. Men jag undrar: Vad i detta betänkande
            visar att kristdemokraterna verkligen är beredda att tänka och
            handla nytt, djärvt och rätt? Är det reservationen angående konkurrensneutralitet
            mellan privatpraktiserande och statligt anställda veterinärer?
            Är det partimotionen om dispens för båspallar som ej uppfyller
            gällande måttföreskrifter? Eller är det motionen om åtgärder för
            att EU ska kartlägga och dokumentera huruvida djurskyddet åsidosätts
            vid djurtransporter?
          </note>
          <note>
            Tänka och handla nytt och djärvt, var det. Det är varken nytt
            eller djärvt att begära kartläggning och dokumentation av om djuren
            lider under transporterna inom EU. Det är sedan länge ett dokumenterat
            faktum. Nu gäller det att göra någonting åt dessa och andra missförhållanden.
          </note>
          <note>
            Vi har flera yrkanden som innebär just aktiv handling. Jag ska
            nämna tre och samtidigt, fru talman, yrka bifall till reservationerna
            11, 12 och 13.
          </note>
          <note>
            Det gäller förslag att avveckla subventionerna för transport
            av levande djur. Det gäller förslag att underlätta för slakt nära
            djurens uppväxtplatser. Det gäller förbud för export av kalvar
            till länder med en uppfödning som är förbjuden i Sverige. Inget
            av dessa förslag får stöd av kristdemokraterna.
          </note>
          <note>
            I onsdags frågade kristdemokraternas företrädare,
          </note>
          <note>
            Ulf Björklund, här i kammaren: Ska svenska gödkalvar verkligen
            köras i väg till Holland? Lyssnarna och tittarna antog rimligen
            att kristdemokraternas svar på den frågan var: Nej, kalvar ska
            inte exporteras till en uppfödning på järnfattig föda för att
            bli till vitt kalvkött.
          </note>
          <note>
            Tyvärr måste jag konstatera att kristdemokraternas svar på frågan
            om svenska gödkalvar ska köras i väg till Holland är ja. Hur ska
            jag annars tolka det faktum att man inte stöder vår motion om
            att sätta stopp för den hanteringen?
          </note>
          <note>
            Frågan om etik och moral när det gäller djurhanteringen är i
            högsta grad en huvudfråga, sade Ulf
          </note>
          <note>
            Björklund i onsdags. Det kanske vore på sin plats att visa det
            i praktisk handling när vi trycker på voteringsknapparna senare
            i eftermiddag.
          </note>
          <note>
            Fru talman! Djurens villkor är bättre i Sverige än på många andra
            håll inom EU; förhållandena på svenska slakterier likaså. Men
            med tanke på hur illa det är ställt i många EU-länder är det knappast
            något vi kan nöja oss med.
          </note>
          <note>
            Vi kan inte blunda för att det finns mycket som måste förändras
            och förbättras också i svenska slakterier. Grisar som drivs framåt
            med elstötar och kycklingar som hängs levande i benen är två uppenbara
            missförhållanden som måste åtgärdas. Slaktmetoder som inte är
            respektfulla mot djuren ska vara förbjudna. Ett underlättande
            av villkoren för små slakterier och hemslakterier skulle dessutom
            leda till minskade djurtransporter.
          </note>
          <note>
            Det här föreslår vi aktivt och praktiskt i en motion som tyvärr
            har avslagits av samtliga andra partier i utskottet. Ska det gå
            lika illa här i kammaren?
          </note>
          <note>
            Med tanke på vad övriga partiföreträdare sade i onsdags borde
            det gå att få majoritet för reservation nr 2. Jonas Ringqvist
            från Vänsterpartiet har nu glädjande nog sagt att han ansluter
            sig till reservationen. Men enigheten i djurskyddsfrågor kanske
            inte är så stor som man ofta vill göra gällande.
          </note>
          <note>
            Vi har en bra djurskyddslag, men man kan undra för vilka djur
            den gäller, precis som Gudrun Lindvall sade förut.
          </note>
          <note>
            Bestämmelsen i djurskyddslagen om att djur ska ha rätt att bete
            sig naturligt tycks i varje fall inte gälla för cirkusdjur, eftersom
            det då inte skulle vara lagligt att låta cirkusdjuren leva ett
            kringflackande liv instängda i trånga burar.
          </note>
          <note>
            Jag yrkar bifall till reservation 8 som innebär att djurskyddslagen
            ska utvidgas så att även cirkusdjur får rätt att bete sig naturligt,
            och att förbud införs mot att på cirkus använda djur som inte
            finns i tamt tillstånd i Sverige.
          </note>
          <note>
            Fru talman! I förra veckans debatt beskrev jag den svenska normalkycklingens
            lidande. Häromdagen presenterades en studie - som några har nämnt
            -
          </note>
          <note>
            utförd av Statens lantbruksuniversitet. Resultatet är skrämmande
            och ohyggligt, och bekräftar den bild jag gav i mitt anförande
            och som finns i vår motion från i höstas om kyckling.
          </note>
          <note>
            Mer än hälften av de kycklingar som föds upp i
          </note>
          <note>
            Sverige har fysiska defekter. Många lider svårt och kan knappt
            gå. Det är fullständigt ofattbart att denna oacceptabla hantering
            av kycklingar får fortsätta år efter år. Svensk lag förbjuder
            avel med sådan inriktning att den kan medföra lidande för djuren.
            Men importen av hårdavlade raser kan vi inte hindra, eftersom
            det skulle strida mot EU:s principer om den fria inre marknaden.
          </note>
          <note>
            Det visar tydligt att EU:s omtalade frihet kan innebära fångenskap
            och lidande för andra, och att våra möjligheter att bedriva en
            klok politik begränsas av
          </note>
          <note>
            EU-medlemskapet. Det måste rimligen ändå gå att komma åt uppfödningen
            i Sverige av de hårdavlade slaktkycklingshybriderna.
          </note>
          <note>
            När det gäller slaktkycklingarnas lidande kommer vi att följa
            den fortsatta utvecklingen mycket noga.
          </note>
          <note>
            Miljö- och jordbruksutskottet ligger i sitt yttrande över vår
            motion mycket nära ett bifall, skulle man kunna säga, med sin
            skrivning att utskottet utgår från att regeringen i sitt fortsatta
            arbete med denna fråga beaktar synpunkterna i motion MJ544. Regeringen
            kan vara säker på att vi inte nöjer oss med mindre.
          </note>
          <note type="speaker">
            Anf. 26 CAROLINE HAGSTRÖM (kd) replik:
          </note>
          <note>
            Fru talman! Om jag ska vara elak kan jag kalla detta för ren
            och skär populism. Det var ju faktiskt
          </note>
          <note>
            Miljöpartiet och Kristdemokraterna som begärde förra veckans
            debatt. Det tycker jag visar på ett stort engagemang i just dessa
            frågor.
          </note>
          <note>
            Jag vill också tala om för Matz Hammarström att när det gäller
            de frågor han tar upp i sitt anförande står vi kristdemokrater
            bakom majoritetstexten i betänkandet, just av den anledningen
            att regeringen faktiskt förväntas komma med förslag och jobba
            aktivt med frågorna under ordförandeskapet. Vi vill alltså avvakta
            det och se vad som händer. Vi tror att det kommer att hända mycket
            på just detta område.
          </note>
          <note>
            Det tycker jag att utskottstexten vittnar om.
          </note>
          <note>
            Det är naturligtvis som Matz Hammarström säger att tillsynen
            av att reglerna följs både inom Sverige och inom EU måste skärpas.
            Där har vi en viktig uppgift.
          </note>
          <note type="speaker">
            Anf. 27 MATZ HAMMARSTRÖM (mp) replik:
          </note>
          <note>
            Fru talman! Det är riktigt att också Kristdemokraterna var med
            och begärde den debatt som vi hade förra veckan. Men vad händer
            sedan, när det kommer till konkreta beslut och praktiskt handling?
          </note>
          <note>
            Det är en sak att i en debatt säga att man motsätter sig export
            av kalvar. När det sedan finns en reservation som säger att man
            ska förbjuda detta, säger man nej. Det är den dubbelheten jag
            vill påvisa. Jag tycker att det är min skyldighet att påvisa den
            så att inte
          </note>
          <note>
            Kristdemokraterna kan köra med falsk varudeklaration.
          </note>
          <note type="speaker">
            Anf. 28 CAROLINE HAGSTRÖM (kd) replik:
          </note>
          <note>
            Fru talman! Vi kör inte med någon falsk varudeklaration. Vi har
            också reagerat mot transporterna, och vi tycker också att det
            är viktigt att man tar tag i frågan och gör något för att förhindra
            detta.
          </note>
          <note>
            Jag förstår inte varför Matz Hammarström kritiserar detta. Det
            är ni som är med och bildar regeringsmajoritet. Det är ni som
            kan vara med och påverka detta och se till att de partier ni samarbetar
            med för fram den här frågan. Det gör tydligen inte alla.
          </note>
          <note>
            Vi är beredda att ta ställning i frågan, men jag tycker att betänkandet
            visar att man jobbar aktivt i den riktning som Matz Hammarström
            faktiskt vill.
          </note>
          <note type="speaker">
            Anf. 29 MATZ HAMMARSTRÖM (mp) replik:
          </note>
          <note>
            Fru talman! Det förvånar mig att det har undgått
          </note>
          <note>
            Caroline Hagström att vi faktiskt kan bilda majoriteter i andra
            konstellationer här i kammaren på områden där det behövs. Här
            skulle vi ha kunnat göra det, även om Socialdemokraterna inte
            ville stödja förslaget.
          </note>
          <note type="speaker">
            Anf. 30 INGVAR ERIKSSON (m) replik:
          </note>
          <note>
            Fru talman! Matz Hammarström angriper oss för att vi inte har
            följt upp en del reservationer som Miljöpartiet har skrivit.
          </note>
          <note>
            Vi har faktiskt efter mycket diskussioner i utskottet kommit
            fram till att vi vill understödja det som pågår i dag på Regeringskansliet
            och Jordbruksverket och kontakterna med EU. Vi tycker att man
            är på rätt väg. Då är det kutym att vi inte i varje läge reserverar
            oss, utan avvaktar.
          </note>
          <note>
            När det gäller kycklingproduktionen är det uppenbart att vissa
            saker som har med kycklingarnas genetik att göra inte är bra.
            Det arbetas också med denna fråga.
          </note>
          <note>
            Under de senaste sju åtta åren har det byggts många slaktkycklingstallar
            i Sverige efter alla konstens regler och efter alla regler som
            Jordbruksverket och vi politiker har begärt.
          </note>
          <note>
            Det är uppenbart att man ska följa upp detta. Man ska sedan jobba
            vidare i EU för att klara detta på ett vettigt sätt.
          </note>
          <note>
            Det är också angeläget att ställa en fråga till Matz
          </note>
          <note>
            Hammarström: Menar Matz Hammarström att svenska konsumenter ska
            bli helt beroende av importerad kyckling? Det är väl antagligen
            det som blir följden om vi inte försöker få en bra produktion
            själva, utan blir beroende av import. Det går att stoppa den genom
            att gå för hårt och för snabbt fram. Men vi ska naturligtvis ta
            de här incidenterna på mycket stort allvar.
          </note>
          <note type="speaker">
            Anf. 31 MATZ HAMMARSTRÖM (mp) replik:
          </note>
          <note>
            Fru talman! Jag tror att många konsumenter är beredda att betala
            lite mer för sin mat om de vet att djuren lever under bättre villkor
            än vad de gör i dag.
          </note>
          <note>
            Jag tror inte alls att det är någon dödsstöt för svensk köttproduktion
            om vi ställer de kraven. Köttbranschen borde i stället för att
            propagera för ökad köttkonsumtion förbättra djurens livsvillkor.
            Det är nog det bästa sättet att rädda branschen.
          </note>
          <note>
            Det sades något om att det inte är kutym att i varje läge reservera
            sig. Vi har valt ett antal viktiga frågor i vilka vi reserverar
            oss. Där borde vi kunna få stöd, om man utgår från vad andra partiföreträdare
            sade i kammaren förra veckan.
          </note>
          <note>
            Med hänsyn till allt som pågår i dag avstår vi från att reservera
            oss, hörde jag i en replik. Men det har pågått arbete i tiotals
            år och det händer ju ingenting.
          </note>
          <note>
            Därför måste vi på en del områden säga: Nu vill vi ha handling.
            Nu vill vi ha förbud mot detta. Men det krävs att fler partier
            vågar sätta ned foten och inte säga: Vi tittar på det här.
          </note>
          <note type="speaker">
            Anf. 32 INGVAR ERIKSSON (m) replik:
          </note>
          <note>
            Fru talman! Jag blir lite beklämd av att Matz
          </note>
          <note>
            Hammarström säger att det inte händer någonting och att det inte
            har hänt något på tio år.
          </note>
          <note>
            Det händer väldigt mycket, faktiskt. Jag vill rekommendera Matz
            Hammarström att ge sig ut på fältet och göra de besök som behövs.
            Det har hänt mycket, men det har inte hänt tillräckligt. Hela
            tiden ligger Sverige i frontlinjen för att förbättra djurhållningen
            och för att nå säkerhet och trygghet när det gäller livsmedel.
            Den ambitionen tycker jag att vi alla kan ställa oss bakom. Det
            är en svensk inriktning och den står vi för och arbetar för.
          </note>
          <note type="speaker">
            Anf. 33 MATZ HAMMARSTRÖM (mp) replik:
          </note>
          <note>
            Fru talman! Naturligtvis har det hänt en del på några områden.
            Men på andra, t.ex. när det gäller burhönsen, har det i stort
            sett inte hänt någonting på tio år, trots ändrade bestämmelser.
          </note>
          <note>
            Ingvar Eriksson sade i debatten i onsdags: Vi måste anstränga
            oss till bristningsgränsen för att försöka ändra regelverk och
            ekonomiska incitament. Jag har väldigt svårt att spåra de moderata
            ansträngningarna till bristningsgränsen i det här betänkandet.
          </note>
          <note type="speaker">
            Anf. 34 ANNE LUDVIGSSON (s):
          </note>
          <note>
            Fru talman! Människor runt om i Europa har reagerat mot den hantering
            och handel med djur som förekommer varje dag inom EU. Jag tror
            att man kan säga att vi alla är överens om att djurskyddet i Sverige
            och i övriga EU-länder måste förbättras.
          </note>
          <note>
            Tveklöst erbjuder svenskt jordbruk de relativt sett bästa förhållandena
            för djuren i Europa. Sverige ligger på många områden ett stort
            steg före övriga länder. Svensk djurhållning är mindre intensiv
            än i övriga Europa, men ändå oerhört hårt driven i ett historiskt
            perspektiv.
          </note>
          <note>
            Djuren får betala ett alltför högt pris för att livsmedlen ska
            kosta så lite som möjligt. Dagligen utsätter vi djuren för grov
            exploatering och okänslig behandling.
          </note>
          <note>
            Varje år slaktas ca 4 miljoner grisar i Sverige.
          </note>
          <note>
            Dessutom utnyttjas 1 miljon suggor och ca 7 000
          </note>
          <note>
            galtar i avel. Många grisar lever instängda på ungefär en kvadratmeters
            yta i bullriga, dammiga lokaler utan dagsljus och möjlighet att
            få utlopp för sina naturliga beteenden.
          </note>
          <note>
            Suggan insemineras två-tre gånger per år. Vid betäckning och
            förlossning hålls hon fixerad, dvs.
          </note>
          <note>
            instängd i ett så litet bås att hon inte kan vända sig eller
            ens röra sig. I Sverige får suggor fixeras i upp till en vecka.
            I de flesta EU-länder fixeras suggan under hela dräktighetsperioden.
          </note>
          <note>
            I Storbritannien förbjöds fixering av suggor 1999.
          </note>
          <note>
            Ett exempel som Sverige bör följa.
          </note>
          <note>
            Smågaltar kastreras rutinmässigt utan bedövning innan de är två
            veckor gamla.
          </note>
          <note>
            Det föds upp ca 65 miljoner kycklingar i Sverige.
          </note>
          <note>
            Det har vi hört tidigare i debatten. Men modern avel och snabb
            uppfödning gör att 15 %, kanske fler, har sådana defekter att
            de känner smärta och inte kan bete sig på ett naturligt sätt.
          </note>
          <note>
            Från Sverige sker export av kalvar som är två veckor gamla.
          </note>
          <note>
            Är detta god djurhållning?
          </note>
          <note>
            Fru talman! Raden av exempel på bristande djurskydd kan göras
            lång. Djuren har ett eget självständigt värde och en rätt. Djur
            kan uppleva smärta, lidande, rädsla, men också tillgivenhet och
            välmående.
          </note>
          <note>
            Vår kunskap om djurens beteende, behov, foder, skötsel och sjukdomar
            har ökat. Djurskyddslagstiftningen måste i många delar förändras
            och utgå från de kunskaper vi har om djurens behov.
          </note>
          <note>
            Regeringen förbereder ett särskilt djuretiskt program med en
            rad bra förslag för att förstärka djurskyddet. Jordbruksminister
            Margareta Winberg sade i riksdagsdebatten den 31 januari att hon
            överväger att inrätta en fristående myndighet som ska ta hand
            om djurskyddet i Sverige. Denna tanke stöder jag fullt ut.
          </note>
          <note>
            Ett starkt djurskydd är ett konkurrensmedel i dag och än mer
            i framtiden. Sverige har kunniga bönder, medvetna konsumenter
            och en bra djurskyddslagstiftning. Det är en bra plattform att
            arbeta vidare från med ytterligare förbättringar.
          </note>
          <note>
            Fru talman! Djurskyddslagstiftningen i Sverige och i övriga EU-länder
            måste förändras och efterlevas. Djuromsorgen står högt på den
            svenska dagordningen under Sveriges ordförandeskap. Det är min
            fasta övertygelse att Sveriges regering på olika sätt kommer att
            arbeta för att Sverige även fortsättningsvis ska vara ett föregångsland
            vad gäller djurhälsa och djurskydd och driva på för förbättringar
            i övriga
          </note>
          <note>
            Europa. Detta finns det ett starkt stöd för bland Sveriges konsumenter,
            inte minst bland unga människor.
          </note>
          <note type="speaker">
            Anf. 35 ULLA WESTER (s):
          </note>
          <note>
            Fru talman! Hösten 1999 skrev jag en motion om ranchuppfödning
            av boskap. Jag döpte den till Djur i natur, för det är precis
            det som ranchdrift går ut på.
          </note>
          <note>
            Ett och ett halvt år har gått och först i dag är motionen uppe
            för beslut här i kammaren. Jag kan konstatera att ämnet djurhållning
            under den här tiden inte precis har minskat i aktualitet.
          </note>
          <note>
            Mitt syfte med Djur i natur är att belysa en diskrepans som enligt
            min uppfattning råder mellan djurskyddslagen och praxis. Det är
            faktiskt så att praxis motverkar lagens intentioner. Ett exempel
            på detta är kravet på uppförande av liggstallar.
          </note>
          <note>
            Men först lite om ranchdrift.
          </note>
          <note>
            Djuren lever fritt i naturlig miljö. De går ute - i
          </note>
          <note>
            Skåne mest hela året. De utfordras och får tillsyn och skötsel,
            men allt sker på djurens villkor och i deras miljö. Inte förvånande
            är djuren dokumenterat friska och föder på ett naturligt sätt
            friska kalvar.
          </note>
          <note>
            Jag vill redan nu påpeka att ranchdrift inte är en metod som
            passar alla boskapsraser och alla delar av vårt land. Men där
            förutsättningarna finns vågar jag påstå att djuren har den livskvalitet
            vi önskar all tamboskap.
          </note>
          <note>
            I min hemby Rinkaby utanför Kristianstad finns just en sådan
            ranch som tjänar som ett oerhört bra exempel på god djurhållning.
          </note>
          <note>
            Tillbaka till kravet på liggstallar.
          </note>
          <note>
            Enligt lag ska djuren garanteras värme och vila.
          </note>
          <note>
            Uppförande av liggstallar är det vanliga sättet att tillgodose
            dessa behov på och åtgärden är självklar i de fall naturliga vindskydd
            saknas. Ranchen på Revingehed, också den belägen i Skåne, är ett
            exempel på detta.
          </note>
          <note>
            Men det finns rancher där naturens utformning i sig erbjuder
            fullgott skydd och där byggnationer således inte bara är obehövliga
            utan direkt skadliga, vilket jag ska återkomma till.
          </note>
          <note>
            Djurskyddslagen medger individuella hänsynstaganden och möjligheter
            till dispenser. Till för bara ett par år sedan medgav klokt nog
            den verkställande myndigheten i samarbete med länsveterinärer
            dispenser från kravet på liggstallar om sådana ansågs vara obehövliga.
          </note>
          <note>
            Plötsligt slog Jordbruksverket till bromsarna och vägrade att
            utfärda dispenser. Denna förändring i tillämpning har inte någon
            bäring i någon lagändring utan har sin grund i att missförhållanden
            hade upptäckts på någon ranch. Man kan således säga att välskötta
            rancher får ta konsekvenserna av verkets bristande uppföljning
            och kontroll av sina beslut.
          </note>
          <note>
            Nu handlar inte min motion om de investeringskostnader som påskrivs
            ranchägarna utan den handlar om djurskydd. Detta vill jag betona.
            Liggstallar för nämligen med sig söndertrampad mark som kan skada
            boskapens klövar. Gödselkoncentrationen blir så stor att miljön
            skadas, och därutöver ökar riskerna dramatiskt för smittsamma
            sjukdomar. Kort sagt kan kravet på liggstallar direkt medföra
            negativa konsekvenser för djuren, dvs. en försämring av djurskyddet.
          </note>
          <note>
            Enligt min uppfattning måste lagtexten ses över.
          </note>
          <note>
            Den kan inte anses vara tillräckligt tydlig om praxis i själva
            verket motverkar lagens intentioner. Lagen måste väl rimligen
            ge utrymma åt de goda exemplen.
          </note>
          <note>
            Fru talman! Jag är tämligen säker på att jag skulle få bifall
            till min motion om kammarens sammanträde skulle avhållas bland
            djuren i naturen hemma i Rinkaby. Men nu är det inte så. För tids
            vinnande ska jag inte heller yrka bifall till motion MJ542. Vad
            jag däremot kommer att göra är att återkomma i frågan.
          </note>
          <note type="speaker">
            Anf. 36 LARS WEGENDAL (s):
          </note>
          <note>
            Fru talman! Anledningen till varför jag har anmält mig till den
            här debatten är att jag har en motion som behandlas i detta betänkande,
            MJ519. Motionen behandlar frågan om aggressiva hundar. I betänkandet
            finns ytterligare tre motioner som tar upp samma tema, bl.a. en
            socialdemokratisk motion, MJ537, av
          </note>
          <note>
            Birgitta Ahlqvist och Lennart Klockare.
          </note>
          <note>
            När jag så här i efterhand har studerat de olika motionerna måste
            jag erkänna att den sistnämnda motionen på ett mycket mera nyanserat
            sätt tar upp problemen och visar på en väg som kanske är mer realistisk
            än den lösning med omedelbara förbud som jag hade i min motion.
          </note>
          <note>
            Fru talman! För tids vinning, så att vi hinner färdigt innan
            frågestunden, tänkte jag inte argumentera för motionen och dess
            innehåll utan bara konstatera att det är synd att motionerna inom
            detta område inte ledde till något annat än ett kristallklart
            avstyrkande.
          </note>
          <note>
            Jag hade hoppats att de kunde vara en början till en bredare
            diskussion mellan myndigheter, hundägare och deras organisationer,
            med det gemensamma målet att nå fram till en situation som är
            bättre för alla parter. Vi kan vara helt säkra på att alla tusentals
            seriösa hundägare också är intresserade av att få slut på debatten
            om s.k. kamphundar.
          </note>
          <note>
            Nu får vi avvakta vad den nya lagstiftningen når för effekter.
            Jag utgår från att dessa kommer att utvärderas efter något år.
            Jag kommer att följa utvecklingen, och jag lovar att återkomma
            om jag konstaterar att lagstiftningen inte har den avsedda effekten.
          </note>
          <note type="speaker">
            Anf. 37 GUDRUN LINDVALL (mp):
          </note>
          <note>
            Fru talman! Jag vill bara mycket kort säga att jag tycker att
            den linje regeringen, tillsammans med
          </note>
          <note>
            Miljöpartiet och Vänsterpartiet, har valt i frågan är helt riktig.
            Jag är också glad att kunna konstatera att det finns ett stort
            engagemang och en stor vilja att tillämpa lagstiftningen både
            från olika kommuner och från polismyndigheter. Jag ser den lag
            som har beslutats som ett bra medel för att komma till rätta med
            problemet.
          </note>
          <note type="speaker">
            Anf. 38 LARS WEGENDAL (s):
          </note>
          <note>
            Fru talman! Jag kommer att följa utvecklingen, och jag lovar
            att återkomma om jag konstaterar att den lagstiftning som gäller
            från den 1 januari inte är verkningsfull. Jag hoppas naturligtvis
            att den är det och att vi inte behöver gå vidare, men om den inte
            räcker bör vi ta ytterligare steg i frågan.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 8 §.)
          </note>
          <note>
            Ajournering
          </note>
          <note>
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            4 § Frågestund
          </note>
          <note type="speaker">
            Anf. 39 FÖRSTE VICE TALMANNEN:
          </note>
          <note>
            Kammaren återupptar sina ajournerade förhandlingar, och nu följer
            frågestund. Följande statsråd deltar: kulturminister Marita Ulvskog,
            utbildningsminister Thomas Östros, socialminister Lars Engqvist,
            statsrådet Ingegerd Wärnersson och statsrådet Britta
          </note>
          <note>
            Lejon.
          </note>
          <note>
            Kulturministern besvarar såväl allmänpolitiska frågor som frågor
            inom sitt eget ansvarsområde inom regeringen. Frågor till övriga
            statsråd förutsätts beröra deras ansvarsområden inom regeringen.
          </note>
          <note>
            Jag vill erinra om att detta är en frågestund och att frågor
            och svar ska vara korta och i princip inte överstiga en minut.
          </note>
          <note>
            Digitala marknätet
          </note>
          <note type="speaker">
            Anf. 40 OLA KARLSSON (m):
          </note>
          <note>
            Herr talman! Digital TV i marknätet har hittills visat sig vara
            ett stort politiskt fiasko, drivet av kulturministern. Insatserna
            för att få fart på projektet har varit omfattande. Det har varit
            mycket stora subventioner. Ett nytt statligt bolag för att hyra
            ut digitala mottagare har startats, eftersom ingen köpte dem frivilligt.
            Mycket stora reklaminsatser har gjorts.
          </note>
          <note>
            En av de mest tveksamma insatserna har varit att statliga bolag
            har betalat tittaravgifterna för TV 3, Z-
          </note>
          <note>
            TV och Kanal 8. Jag vill därför fråga: Är det verkligen en uppgift
            för staten eller statliga bolag att betala för att tittarna ska
            kunna se Stenbeckkanaler?
          </note>
          <note>
            Anf. 41 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Ola Karlsson ger en grovt felaktig bild av den digitala
            marksända televisionen. Först och främst är den inte ett fiasko.
            42 000 abonnenter finns till denna digitala marksända television.
          </note>
          <note>
            Det är inte ett projekt som drivs av mig personligen, utan ett
            projekt som beslutades under den förra kulturministerns period
            i nära samarbete med Centern, Folkpartiet, Vänsterpartiet och
            Miljöpartiet. Det har icke gått några statsbudgetmedel till detta
            projekt.
          </note>
          <note>
            De som ser till att man kan hyra boxar är icke ett helstatligt
            företag utan ett företag där ett stort försäkringsbolag ingår
            som ägare.
          </note>
          <note>
            Vad gäller Ola Karlssons fråga kan jag bara säga att staten lägger
            sig icke i exakt hur dotterföretag till
          </note>
          <note>
            Teracom arbetar för att öka penetrationen i det digitala marknätet,
            som är en viktig samhällsekonomisk fråga, eftersom vi därigenom
            skulle kunna frigöra ett stort antal frekvenser att användas för
            annan verksamhet än TV-distribution.
          </note>
          <note type="speaker">
            Anf. 42 OLA KARLSSON (m):
          </note>
          <note>
            Herr talman! Det är det helstatliga bolaget Teracom som har sagt
            sig vara villigt att betala för den statliga andelen i boxar för
            avgiften för TV 3, Z-TV
          </note>
          <note>
            och Kanal 8. Jag tycker att det är utomordentligt tveksamt att
            statliga medel, oavsett om de går via budgeten eller via statliga
            bolag, används för att subventionera Stenbeckkanaler. Det är Kulturdepartementet
            som utövar ägandet i Teracom och som därmed har alla möjligheter
            att påverka vart och hur statliga medel går.
          </note>
          <note>
            Tycker kulturministern att det är angeläget att statliga medel
            går till att subventionera Stenbeckkanaler?
          </note>
          <note>
            Anf. 43 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Det är ett viktigt allmänintresse att se till att
            vi har en konkurrens när det gäller TV-
          </note>
          <note>
            distribution. Vi vill icke ha monopolsituationer, där t.ex. ett
            enskilt företag, som Stenbecks medieföretag eller andra stora
            ägares medieföretag, dominerar allt från TV-produktion till TV-distribution.
            Vi vill ha en mångfald. Det är ett allmänintresse att se till
            att inte bara satellit- och kabeldistributionen digitaliseras,
            utan att marknätet - den enda distributionsform vi har för att
            nå så gott som samtliga hushåll - digitaliseras.
          </note>
          <note>
            Det är också förutsättningen för att public service ska fortsätta
            att vara public service och nå samtliga hushåll.
          </note>
          <note>
            Ola Karlsson har ägnat flera år av sin tid i riksdagen till att
            beskjuta detta enda projekt som kan förhindra privata monopol
            i svensk TV-distribution. Jag tycker att det är skandal.
          </note>
          <note>
            Barnbidraget
          </note>
          <note type="speaker">
            Anf. 44 KENNETH JOHANSSON (c):
          </note>
          <note>
            Herr talman! Min fråga riktar sig till socialministern och avser
            en något förvirrad diskussion om barnbidragshöjningen kontra socialbidragen.
          </note>
          <note>
            Det är klart att många, och så även jag, upprörs av att det som
            var avsett att förbättra barnfamiljernas konsumtionsstandard i
            vissa kommuner uteblir för socialbidragstagare, dvs. för dem som
            allra bäst behöver förbättringen. Regeringen har markerat sina
            intentioner, och jag har inget att invända mot det. Det är snarare
            ett systemfel, och det största felet kanske är att vi har alldeles
            för många socialbidragstagare.
          </note>
          <note>
            Häromdagen kom det dubbla budskap, som skapade förvirring. Kommunförbundets
            jurist säger: Så kan man inte göra - man kan inte särbehandla.
            Socialministern säger i ett TT-meddelande: Det är i alla avseenden
            fel. Han hänvisar till egna jurister.
          </note>
          <note>
            Då är min fråga, när det nu har gått några dagar:
          </note>
          <note>
            Har ni rett ut vad som gäller?
          </note>
          <note>
            Anf. 45 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Kenneth Johansson vet att han kan lita på mig. Det
            är jag som har rätt. Frågeställningen är följande.
          </note>
          <note>
            De principer som gäller för socialbidrag eller för försörjningsstöd
            enligt socialtjänstlagen bygger på att det ska vara ett yttersta
            skyddsnät för människor som inte kan klara sin försörjning på
            annat sätt. Det är viktigt att vi har detta. Vi kommer ganska
            snart att lägga ett förslag till en moderniserad socialtjänstlag.
          </note>
          <note>
            Det är viktigt att vi har detta system.
          </note>
          <note>
            Det får inte förväxlas med andra generella stödformer, exempelvis
            barnbidrag eller annat, som utgår från andra principer.
          </note>
          <note>
            När regeringen lade förslaget om höjning av barnbidraget den
            här gången var avsikten att alla barnfamiljer, också de barnfamiljer
            som är beroende av socialbidrag, skulle få en konsumtionsstandardhöjning.
          </note>
          <note>
            Nu efteråt kan vi säga att vi hade inte tänkt att kommunerna
            skulle ta barnbidragshöjningen som en möjlighet att minska sina
            kostnader för socialbidragen. Men många kommuner räknade in det
            som en fördel och avsåg inte att ta hänsyn till barnbidragshöjningen.
            Vi har då påpekat att det är fullt möjligt för kommunerna att
            själva fatta beslut om att endera höja socialbidragsnormen eller
            alternativt inte ta hänsyn till barnbidragshöjningen. Under alla
            omständigheter kräver det långsiktigt att vi justerar socialbidragsnormen,
            vilket regeringen kommer att göra för att förhindra att det ska
            uppstå en diskussion mellan staten och kommunerna i detta fall.
          </note>
          <note type="speaker">
            Anf. 46 KENNETH JOHANSSON (c):
          </note>
          <note>
            Herr talman! Det var klart besked från socialministern. Jag utgår
            nu från att det kommer att upptas diskussioner och överläggningar
            så att det blir samma besked från kommunernas företrädare och
            intresseorganisation som från regeringens företrädare. Det underlättar
            hanteringen. Jag märker det på de frågor jag får från förtroendevalda
            ute i kommunerna som inte vet riktigt vad de ska tro på.
          </note>
          <note>
            Jag uppmanar socialministern att ta den diskussionen och se till
            att det blir tydliga och klara besked.
          </note>
          <note>
            Vi ska framför allt se till att få upp många enskilda människor
            och familjer ur socialbidragsberoendet, genom arbete och utbildning,
            gärna med höjd garantinivå i föräldraförsäkring - det är ett tips
            - så att man blir oberoende av bidrag. Jag tycker att det skulle
            vara behjärtansvärda och nödvändiga åtgärder.
          </note>
          <note>
            Anf. 47 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Vi får väl leva med att jurister kan ha olika tolkningar
            av lagstiftningen - det är inget nytt. Kommunförbundets jurist
            hade läst lagen på sitt sätt, och våra jurister hade i det här
            stycket uppenbarligen läst den på ett annat sätt.
          </note>
          <note>
            Regeringens uppfattning är att kommunerna enligt nuvarande socialtjänstlag
            har möjlighet att göra detta.
          </note>
          <note>
            Det viktigaste är att socialbidragsnormen lever upp till de krav
            vi ställer på den, nämligen att vi skulle höja konsumtionsstandarden
            för barnfamiljerna. Därför har vi sagt att vi gör det nästa gång
            vi tar ställning till socialbidragsnormen. I väntan på att kommunerna
            får denna norm att följa kan de själva ta initiativ till att lösa
            problemen. Det är en uppmaning som jag står kvar vid, och jag
            önskar att alla kommuner tar det beslutet.
          </note>
          <note>
            Forskningsfinansieringsorganisationen
          </note>
          <note type="speaker">
            Anf. 48 KARIN SVENSSON SMITH (v):
          </note>
          <note>
            Herr talman! Forskningsfinansieringssystemet har förändrats,
            och de forskningsprojekt som tidigare finansierats av Naturvårdsverket,
            SJ, FR m.fl. huvudmän håller på att avslutas. Detta gäller även
            finansieringen av de professurer som Naturvårdsverket inrättat.
          </note>
          <note>
            Den nya förändring av forskningspolitiken som
          </note>
          <note>
            Vänsterpartiet har biträtt håller på att finna sina former. Men
            frågan är vem som ska ta ansvar för att finansiera de tjänster
            som har inrättats av Naturvårdsverket. De är tillsvidaretjänster.
            De är inrättade på den tiden professorer hade livstidstjänster,
            och det handlar många gånger om angelägna miljöprojekt som vi
            behöver som underlag för beslut inom miljöpolitiken. Vem ska ta
            ansvar för dem under övergångstiden? Är det universiteten? Vem
            tar annars ansvar för den kunskapsutveckling vi så väl behöver
            på miljöområdet?
          </note>
          <note>
            Min fråga går till forskningsminister Östros.
          </note>
          <note>
            Anf. 49 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Karin Svensson Smith beskriver den nya forskningsfinansieringsorganisation
            vi har från årsskiftet - en organisation som stärker grundforskningens
            roll och stärker forskarinflytandet över forskningen. Det kommer
            också att stärka kvaliteten på svensk forskning. Det innebär att
            en del myndigheter läggs ned - ett tiotal. I stället får vi fyra
            nya starka forskarstyrda myndigheter.
          </note>
          <note>
            En av dem är forskningsrådet för miljö, areella näringar och
            för samhällsplanering - ett slags forskningsråd för uthållighetsfrågor.
            Det är självklart att myndigheterna och den nya myndigheten ansvarar
            fullt ut för all typ av forskningsfinansiering - även för tjänster
            som har funnits tidigare och som kommer att finnas i framtiden.
            Det kan regeringen inte lägga sig i.
          </note>
          <note>
            Naturvårdsverket kommer att ha kvar betydande resurser för miljöinriktad
            forskning och har också där möjlighet att som myndighet själv
            besluta över hur man vill använda de pengarna.
          </note>
          <note>
            Närmare än så kan jag naturligtvis inte svara på frågor om enskilda
            tjänster, men jag har mycket stora förhoppningar om att den nya
            organisationen kommer att innebära en förstärkt kvalitet på forskningen
            kring ekologisk uthållighet.
          </note>
          <note type="speaker">
            Anf. 50 KARIN SVENSSON SMITH (v):
          </note>
          <note>
            Herr talman! Jag har en följdfråga. Jag vill än en gång betona
            att vi från Vänsterpartiet och jag personligen tycker att det
            är en mycket bra förändring av svensk forskningspolitik. Man har
            mindre öronmärkt forskning och stärker grundforskningen.
          </note>
          <note>
            Ska jag tolka ministerns svar som att de tjänster som tidigare
            inrättats inte kommer att inkräkta på universitetens förmåga att
            finansiera nya miljöprojekt och försörja de doktorander och den
            forskning man bedriver i dag inom detta område?
          </note>
          <note>
            Anf. 51 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Vi väljer att förstärka forskningsresurserna både
            genom att öka universitets och högskolors fasta resurser och öka
            de nya forskarstyrda rådens resurser, vilket sammantaget ger väldigt
            goda möjligheter till en väldigt fin utveckling på forskningsområdet.
            Det är klart att forskning kring ekologisk uthållighet är en väldigt
            svensk stark profil. Jag förutsätter att det kommer att satsas
            stora resurser också av de pengar som redan finns i systemet framöver.
            Det finns goda möjligheter, och jag har goda förhoppningar om
            utvecklingen på det området.
          </note>
          <note>
            Vården av psykiskt sjuka
          </note>
          <note type="speaker">
            Anf. 52 KERSTIN HEINEMANN (fp):
          </note>
          <note>
            Herr talman! Jag har en fråga till socialministern.
          </note>
          <note>
            Vi har under ett antal kvällar kunnat se på Aktuellt att psykiskt
            funktionshindrade på olika vårdhem har fått en skandalös behandling
            som ingen över huvud taget vill ska förekomma. Ett av de stora
            problemen tycks dock vara att tillsynen fungerar väldigt dåligt.
            Länsstyrelsen har ansvar för det, men man har tydligen inte klarat
            av detta på ett bra sätt.
          </note>
          <note>
            Jag vill fråga socialministern om han har för avsikt att titta
            över frågan om vem som ska ha tillsynen och hur den ska fungera.
          </note>
          <note>
            Anf. 53 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Det första som slog mig när jag tog del av dessa
            reportage var faktiskt hur de privata företagen på detta område
            misskötte sig - hur man lovar att leva upp till de krav man påstått
            sig kunna leva upp till inför kommunerna och sedan sviker sin
            uppgift. Det leder framför allt till följande.
          </note>
          <note>
            När kommunerna använder privata rådgivare ska man försäkra sig
            om att de erbjuder hög kvalitet och att de har personal för att
            leva upp till det de lovar, och man ska regelbundet följa verksamheten.
            Det är ett viktigt konstaterande, därför att just på det området
            arbetar väldigt många privata företag.
          </note>
          <note>
            Ska kommunerna vara säkra på att få den vård de betalar för måste
            man hålla kontinuerlig kontakt. Det är kommunernas ansvar att
            se till att man lever upp till det som stadgas i den nya psykiatrireformen.
          </note>
          <note>
            Till detta kommer att länsstyrelserna ska se till att verksamheten
            fungerar. Det är allvarligt om länsstyrelserna hävdar att man
            inte har resurser för att leva upp till detta.
          </note>
          <note>
            Nu arbetar en utredning för att se över länsstyrelsernas tillsynsverksamhet
            och se till också att det finns resurser. Vi kommer att i direkta
            överläggningar med de länsstyrelser som har nämnts här diskutera
            hur vi ska se till att länsstyrelserna kan leva upp till kraven.
          </note>
          <note type="speaker">
            Anf. 54 KERSTIN HEINEMANN (fp):
          </note>
          <note>
            Herr talman! Jag vill tacka för svaret. Jag håller med socialministern
            om att det naturligtvis måste vara kommunerna som har yttersta
            ansvaret. Det är märkligt att man inte kontrollerar utan skickar
            i väg människor långt hemifrån, som det verkar, där man inte alls
            har någon insyn.
          </note>
          <note>
            Jag menar att det då är ännu viktigare att länsstyrelsen som
            den nuvarande tillsynsmyndigheten också kan sköta uppgiften.
          </note>
          <note>
            Folkpartiet har tidigare när det gäller just denna fråga tyckt
            att det hade varit lämpligare om Socialstyrelsens regionala enheter,
            som kanske har en större kompetens, hade skött detta. Det kanske
            finns anledning att fundera på det också.
          </note>
          <note>
            Anf. 55 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Socialstyrelsen kommer nu att göra en översyn över
            dessa hem. Det är viktigt. Socialstyrelsen har det övergripande
            ansvaret när det gäller tillsynsfrågorna på detta område. Men
            jag tror att det är viktigt att länsstyrelserna också finns med
            i bilden och att de tar sitt tillsynsansvar på allvar.
          </note>
          <note>
            Glöm inte bort att denna tillsyn inte bara handlar om att se
            till i någon sorts ytlig mening. Man har faktiskt möjligheten
            att beordra fram förändringar.
          </note>
          <note>
            Man har också möjlighet att stänga de hem som inte lever upp
            till anständiga krav. Tillsyn handlar inte bara om att skaffa
            information. Man har faktiskt instrument för att ingripa.
          </note>
          <note>
            Om det är så att länsstyrelserna inte anser sig ha resurser för
            detta ska vi se till att de får de resurserna.
          </note>
          <note>
            Det här är otroligt viktigt.
          </note>
          <note>
            Det paradoxala är att de kommuner som försöker göra någonting
            åt situationen är de som blir lurade i första hand. De har faktiskt
            betalt. De har köpt upp dessa tjänster, och sedan visar det sig
            att de som lovar att leverera tjänsterna inte levererar den kvalitet
            de har utlovat.
          </note>
          <note>
            Vi ska i direkta kontakter med de berörda länsstyrelserna diskutera
            problemet för att försäkra oss om att tillsynen kan fungera.
          </note>
          <note>
            Landsarkiv
          </note>
          <note type="speaker">
            Anf. 56 LENNART KLOCKARE (s):
          </note>
          <note>
            Herr talman! Jag vill ställa min fråga till kulturministern.
          </note>
          <note>
            Det landsarkiv som är placerat i Härnösand har till uppgift att
            betjäna hela norra Norrland. Den uppgift jag har fått är att arkivet
            i Härnösand börjar bli fullt och har problem med att ta emot handlingar
            bl.a. från
          </note>
          <note>
            Norr- och Västerbotten och därför skulle behöva byggas ut.
          </note>
          <note>
            Men Härnösand ligger ju på lite avstånd från
          </note>
          <note>
            Norrbotten. Bara för att belysa avståndet kan jag säga att det
            från Norrbotten till Härnösand är ungefär samma avstånd som från
            både Malmö och Göteborg hit till Stockholm. Då förstår ni vad
            avstånden betyder.
          </note>
          <note>
            Det är framför allt för forskningen som jag tycker att ett arkiv
            skulle byggas eller iordningställas i Norrbotten. En förträfflig
            ort där skulle kunna vara Boden.
          </note>
          <note>
            Där finns gott om ändamålsenliga lokaler med tanke på att sjukhuset
            har flyttat och de strukturförändringar som har gjorts i Försvarsmakten.
            Här skulle det vara en vinna-vinna-situation för alla inblandade.
          </note>
          <note>
            Jag vill fråga kulturministern om vi kan emotse ett arkiv norr
            om Härnösand.
          </note>
          <note>
            Anf. 57 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! När det gäller planeringen för nya landsarkiv är
            det en uppgift som faller på Riksarkivet.
          </note>
          <note>
            Det är Riksarkivet som har att avgöra frågor som dessa.
          </note>
          <note>
            Samtidigt har vi i dagarna tillsatt en utredare av arkivväsendet.
            Som av en händelse är det landshövdingen i Norrbotten, nämligen
            Kari Marklund, som är särskild utredare och har detta uppdrag.
            Han kommer säkert också att titta på just lokaliseringsfrågorna,
            även om huvuduppdraget inte handlar om landsarkivens lokalisering
            utan mer allmänt om tillgängliggörandet av vårt intellektuella
            kulturarv. Det är faktiskt det arkiven utgör.
          </note>
          <note>
            I första hand gäller det att göra denna del av kulturarvet tillgänglig
            för många fler än i dag med hjälp av t.ex. ny teknik. Men jag
            vill inte utesluta att han även kommer att ta upp frågor om lokalisering
            av framtida landsarkiv.
          </note>
          <note type="speaker">
            Anf. 58 LENNART KLOCKARE (s):
          </note>
          <note>
            Herr talman! Om man skulle placera ett arkiv i
          </note>
          <note>
            Norrbotten skulle man med fördel också kunna göra ett bildarkiv
            och ett fotomuseum. Jag kan bara upplysa om att det finns ett
            mycket stort antal bilder som är av kulturhistoriskt värde och
            som skulle behöva bevaras för eftervärlden. Jag vet inte om det
            i direktiven för utredningen framgår någonting om att man skulle
            kunna utöka verksamheten vid ett arkiv i en sådan riktning.
          </note>
          <note>
            Anf. 59 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Det finns inte med något sådant i dessa direktiv,
            utan de är helt inriktade på att tillgängliggöra det som Riksarkivet
            och landsarkiven sysslar med i dag. Det handlar om att öppna arkiven
            för fler, både för allmänhet och för forskare.
          </note>
          <note>
            När det gäller bild- och filmarkiv finns det andra förslag, dock
            inte i denna utredning. Och det är många som är intresserade av
            att få lokaliseringar av sådana arkiv, inte bara Boden.
          </note>
          <note>
            Tryggheten i skolan
          </note>
          <note type="speaker">
            Anf. 60 LARS HJERTÉN (m):
          </note>
          <note>
            Herr talman! Jag skulle vilja ställa en fråga till skolministern.
          </note>
          <note>
            Jag besöker ofta skolor. Vid ett besök nyligen i en gymnasieskola
            gick jag förbi ett uppehållsrum. Jag hörde då ett språk som var
            djupt kränkande, främst för flickorna. Jag tog omedelbart efteråt
            upp det här med en av lärarna. Han sade: Vi säger alltid ifrån
            när vi hör sådant här, men det hjälper tydligen inte.
          </note>
          <note>
            Risken är att man vänjer sig vid en hårdare och hotfullare miljö.
            Mellan ett kränkande språkbruk och hot och misshandel är steget
            inte alltid särskilt långt.
          </note>
          <note>
            BRÅ, Brottsförebyggande rådet, säger att 50 000
          </note>
          <note>
            högstadieelever utsätts för våld varje år. 26 % av lärarna på
            högstadiet drabbades 1999 av våld eller hot om våld.
          </note>
          <note>
            Då blir min fråga till skolministern: Hur ska vi komma till rätta
            med de elever som hindrar sina kamrater från att ha en lugn och
            trygg tillvaro i skolan?
          </note>
          <note>
            Anf. 61 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Att skapa en trygg arbetsmiljö på skolan är ett
            ansvar som är gemensamt för föräldrar, elever och den personal
            som arbetar på skolan.
          </note>
          <note>
            Låt oss börja med föräldrarna. Lars Hjertén tar upp hur barn
            och ungdomar talar. Språket grundläggs när man träffar sina föräldrar
            och i umgänget med släktingar. Där sätter vi basen. Ställningstagandet
            när det gäller vilket språk vi använder och markeringen av att
            ha ett vårdat språk gör föräldrarna. De måste också markera det.
            När barnen sedan kommer till förskolan och skolan ska givetvis
            all personal sträva efter att vi ska tala på det sätt som vi vill
            att andra ska tala till oss.
          </note>
          <note>
            Ett kränkande språk är en del i en kränkande handling. Skollagen
            är mycket tydlig när det gäller att vi klart ska ta avstånd från
            detta. Det kräver tid till samtal. Och det krävs att man ständigt
            uppmärksammar och understryker det här om vi ska kunna värna om
            ett bra språkbruk. Det gäller att uppmärksamma på det språkbruk
            som finns i filmer och som finns i den information som man får
            via t.ex. IT. Det gäller också att kunna göra analyser och dra
            slutsatser i skolan.
          </note>
          <note type="speaker">
            Anf. 62 LARS HJERTÉN (m):
          </note>
          <note>
            Herr talman! Jag tackar för det svaret. Jag har i och för sig
            inget att invända mot vad Ingegerd Wärnersson säger, men hon kom
            inte riktigt till slutet på sitt svar på min fråga.
          </note>
          <note>
            Den gemensamma värdegrunden är vi överens om. Den är bra. Men
            det intressanta är ju när den prövas i verkligheten. En del skolor
            har inte gjort särskilt mycket; de reagerar för sent. Andra reagerar
            kraftfullt och målmedvetet. Däremellan finns det en gråzon av
            snällhet och konflikträdsla, som det står i en större morgontidning
            i dag. Men risken är att man vänjer sig vid ett språkbruk som
            är oacceptabelt i vårt samhälle och som också jämnar marken för
            det som är allvarligare, våld och hot om våld.
          </note>
          <note>
            Jag vill upprepa frågan: Hur ska man egentligen komma till rätta
            med de elever som har gått så långt att de tillgriper våld? Då
            räcker det inte längre med att samtala, utan då måste man tillgripa
            andra medel.
          </note>
          <note>
            Anf. 63 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Låt oss då hoppa över det förebyggande arbetet,
            som ändå är det som vi måste arbeta med för att kunna nå en god
            miljö i fortsättningen.
          </note>
          <note>
            Jag kan ta upp ett exempel. Häromveckan besökte jag Umeå. Där
            lyckas man just med de elever som för tillfället absolut inte
            kan fungera tillsammans med sina kamrater. Där har man hittat
            en speciell skola för de här eleverna. Där samverkar man mellan
            socialförvaltning och skola, men med föräldrarna. Det var det
            som var det viktiga.
          </note>
          <note>
            Man hade insett att om man skulle kunna få de här eleverna att
            ändra sitt uppträdande var man tvungen att också stärka föräldrarna
            i deras roll gentemot eleverna. Egentligen handlar det om att
            eleverna saknar ett självförtroende; det är därför de agerar på
            ett sätt som vi inte vill acceptera.
          </note>
          <note>
            Man hittade en skolform. Det var en mindre grupp. Det handlade
            om att mycket personal sattes in för de här eleverna, men målet
            var att de skulle tillbaka till sina klasser. Man har hittills
            fått ett mycket positivt resultat av sin verksamhet. Svaret är
            alltså att vi behöver mer personal i skolan med specialistkompetens.
          </note>
          <note>
            Anhörigstödet
          </note>
          <note type="speaker">
            Anf. 64 CHATRINE PÅLSSON (kd):
          </note>
          <note>
            Herr talman! Jag har en fråga till socialminister
          </note>
          <note>
            Lars Engqvist.
          </note>
          <note>
            Tusentals människor i dag vill inget hellre än att arbeta med
            sina sjuka anhöriga, och de gör ett ovärderligt arbete. Många
            av dem är oroliga för morgondagen, och många av dem behöver hjälp.
            Det handlar om korttidsplatser. De behöver stöd och hjälp.
          </note>
          <note>
            Det finns också många bland de här människorna som känner sig
            helt utslitna. Med anledning av att
          </note>
          <note>
            Socialtjänstutredningen 1999 också har uppmärksammat behovet
            av att göra något mer vill jag fråga socialministern om regeringen
            håller på med den här frågan och aktivt vill föreslå en förbättring
            på området för dem som vårdar sina anhöriga.
          </note>
          <note>
            Anf. 65 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Som jag nämnde alldeles nyss kommer regeringen inom
            kort att lämna ett förslag till en ny socialtjänstlag. I anslutning
            till behandlingen av den kommer också frågan om anhörigstödet
            upp. Vi kommer då att redovisa hur vi ser på den här frågan.
          </note>
          <note type="speaker">
            Anf. 66 CHATRINE PÅLSSON (kd):
          </note>
          <note>
            Herr talman! Människor kände en glädje över att den här frågan
            lyftes fram i Socialtjänstutredningen.
          </note>
          <note>
            Nu har det gått nästan ett och ett halvt år, och det är en lång
            tid när man vårdar en närstående. Kan dessa människor se fram
            emot en positiv behandling av betänkandet Socialtjänst i utveckling?
          </note>
          <note>
            Anf. 67 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Chatrine Pålsson ställer samma fråga en gång till.
            Problemet är alltså att vi alldeles strax ska redovisa en proposition
            för riksdagen. Vad den innehåller och vilka avvägningar vi gör
            där förbehåller jag mig rätten att presentera då. Så jag har dessvärre
            inget alldeles bra svar att ge nu, men jag lovar att Chatrine
            Pålsson ska få svaret när propositionen presenteras.
          </note>
          <note>
            Vården av psykiskt sjuka
          </note>
          <note>
            Anf. 68 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Även jag har en fråga till socialministern. Den
            gäller också vården.
          </note>
          <note>
            Jag såg också de här inslagen som har varit i TV
          </note>
          <note>
            kring psykiskt sjuka som förvaras och drogas ned i vårt land
            i dag och blev naturligtvis oerhört upprörd över att psykiatrireformen
            inte har fungerat och att vi fortfarande har en sådan situation
            för människor i vårt land.
          </note>
          <note>
            Men jag tror att bilden är bredare än så. Det här är väl lite
            grann av det som vi kan se inom hela vårdsektorn, nämligen vårdens
            kris. Det finns inte längre personal i tillräcklig utsträckning
            som är kunnig, kompetent och villig att arbeta inom vården.
          </note>
          <note>
            Min fråga är: Hur ser ministern på vårdsektorn i stort när det
            gäller personalresurser framöver?
          </note>
          <note>
            Anf. 69 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! I debatten om psykiatrin likaväl som i debatten
            om sjukvården eller vården och omsorgen över huvud taget finns
            det en risk att problembilderna tar överhanden.
          </note>
          <note>
            När det gäller psykiatrireformen finns det anledning att påpeka
            att det har skett väldigt mycket i många kommuner i enlighet med
            psykiatrireformens avsikter.
          </note>
          <note>
            Jag har varit ute och besökt en rad kommuner som faktiskt kan
            visa på lysande resultat. De har levt upp till ambitionen att
            ta ansvar - det handlar alltså om det kommunala ansvaret - för
            att se till att vi har en psykiatri som fungerar. Det intressanta
            med de kommuner som nu redovisas i TV-programmen är att det är
            kommuner som uppenbart har förstått att de har ett ansvar och
            att de ska göra någonting, men sedan har de köpt tjänster som
            inte motsvarar deras förväntningar. Då gäller det för oss att
            ha instrument för det.
          </note>
          <note>
            Jag tror således inte att de problem som beskrivs i
          </note>
          <note>
            TV:s program egentligen handlar om att kommunerna inte vill ta
            ansvar eller om att de inte vet att de har ett ansvar, utan det
            handlar helt enkelt om att de har fått fel uppdragstagare eller
            om att det har blivit fel beställningar.
          </note>
          <note>
            Allmänt sett har vi i svensk vård - sjukvård lika väl som äldreomsorg
            och psykiatri - ett underskott på personal. Men det redovisas
            i en rad andra sammanhang hur vi ska kunna tillgodose personalbehovet
            i framtiden.
          </note>
          <note>
            Anf. 70 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Man kan alltid fundera över om kommunen med sitt
            ansvar verkligen kan få skicka människor långt bort från deras
            närmiljö, för jag trodde att lite grann av ansvaret i psykiatrireformen
            var att vården skulle ske i närmiljön där människor känner sig
            trygga.
          </note>
          <note>
            Det finns två olika bilder, tyvärr, av psykiatrin.
          </note>
          <note>
            Man får en bild när man pratar med anhöriga till psykiskt sjuka
            som upplever att den inte fungerar och att de inte får hjälp och
            stöd i den utsträckning som de skulle behöva. Sedan finns det
            fina delar i psykiatrin som verkligen fungerar. Jag tror att om
            man frågar ett antal människor som behöver vård får man nog väldigt
            olika bild av hur vården fungerar i dag.
          </note>
          <note>
            Jag är oerhört orolig för patientsäkerheten. Kan en patient känna
            sig säker och trygg i dag inom vården?
          </note>
          <note>
            Har vården tillräckligt med kompetent personal för att man ska
            kunna känna sig trygg? Om detta borde det faktiskt göras någon
            form av utredning, nu när det dels är så mycket personal som är
            utbränd, dels personal som slussas runt via vårdföretag och man
            inte har tillräckligt mycket fast anställd personal längre.
          </note>
          <note>
            Anf. 71 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Nej, jag tror inte att man kan säga att sjukvården
            lever upp till alla de krav som vi har anledning att ställa på
            sjukvården eller patientsäkerheten så länge det råder personalbrist.
          </note>
          <note>
            I den sjukvårdsplan som antogs av riksdagen i höstas anvisas
            hur staten för till resurser till sjukvårdshuvudmännen och till
            kommunerna också för att klara uppdraget när det gäller psykiatrin.
            Här handlar det i hög grad om att skapa resurser för att anställa
            personal för att kommunerna och landstingen ska kunna leva upp
            till de krav som vi ställer på dem. Jag är inte alldeles säker
            på att den resursförstärkningen räcker för att vi ska känna oss
            trygga. Men vi får möjlighet att återkomma det närmaste året till
            diskussionen om hur vi kan se till att landsting och kommuner
            kan leva upp till kraven på patientsäkerhet och en god vård.
          </note>
          <note>
            Sedan detta med de kommuner som har uppmärksammats. Nej, jag
            säger inte att de har valt rätt. Hela psykiatrireformen bygger
            ju på att man ska söka stöd i närmiljön, det är riktigt. Till
            skillnad mot de kommuner som inte har gjort någonting - det finns
            sådana exempel också - har dessa kommuner ändå försökt att göra
            någonting, men sedan har det blivit helt fel.
          </note>
          <note>
            Jag tycker att de kommuner som har tagits upp i det här reportaget
            ska se över vad det är för avtal de har tecknat. Och alla kommuner
            som utnyttjar entreprenörer ska ställa mycket höga krav på kvalitet.
          </note>
          <note>
            Den svenska öppenheten
          </note>
          <note type="speaker">
            Anf. 72 ÅSA TORSTENSSON (c):
          </note>
          <note>
            Herr talman! Jag har en fråga till demokratiministern.
          </note>
          <note>
            Regeringen har ju gjort öppenhet till en paradfråga under ordförandeskapsåret
            - en öppenhet som jag trodde utgick från samma grundinställning,
            att medborgarna måste ha insyn i vad vi politiker och tjänstemännen
            i allmänhetens tjänst sysslar med. Jag trodde i min enfald att
            uppdraget också var att Sverige skulle exportera öppenheten och
            inte importera slutenhet och hemlighetsmakeri.
          </note>
          <note>
            Min fråga till demokratiministern är: Hur förhåller det sig egentligen
            med arbetet för att öppna EU?
          </note>
          <note>
            Kämpar inte demokratiministern längre för att öppenheten också
            ska vara huvudregeln i EU?
          </note>
          <note type="speaker">
            Anf. 73 Statsrådet BRITTA LEJON (s):
          </note>
          <note>
            Herr talman! Jag tror inte att det finns någon enda fråga som
            jag har ägnat mer tid åt än frågan om att just försöka exportera
            den svenska öppenhetsprincipen till Europasamarbetet.
          </note>
          <note>
            Självfallet handlar regeringens arbete på den här punkten om
            att skapa möjligheter för Europas medborgare att granska makten
            och de beslut som fattas inom den europeiska unionen. Självfallet
            är det inte så att regeringens arbete handlar om att minska öppenheten
            i Sverige.
          </note>
          <note type="speaker">
            Anf. 74 ÅSA TORSTENSSON (c):
          </note>
          <note>
            Herr talman! Kommer den svenska regeringen och demokratiministern
            att acceptera någon form av inskränkning i den svenska offentlighetsprincipen?
          </note>
          <note type="speaker">
            Anf. 75 Statsrådet BRITTA LEJON (s):
          </note>
          <note>
            Herr talman! Svaret är mycket enkelt: Självfallet inte.
          </note>
          <note>
            TV-listan
          </note>
          <note>
            Anf. 76 BARBRO HIETALA
          </note>
          <note type="speaker">
            NORDLUND (s):
          </note>
          <note>
            Herr talman! Jag vänder mig till kulturministern.
          </note>
          <note>
            Jag tycker att det skulle vara intressant att få ministerns syn
            på en fråga som vi i och för sig behandlade här i riksdagen för,
            tror jag, ett och ett halvt år sedan ungefär. Det gäller utvecklingen
            av den s.k.
          </note>
          <note>
            TV-listan.
          </note>
          <note>
            I mediedebatten i går spekulerades det om risken för att public
            service-TV och TV 4 inte får sändningsrätten till fotbolls-VM
            år 2002 och år 2006. Det har också uttalats från Fifa att viktiga
            matcher - viktiga matcher för Sverige, uppfattar jag att det är
            - ska visas i allmän TV.
          </note>
          <note>
            Jag tycker att det råder oklarhet och förvirring i debatten om
            hur det ska gå till och till vilket pris.
          </note>
          <note>
            Därför blir frågan: Vem ska agera? Avser regeringen att göra
            det?
          </note>
          <note>
            Anf. 77 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Precis som Barbro Hietala Nordlund säger lämnade
            vi från regeringens sida till riksdagen för ungefär tre år sedan
            ett förslag som gällde möjligheten att upprätta en s.k. sportlista
            i enlighet med
          </note>
          <note>
            EU:s TV-direktiv. Det ledde till vissa konvulsioner i denna riksdag.
            Långt senare kom det ett beslut från riksdagen som såg något annorlunda
            ut än regeringens förslag. Man ville då ta hänsyn till en del
            intressen som framför allt Fotbollförbundet och kanske också andra
            förbund i Sverige hade fört fram.
          </note>
          <note>
            Regeringen har under hand undersökt möjligheten att göra en kraftfull
            sportlista med utgångspunkt från det beslut som riksdagen så småningom
            fattade. EU-
          </note>
          <note>
            kommissionens underhandsbesked är att vi sannolikt kommer att
            ha mycket små möjligheter att införa en sådan sportlista. Det
            kommer kommissionen inte att acceptera.
          </note>
          <note>
            Det behöver inte betyda att läget är helt dystert.
          </note>
          <note>
            Däremot kan det vara väldigt svårt för regeringen och också för
            riksdagen att agera i detta läge. Jag hoppas självfallet att vi
            ska kunna få se fotbolls-VM 2002
          </note>
          <note>
            och 2006 i de TV-kanaler som når i princip hela svenska folket.
            Allt annat vore till stor skada för framför allt idrottsrörelsen,
            för fotbollen men naturligtvis också för TV-kanalerna som når
            en stor publik.
          </note>
          <note>
            Vi får lita till Blatter - så verkar det vara just nu -
          </note>
          <note>
            till att börja med. Men vi undersöker naturligtvis möjligheten
            att agera också politiskt.
          </note>
          <note>
            Anf. 78 BARBRO HIETALA
          </note>
          <note type="speaker">
            NORDLUND (s):
          </note>
          <note>
            Herr talman! Tack för svaret. Jag har ingen följdfråga utan mer
            ett konstaterande att detta är läget nu.
          </note>
          <note>
            Blatter är alltså Fifas ordförande, och det är han som har gjort
            det här uttalandet.
          </note>
          <note>
            Tack för svaret.
          </note>
          <note>
            Högskolornas vårdutbildning
          </note>
          <note type="speaker">
            Anf. 79 HELENA BARGHOLTZ (fp):
          </note>
          <note>
            Herr talman! Jag vill ställa min fråga till utbildningsminister
            Thomas Östros.
          </note>
          <note>
            Jag har hört att det pågår diskussioner i regeringen om fördelningen
            av nya utbildningsplatser vid högskolornas vårdutbildningar. Det
            gäller läkare, sjuksköterskor m.fl.
          </note>
          <note>
            Det lär inte finnas en enda ny plats i Stockholmsregionen. Befolkningsandelen
            i Stockholmsregionen skulle ge oss som bor där 200-300 nya platser.
            De befintliga platserna i Stockholm är de som flest har sökt till,
            och det är den enda ort där alla utbildningsplatser på alla linjer
            inom vården är övertecknade.
          </note>
          <note>
            Jag vill fråga utbildningsministern: Har jag hört rätt? Varför
            är det i så fall på det sättet?
          </note>
          <note>
            Anf. 80 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Helena Bargholtz måste ha en väldigt centralt placerad
            position på mitt departement, för jag känner ännu inte till hur
            den fördelningen kommer att falla ut. I den meningen kan jag nog
            lugna Helena Bargholtz.
          </note>
          <note>
            Det som är viktigt och väldigt positivt är att vi är på väg att
            lösa en fråga som vi har slitit med i 20-25
          </note>
          <note>
            år; vem som ska ha ansvaret för vårdutbildningarna i den högre
            utbildningen, inte minst sjuksköterskeutbildningen. Nu har vi
            en överenskommelse med
          </note>
          <note>
            Landstingsförbundet som ska konfirmeras av landstingen. Och vi
            har en möjlighet att lägga fram en proposition till riksdagen
            om ett förstatligande av vårdutbildningarna, så att de kommer
            in i högskoleoch universitetsvärlden. Det höjer statusen och kvaliteten,
            och vi kan bygga ut sjusköterskeutbildningarna mycket kraftigt.
            Jag räknar med att den utbyggnaden kommer att ske över hela landet,
            för behovet av sjuksköterskor finns över hela landet.
          </note>
          <note>
            Men jag återkommer. Och om jag behöver hjälp, vänder jag mig
            gärna till Helena Bargholtz för att bereda ärendet vidare.
          </note>
          <note type="speaker">
            Anf. 81 HELENA BARGHOLTZ (fp):
          </note>
          <note>
            Herr talman! Man ska ju inte efterforska källor.
          </note>
          <note>
            Jag kan väl säga att jag känner mig aningen lugnare just för
            stunden. Men jag hoppas att det som statsrådet framför också är
            något som står sig i den fortsatta beredningen.
          </note>
          <note>
            Vi har ju från Folkpartiet betonat hur viktigt det är att resurserna
            följer efterfrågan. Det handlar inte bara om sjuksköterskor. Det
            handlar i väldigt hög grad också om läkare. Låt pengarna, när
            man fördelar hela den nationella kakan till den här typen av utbildningar,
            följa efterfrågan. Om det är så att man kan få alla platser fyllda
            i Stockholmsregionen är det klart att det är i Stockholmsregionen
            man också ska ha det mesta av resurserna.
          </note>
          <note>
            Då ser jag med tillförsikt fram emot den fortsatta beredningen
            av det här ärendet.
          </note>
          <note>
            Anf. 82 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag tycker att det är viktigt att dels studenternas
            söktryck avgör, dels också riksdagens önskemål som representanter
            för svenska folket. Det är naturligtvis så att vi här har ett
            samlat ansvar för utbildningen i hela landet. Skulle vi ha använt
            Helena
          </note>
          <note>
            Bargholtz metod för att fördela platser skulle vi inte ha fått
            de fantastiskt fina effekter som vi har fått i stora delar av
            landet, där man har byggt upp nya, starka högskolor som är med
            och omvandlar hela regioner och gör att vi faktiskt kan se framåt
            med lite tillförsikt även i regioner som tidigare inte har haft
            högskoletradition.
          </note>
          <note>
            Så visst måste det vara en kombination. Det ska vara studenternas
            intressen men också riksdagens önskemål om att vi ska se till
            att ha en bra högre utbildning över hela landet. Det gäller i
            högsta grad även Stockholm, som är en mycket viktig del av landet.
          </note>
          <note>
            Folkhögskolorna
          </note>
          <note type="speaker">
            Anf. 83 WILLY SÖDERDAHL (v):
          </note>
          <note>
            Herr talman! Jag har en fråga till kulturministern.
          </note>
          <note>
            Folkbildningen är ju ett viktigt inslag i demokratin i vårt land,
            och vi hänvisar ofta till den i de texter som finns i betänkanden
            och propositioner här i riksdagen. Jag har besökt många olika
            folkhögskolor i landet, och det jag har sett och hört bekräftar
            vad vi har skrivit. Få institutioner i samhället har lyckats så
            bra med integreringen av olika samhällsgrupper som just folkhögskolan.
          </note>
          <note>
            När man besöker folkhögskolorna tas nästan alltid medelstilldelningen
            upp till diskussion. Det man främst ifrågasätter är att nytillkommande
            folkhögskolor innebär att redan existerande skolor får motsvarande
            minskning i sin tilldelning. Ser kulturministern detta som ett
            problem eller kanske rentav som en nyttig konkurrenssituation?
          </note>
          <note>
            Anf. 84 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Folkhögskolorna ligger under mitt ansvarsområde.
            Folkhögskolorna har mycket stor betydelse för den enskilda människans
            utveckling, men vi kan också se på bildningen i ett bredare perspektiv.
            Jag vet också att folkhögskolorna på ett mycket förtjänstfullt
            sätt ställer upp för många av de vuxna som av ett eller annat
            skäl har stora svårigheter, och som därför behöver just den form
            av studier som bedrivs på folkhögskolorna.
          </note>
          <note>
            Fördelningen av medel till dem ligger däremot inte på mitt ansvarsområde.
            Det ansvaret har Folkbildningsrådet. I den frågan kan jag alltså
            inte gå in och göra någon kommentar.
          </note>
          <note type="speaker">
            Anf. 85 WILLY SÖDERDAHL (v):
          </note>
          <note>
            Herr talman! I den budgetproposition som vi har skrivit har regeringen
            uttalat att folkbildningen är ett nationellt ansvar som är gemensamt
            för staten, kommunerna och landstingen. Där står också att Folkbildningsrådet
            fick i uppgift att redovisa och kommentera utvecklingstendenserna
            när det gäller att kommunernas och landstingens bidrag till folkhögskolorna
            minskar. Regeringen skulle ha fått en rapport om detta, eller
            ska få det senare. Jag undrar om det har skett och om det i så
            fall föranleder något agerande från regeringens sida. Vi har ju
            också det här ansvaret.
          </note>
          <note>
            Anf. 86 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Jag kommer om några veckor att lämna fram en proposition
            till riksdagen om vuxnas lärande. I den propositionen kommer vi
            också att redovisa vilka åtgärder vi ämnar vidta när det gäller
            folkbildningen.
          </note>
          <note>
            Sjukvården
          </note>
          <note type="speaker">
            Anf. 87 CHRIS HEISTER (m):
          </note>
          <note>
            Herr talman! Jag skulle vilja ställa en fråga till socialminister
            Lars Engqvist. I dagens Dagens Nyheter har Kjell-Olof Feldt skrivit
            en mycket intressant och tänkvärd kolumn om den svenska sjukvården
            under rubriken "Väntan heter vår arvedel i vården". Det han resonerar
            kring är det som vi många gånger har haft en diskussion omkring
            här i Sveriges riksdag; om bristerna i sjukvården beror på otillräckliga
            resurser eller om det är så att "resurserna utnyttjas felaktigt
            därför att de hanteras i ett system som har en förstelnad och
            ineffektiv organisation", som Kjell-Olof
          </note>
          <note>
            Feldt skriver.
          </note>
          <note>
            Kritiken är väldigt hård. Han konstaterar att organisationen
            är så stel att den inte ens har en cykelverkstads förmåga att
            organisera sin egen verksamhet.
          </note>
          <note>
            Han tar en god vän till hjälp för att beskriva verkligheten.
            Det handlar om väntan och åter väntan på behandling, operation,
            läkare och prover. Det handlar om att man inte kan få ha en förtroendefull
            kontakt och relation till sin doktor när man är mycket sjuk.
          </note>
          <note>
            Sammanfattningsvis i kolumnen konstaterar han och hans vän att
            det inte är bristerna i sjukvården som är det stora problemet
            utan det är att organisationen är alldeles för stel. Man behöver
            nytänkande. Jag skulle vilja ställa en fråga till socialministern.
            Det gäller om han delar den synen och den uppfattningen eller
            om han vidhåller att det bara är fråga om brist på resurser
          </note>
          <note>
            - skjuter man till mer pengar löser man alla problem i dagens
            sjukvård.
          </note>
          <note>
            Anf. 88 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! När jag läste Kjell-Olof Feldts artikel tänkte jag:
            Jag borde ringa upp honom och be att han följer med mig på någon
            av de resor jag gör i svensk sjukvård, att han talar med sjuksköterskor,
            talar med läkare och talar med politiker som är ansvariga för
            sjukvården runtom i landet. Vi skulle kunna diskutera vad som
            har hänt under 90-talet när antalet anställda har minskat med
            60 000 medan kraven från oss som står utanför och behöver vård
            hela tiden ökar.
          </note>
          <note>
            Sedan skulle han tvingas höra dem säga det som jag har hört så
            många gånger: Visst behöver vi organisatoriska förändringar. Visst
            behöver vi arbeta mer i team, bryta gränserna mellan yrkena och
            riva ned pyramiderna. Men framför allt behöver vi vara fler i
            sjukvården. Vi behöver flera händer för att skapa en god vård.
          </note>
          <note>
            Jag är alldeles övertygad om att också Kjell-Olof
          </note>
          <note>
            Feldt, som är en begåvad människa, skulle imponeras av den enorma
            sakkunskap som finns i svensk sjukvård. Han skulle inse att vi
            bara löser sjukvårdens långsiktiga problem genom att se till att
            det finns resurser att anställa fler.
          </note>
          <note type="speaker">
            Anf. 89 CHRIS HEISTER (m):
          </note>
          <note>
            Herr talman! Nu är det ju så att Kjell-Olof Feldt inte är ensam
            om att ha de här synpunkterna. Det som gör mig så orolig är att
            socialministern liksom inte har riktig kontroll på hur verkligheten
            ser ut i sjukvården. Det stora problemet i dag är ju att rekrytera
            personal. Man vill inte arbeta i sjukvården. Det beror på att
            organisationen är sådan att man inte blir sedd som medarbetare.
            Man har inget inflytande.
          </note>
          <note>
            När vi från vårt håll vill förändra detta genom att ge möjlighet
            att både förnya innehållet i och organisationen av sjukvården
            lägger socialministern ned mer energi på att förbjuda sjukvård
            än på att vara med och delta i ett arbete med att utveckla den.
            Det förekommer mycket sådant runtom i landet. Men det är inget
            som socialministern bidrar till. Han försöker i stället förbjuda
            nytänkande och möjligheter att göra annorlunda.
          </note>
          <note>
            Jag är djupt oroad över att socialministern gör det för enkelt
            för sig i sjukvården när han säger att det är bara är mer pengar
            som löser alla problem. Låt oss först titta vad som finns bakom
            skynket. Kjell-Olof
          </note>
          <note>
            Feldt är en röst. Men det finns många andra som pekar på precis
            samma sak.
          </note>
          <note>
            Anf. 90 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Hade jag bara trott att Chris Heister är mottaglig
            för information så hade jag bjudit med
          </note>
          <note>
            Chris Heister på samma resa som jag tänkte ta med
          </note>
          <note>
            Kjell-Olof Feldt på. Alla jag talar med i sjukvården säger just
            att det krävs en kombination. Det handlar om en organisatorisk
            förnyelse, om nya arbetsmetoder, om att bryta ned de gamla strukturerna
            och om att få resurser att bli fler i vården. Alla säger detta.
          </note>
          <note>
            Jag har inte mött någon i svensk sjukvård som säger som Chris
            Heister gör: Det behövs inte mer resurser.
          </note>
          <note>
            Vi klarar oss ändå.
          </note>
          <note>
            De som säger det har i själva verket andra syften i debatten,
            nämligen att säga att den nuvarande organisationen, den offentligt
            finansierade sjukvården, ska ersättas med något annat. Man söker
            ett annat system.
          </note>
          <note>
            Det är politiskt respektabelt. Men det leder tyvärr till felaktiga
            slutsatser när det gäller vilka resurser vi behöver inom den offentligt
            drivna sjukvården.
          </note>
          <note>
            Så kan jag bara upplysa Chris Heister om att det faktiskt är
            så att antalet anställda nu ökar ganska kraftigt i svensk sjukvård.
            Jag talar inte om antalet anställningsintervjuer eller ansökningar
            utan faktiskt om antalet anställda. Titta på Landstingsförbundets
            hemsida. 1998, 1999 och 2000 har antalet läkare, antalet sjuksköterskor
            och personalen inom vården över huvud taget ökat. Vi är på väg
            att öka personaltätheten, och det behövs. Men det förutsätter
            just att det finns pengar att anställa folk för.
          </note>
          <note>
            Studiemedelssystemet
          </note>
          <note type="speaker">
            Anf. 91 ERLING WÄLIVAARA (kd):
          </note>
          <note>
            Herr talman! Jag har en fråga till utbildningsministern. Den
            1 juli i år träder ett nytt studiestödssystem i kraft. Det innebär
            vissa förbättringar men också klara försämringar för den enskilde
            studenten.
          </note>
          <note>
            Tyvärr innehåller reformen också skärpta krav på återbetalning
            och en skärpning av dispensvillkoren när det gäller hur länge
            studiemedel kan erhållas.
          </note>
          <note>
            Man skriver: Studiemedel för högskolestudier kan enligt de nya
            reglerna maximalt erhållas under sex år.
          </note>
          <note>
            Detta innebär att t.ex. många sjuksköterskor som skulle vilja
            vidareutbilda sig till läkare inte vågar göra det på grund av
            att de under de två sista åren kanske kommer att stå helt utan
            studiefinansiering.
          </note>
          <note>
            Jag vill ställa en fråga till utbildningsministern. På vilket
            sätt ska en sjuksköterska eller någon annan student som valt fel
            en gång kunna finansiera sina fortsatta studier om studietiden
            skulle bli längre än sex år?
          </note>
          <note>
            Anf. 92 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Från den 1 juli i år genomför vi ett nytt studiemedelssystem.
            Det är en reform som är mycket kostsam - drygt 4 miljarder kronor.
            Det är lika mycket som två hela Uppsala universitet kostar.
          </note>
          <note>
            Pengarna går till att höja bidragsdelen rejält, för att minska
            skuldbördan och för att attrahera och locka fler att studera.
            Vi ger också studenterna möjlighet att jobba vid sidan av på ett
            bättre sätt genom att fribeloppet närmast fördubblas. Vi gör också
            en sådan koppling att studierna också ger pensionsrättigheter,
            dvs. att studenter i framtiden får räkna sig till godo sina studier
            för pension. Staten betalar in egenavgifterna. Det gör ju att
            vi går på tvärs emot den internationella trenden. Vi gör studiemedelssystemet
            generösare.
          </note>
          <note>
            Samtidigt sker en del uppstramningar t.ex. när det gäller återbetalning.
            Det blir också en tydligare gräns för hur många terminer man får
            studiemedel. Det blir naturligt i takt med att vi höjer bidragsdelen.
            Det är ju inte så att någon vill ha en bortre gräns av några skäl
            som är roliga. Men i takt med att bidragsdelen ökar, så blir det
            tydligare att ha en avgränsning. I dag har vi tolv terminer med
            dispensmöjlighet. Den dispensmöjligheten blir stramare framöver.
          </note>
          <note>
            När det gäller sjuksköterskorna som yrkesgrupp så vet vi ju att
            arbetsgivarna ofta är med och stimulerar sjuksköterskor till vidareutbildning
            genom att t.ex.
          </note>
          <note>
            bidra med en del av studiekostnaderna. Och det är positivt från
            arbetsgivarnas sida. Och jag räknar med att de kommer att fortsätta
            med det.
          </note>
          <note type="speaker">
            Anf. 93 ERLING WÄLIVAARA (kd):
          </note>
          <note>
            Herr talman! Jag vill tacka ministern för svaret, även om jag
            inte är helt nöjd med det. Nu exemplifierar vi sjuksköterskorna,
            och utbildningsministern hänvisar till att landstingen kanske
            hjälper till att bekosta den här utbildningen.
          </note>
          <note>
            Men om en högskoleelev någon gång råkar välja fel linje, vilket
            inte är så ovanligt, hur ska han eller hon finansiera sina studier
            i framtiden? Lämnar utbildningsministern dem vind för våg?
          </note>
          <note>
            Anf. 94 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag och Erling Wälivaara har haft många diskussioner
            om studiemedelsreformen. Och
          </note>
          <note>
            Erling Wälivaara är en mycket hygglig och resonabel person men
            inte riktigt ärlig när det gäller kristdemokraternas ställning
            i studiemedelsfrågan. Jag har hittills inte hört att Erling Wälivaara
            på någon punkt inte har velat öka generositeten. Han vill öka
            bidragsdelen, han vill öka antalet terminer som studiemedel utgår,
            och han vill säkert förbättra pensionskopplingen. Problemet är
            bara att Erling Wälivaara inte har tillstymmelse till finansiering
            för alla dessa reformer som kristdemokraterna föreslår.
          </note>
          <note>
            När ni ger er in i ett seriöst arbete med att verkligen utforma
            ett studiemedelssystem så kommer det att visa sig att också Erling
            Wälivaara kommer fram till att det behövs en bortre gräns för
            hur många terminer man kan få studiemedel och att det behövs en
            höjning av bidragsdelen men inte så mycket som han kanske säger
            retoriskt.
          </note>
          <note>
            Det är viktigt att kristdemokraterna samlar sig till ett samlat
            förslag till studiemedelssystem som är fullt finansierat, annars
            blir det inte en riktigt ärlig debatt.
          </note>
          <note>
            Underhållet av hjälpmedel i offentliga lokaler
          </note>
          <note type="speaker">
            Anf. 95 INGEGERD SAARINEN (mp):
          </note>
          <note>
            Herr talman! Min fråga går till socialministern.
          </note>
          <note>
            Enligt svensk byggnorm ska teleslinga installeras vid ny- eller
            ombyggnad av samlingslokaler med högtalaranläggningar. Det bör
            dessutom installeras teleslinga i övriga samlingslokaler. Det
            handlar om människor med funktionshinder och deras rätt att kunna
            delta i samhällets utbud på lika villkor.
          </note>
          <note>
            Fr.o.m. 1998 är alla hjälpmedel klassade som medicinsk-teknisk
            utrustning. Detta innebär också att hjälpmedlen ska underhållas
            med jämna mellanrum.
          </note>
          <note>
            Underhållet brister tyvärr i många fall i kommuner, landsting
            och privata lokaler. Det är väldigt många som syndar gravt med
            underhållet.
          </note>
          <note>
            Min fråga till socialministern är: Hur avser ministern att följa
            upp att lagen efterlevs och att hjälpmedlen verkligen fungerar
            när de handikappade behöver dem?
          </note>
          <note>
            Anf. 96 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Enligt den plan för handikappolitiken som riksdagen
            fattade beslut om förra året och den uppföljning som har gjorts
            när det gäller förändring av plan- och bygglagen ska alla offentliga
            lokaler vara tillgängliga. Det är viktigt. Tillgänglighet på detta
            område betyder att personer med funktionshinder ska kunna ta del
            av de verksamheter som finns där.
          </note>
          <note>
            Den som är ansvarig för detta är lokalhållaren, oavsett om det
            är en offentlig eller privat lokalhållare.
          </note>
          <note>
            Det är alltså den som ansvarar för lokalen som ska se till att
            lokalerna är tillgängliga. Det betyder att lokalhållaren också
            är ansvarig för underhållet. Det gäller i detta fall i huvudsak
            för kommunerna att se till att de lever upp till dessa krav. Jag
            har inte hört någon diskussion om huruvida den nya lagstiftning
            som nu ska träda i kraft skulle vara problematisk när det gäller
            att kommunerna ska kunna leva upp till detta ansvar. Jag förutsätter
            att kommunerna kommer att göra det.
          </note>
          <note>
            Äldre diabetessjuka i särskilda boendeformer
          </note>
          <note type="speaker">
            Anf. 97 TULLIA VON SYDOW (s):
          </note>
          <note>
            Herr talman! Jag skulle vilja ställa en fråga till socialministern.
            Den gäller äldre diabetessjuka som vistas i särskilda boendeformer.
            Man har gjort en ny studie, och man har kunnat konstatera att
            äldre med diabetes 2 som vistas i särskilda boendeformer inte
            får de regelbundna kontroller som ingår i behandlingen av diabetes
            2. Man har räknat ut att var femte patient inte får dessa regelbundna
            prov tagna. Detta tycker jag visar på en nonchalans som är oförklarlig.
          </note>
          <note>
            Jag skulle vilja fråga socialministern: Vad kan man göra åt detta?
          </note>
          <note>
            Anf. 98 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Tullia von Sydows fråga är ännu ett exempel på den
            frustration som en rikspolitiker kan känna för att kommuner och
            landsting inte tar sitt ansvar. Jag känner också en sådan frustration
            när jag upptäcker att det finns brister.
          </note>
          <note>
            Mitt svar är att kommunerna är ansvariga när det gäller äldreomsorgen
            och att landstingen är ansvariga när det gäller de medicinska
            insatserna. Vi måste tala med våra landstingspolitiker och våra
            kommunalpolitiker om att de samverkar så att den medicinska insatsen
            blir rätt och att det medicinska stödet blir korrekt. Men det
            är kommunernas och landstingens ansvar. Det är där som man ska
            se till att vården fungerar.
          </note>
          <note type="speaker">
            Anf. 99 TULLIA VON SYDOW (s):
          </note>
          <note>
            Herr talman! Jag tackar för svaret. Jag kan bara konstatera att
            det är märkligt att vi inte kan komma till rätta med denna samverkan
            mellan huvudmännen.
          </note>
          <note>
            Det är ju någonting som vi har diskuterat och arbetat för i många
            år, och det verkar som om det inte går.
          </note>
          <note>
            Och jag undrar om man inte måste vidta särskilda åtgärder för
            att få huvudmännen att verkligen ta sitt ansvar.
          </note>
          <note>
            Anf. 100 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Det är jätteviktigt att samverkan fungerar. Regeringen
            gav Socialstyrelsens chef Kerstin Wigzell i uppdrag att gå igenom
            de samverkansmöjligheter som finns och komma med förslag till
            hur man skulle skapa bättre samverkan.
          </note>
          <note>
            Hennes rapport ligger på mitt bord nu. Hon överlämnade den alldeles
            nyligen, och vi ska ta ställning till den. Här gäller det att
            undersöka vilka möjligheter vi har från statens sida att lagstiftningsvägen
            eller på annat sätt undanröja de hinder som har funnits för samverkan
            här och var och hitta nya former.
          </note>
          <note>
            Ska vården fungera i äldreomsorgen måste det finnas en fungerande
            samverkan och ett fungerande avtal mellan kommuner och landsting.
            Där det gör det vet jag att det fungerar. Nu gäller det att se
            till att det ska fungera i alla kommuner och landsting.
          </note>
          <note type="speaker">
            Anf. 101 FÖRSTE VICE TALMANNEN:
          </note>
          <note>
            Som jag sade är det ytterligare ett stort antal ledamöter som
            har bett att få ställa frågor, men en timma är en timma. Jag beklagar
            att inte alla har haft möjlighet att komma till tals.
          </note>
          <note>
            Frågestunden är avslutad, och jag tackar regeringens ledamöter
            för att de velat komma hit och svara på kammarledamöternas frågor.
          </note>
          <note>
            5 § Information från regeringen om regeringens skrivelse En nationell
            handlingsplan mot rasism, främlingsfientlighet, homofobi och diskriminering
          </note>
          <note type="speaker">
            Anf. 102 MONA SAHLIN (s):
          </note>
          <note>
            Herr talman! Handlingplanen mot rasism, främlingsfientlighet,
            homofobi och diskriminering har regeringen i dag överlämnat till
            riksdagen. Jag vill till att börja med betona vikten av namnet,
            av ett skäl.
          </note>
          <note>
            Kampen mot rasism och främlingsfientlighet har alltid varit detsamma
            som kampen mot homofobi, men de homosexuella har ofta glömts bort
            i denna gemensamma kamp för mänskliga rättigheter. Den gruppen
            finns nu där och ska så stanna.
          </note>
          <note>
            Skrivelsen till riksdagen består av tre delar. Den första delen
            är en beskrivning av nuläget, rasismens framväxt i Sverige, diskrimineringens
            utbredning.
          </note>
          <note>
            Den andra delen handlar om en redovisning av vad hittills har
            gjorts i Sverige när det handlar om kampen mot rasismen på lagstiftningsområdet,
            vilka luckor som finns, och också försök till utvärdering: Vad
            har fungerat? Vad har inte fungerat? Vad måste samhället som helhet
            bli ännu tydligare med för att garantera alla människor hela och
            rika liv? Den tredje delen är det som kallas handlingsplanen.
            Den pekar ut vilka nyckelområden som regeringen nu bedömer att
            vi behöver koncentrera arbetet mot intoleransen på.
          </note>
          <note>
            Jag vill betona i början att det här inte är någon slutgiltig
            handlingsplan. Jag tycker att det blir mer och mer uppenbart hur
            ständigt berett som det demokratiska samhället måste vara för
            att effektivt kunna bekämpa rasismen varje dag, varje stund. Det
            är också tydligt att det i första hand inte är fler projekt eller
            kampanjer som behövs utan ett långsiktigt ordinarie envetet arbete
            i alla olika departement, myndigheter, organisationer och företag
            samt hos individer för att slåss för demokratin.
          </note>
          <note>
            Hur ser rasismen och dess utbredning ut i Sverige i dag? Det
            finns som sagt en mycket spännande genomgång av detta i skrivelsen.
            Högerextremismen i
          </note>
          <note>
            Sverige kan sägas bestå av två delar - den extremnationalistiska
            och den rasideologiska. De rasideologiska strömningarna handlar
            väldigt mycket om utomparlamentariska lösa grupper som sedan 80-talet
            har blivit mycket tydligt mer våldsbenägna. Den extremnationalistiska
            rörelsen har ännu inte fått något riktigt parlamentariskt genombrott
            i Sverige. Observationen måste vara mycket stark på när tecken
            finns på att dessa två rörelser börjar samverka.
          </note>
          <note>
            Budskapen som rasismen och homofobin sprider i sina mörka läror
            är många. Det finns ca 2 100 hemsidor på nätet med mycket uppenbart
            rasistiskt budskap. Det finns 25 rasideologiska tidningar i Sverige.
          </note>
          <note>
            Det finns flera hundra cd-skivor med vit makt-musik med fruktansvärt
            budskap på i vårt land. Det är inte minst en viktig inkomstkälla
            för många av de grupper som sprider budskapet om människors olika
            värden.
          </note>
          <note>
            Vi minns också den undersökning som publicerades strax före det
            att Levande historia blev en realitet och som visar att 17 % av
            ungdomarna i skolan har haft kontakt med material från rasistiska
            organisationer, att 13 % har lyssnat på rasistisk musik, att 8
            %
          </note>
          <note>
            har läst rasistiska tidningar.
          </note>
          <note>
            Brottsutvecklingen är tyvärr tydlig. Hatbrotten med rasistiska
            och homfoba bakgrunder har ökat de senaste åren. De har blivit
            grövre, och de riktas också mer tydligt mot grupper som poliser,
            politiker, journalister. Det är också tydligt hur ofta homosexuella
            blir offer för det rasistiska våldet. 1999 anmäldes
          </note>
          <note>
            2 600 brott med rasistisk och homosexuell bakgrund.
          </note>
          <note>
            Det var 1 700 två år tidigare.
          </note>
          <note>
            Diskrimineringen är en vardag för väldigt många i vårt land,
            i arbetslivet, på krogarna, på bostadsmarknaden. Det är också
            en stor diskriminering som är dold. Det finns undersökningar som
            visar att så många som 70 % av de homosexuella som blivit utsatta
            för brott inte vågar eller vill anmäla det av rädsla för vad följderna
            blir och för att man så ofta tvingas leva ett dolt liv.
          </note>
          <note>
            Diskrimineringen är en vardag på andra sätt. Vi kunde läsa för
            en dryg vecka sedan om Helen och
          </note>
          <note>
            Franklin, förälskade som skulle fira sin ettårsdag på en båt
            mellan Sverige och Finland. Båda är svenska medborgare, hon är
            vit och han är svart. Han avkrävdes som enda passagerare att visa
            resehandlingar.
          </note>
          <note>
            Han hade sin legitimation. Där står inte att någon är svensk
            medborgare. De fick inte fira sin ettårsdag, och den blombukett
            som hon hade beställt och där det stod: "Jag älskar dig" fick
            vissna på båten. Diskriminering är en vardag för väldigt många.
            För drygt två veckor sedan blev en ung homosexuell man grovt misshandlad
            och nedslagen i Göteborg. Det är också en vardag för alldeles
            för många i vårt.
          </note>
          <note>
            Kampen mot detta handlar om allmänpolitiken, om demokrati, kunskap
            om mänskliga rättigheter, om sociala orättvisor, om integrationspolitik.
            Det handlar också om lagstiftningen, om hur polis och rättsväsendet
            arbetar, skolan, kulturpolitiken.
          </note>
          <note>
            I handlingsplanen försöker vi fokusera de områden där regeringen
            tror att vi mer framgångsrikt måste bekämpa rasismen, homofobin
            och diskrimineringen. Jag vill nämna några, för skrivelsen är
            tjock.
          </note>
          <note>
            Forum för levande historia ska bildas, och regeringen överväger
            också om vi behöver öppna för andra nationella forum för att på
            ett mer effektivt sätt kunna sprida den forskning och kunskap
            om handlingsvägar som behövs för att fler människor ska kunna
            arbeta mot rasismen och homofobin. Regeringen säger också att
            alla de olika lagar som finns om diskriminering ger ett väldigt
            splittrat intryck. En del berör arbetslivet, andra berör hela
            samhällslivet.
          </note>
          <note>
            Vi måste nu se över om vi kan göra det här på ett mer effektivt
            sätt. Nu meddelas ett besked om att vi ska utreda en generell
            lagstiftning mot all form av diskriminering som omfattar flertalet
            diskrimineringsgrunder och samhällsområden. Detta är ett oerhört
            viktigt steg. Vi ska samtidigt se över de olika ombudsmännens
            funktion och samverkan.
          </note>
          <note>
            Det andra är den utredning om hets mot folkgrupp som har föreslagits
            och som nu är ute på remissbehandling. Regeringen säger att alla
            skäl talar för att det nu är dags att kriminalisera även hets
            mot homosexuella.
          </note>
          <note>
            Det finns också starka skäl som talar för att preskriptionstiden
            för tryckfrihets- och yttrandefrihetsbrott måste bli längre. Ett
            år är en väldigt kort tid för att t.ex. på ett effektivt sätt
            bekämpa vit maktmusiken.
          </note>
          <note>
            Antidiskrimineringsklausuler behöver användas när det gäller
            den offentliga upphandlingen. Det är ett stort område, med mycket
            pengar, och jag tror att det är mycket effektivt att den som har
            diskriminerat inte ska kunna komma i fråga för offentlig upphandling.
          </note>
          <note>
            Vi vill också gå igenom de olika statliga stöden för att se hur
            vi kan ställa icke-diskrimineringskrav på de företag och organisationer
            som får del av olika former av statligt stöd. Vi ska också förklara
            och utöka kunskapen om att utskänkningstillstånd kan dras in om
            man diskriminerar, som ägare eller som anställd. Det ska kosta
            att diskriminera.
          </note>
          <note>
            Brottsförebyggande rådet får ett uppdrag att kartlägga hur rättsväsendets
            insatser mot den rasistiska och homofoba brottsligheten ser ut
            och att, om så behövs, till mars nästa år föreslå ytterligare
            åtgärder.
          </note>
          <note>
            Ombudsmannen mot diskriminering med etnisk bakgrund får ett särskilt
            uppdrag att ta fram en långsiktig strategi för att förebygga diskriminering
            av romer. Exit får fortsatt stöd för att hjälpa dem som tar sig
            ur de rasistiska organisationernas garn. Särskild hjälp behöver
            ges till de kommuner som har problem med hur man strategiskt ska
            jobba när rasistiska organisationer vill etablera sig och stärka
            sin roll runt om i landet. Vi ska också stödja uppbyggnaden av
            antidiskrimineringsbyråer ute i landet.
          </note>
          <note>
            Avslutningsvis: Rasismen, homofobin och diskrimineringen är ett
            reellt och växande problem i vårt land. Alltför många människor
            tvingas leva förkrympta liv beroende på detta, och de förtjänar
            ett annat bemötande och ett tydligare stöd. Luckor i lagstiftningen
            måste täppas till, och en större medvetenhet och kunskap måste
            skapas inom rättsväsendet om hur man använder lagstiftningen och
            om hur man bemöter offren för hatbrotten. Kunskaper som strategi
            måste få en större roll genom t.ex. Integrationsverket och de
            olika forumbildningarna.
          </note>
          <note>
            Vi behöver ge större plats inom alla politikområden när det handlar
            om det ordinarie och självklara arbetet att alltid se, erkänna
            och kritiskt granska hur rasismen, diskrimineringen och homofobin
            ser ut inom varje område. Dessutom är det allas vårt eget ansvar
            att våga utföra ett större aktivt arbete mot rasismen och homofobin,
            för dessa två företeelser är demokratins värsta fiender.
          </note>
          <note type="speaker">
            Anf. 103 ANA MARIA NARTI (fp):
          </note>
          <note>
            Herr talman! Först vill jag säga att vi är glada över att en
            sådan här skrivelse har kommit till. Sedan vill jag tala om uppdraget
            till AMS. Det står på s. 88
          </note>
          <note>
            att AMS ska utbilda sig för att diskriminering inte ska få förekomma.
          </note>
          <note>
            Jag vill berätta om ett fall som inträffat år 2001.
          </note>
          <note>
            En person med sju år av arbetslöshet bakom sig jobbade förra
            året för Riksdagens revisorer och för Sida med mycket högt kvalificerade
            uppdrag. När uppdragen upphörde blev personen arbetslös och gick
            till arbetsförmedlingen. Hon visade vilka jobb hon hade sökt och
            frågade: Kan ni hjälpa mig?
          </note>
          <note>
            Då fick hon svaret: Söker du inte för högt kvalificerade jobb?
            Hon är utbildad jurist och har en mycket lång arbetslivserfarenhet.
          </note>
          <note>
            Min fråga är: Får invandrargrupperna utbilda
          </note>
          <note>
            AMS-personal? Jag tror att vi måste vända på kakan.
          </note>
          <note type="speaker">
            Anf. 104 Statsrådet MONA SAHLIN (s):
          </note>
          <note>
            Herr talman! Alltför många människor i vårt land tvingas ta jobb
            under sin akademiska förmåga, ofta beroende på diskriminering.
            Jag har fört diskussioner med Ana Maria Narti om detta, och vi
            tittar också på hur - precis som det uttrycktes här - invandrargrupper
            kan utbilda inte bara AMS utan också andra myndigheter om hur
            verkligheten ser ut och om hur de fina orden möter den kalla verkligheten.
          </note>
          <note>
            Det förekommer här ett slöseri som Sverige som nation inte har
            råd med i det läge som vi nu befinner oss i. I den mån statliga
            myndigheter medverkar, medvetet eller omedvetet, till diskrimineringen
            är det ett stort problem.
          </note>
          <note type="speaker">
            Anf. 105 ANA MARIA NARTI (fp):
          </note>
          <note>
            Herr talman! Upphandlingsbestämmelserna kan bli mycket stimulerande.
            Frågan är om en offentlig sektor som diskriminerar har rätt att
            kräva att det privata näringslivet inte ska diskriminera.
          </note>
          <note type="speaker">
            Anf. 106 Statsrådet MONA SAHLIN (s):
          </note>
          <note>
            Herr talman! Jag måste säga att jag inte riktigt hängde med i
            frågeställningen. Diskriminering är oacceptabel var den än pågår,
            men jag har som bekant väckt en diskussion om positiv särbehandling.
            Ibland måste man lyfta fram frågeställningar och använda andra
            metoder än vad vi kanske har gjort hittills för att komma åt diskrimineringen.
            Jag är medveten om att också upphandlingsfrågorna kan komma in
            i det här sammanhanget, precis som Ana Maria Narti har påpekat.
          </note>
          <note>
            Jag ska därför be att få återkomma till om vi behöver förändra
            också i regelverket.
          </note>
          <note type="speaker">
            Anf. 107 CARINA HÄGG (s):
          </note>
          <note>
            Herr talman! Det är en väldigt intressant redovisning som vi
            har fått från statsrådet. Man känner en lust att kasta sig över
            det här materialet. Det är inte alltid som jag känner samma lust
            att läsa det som kommer till oss riksdagsledamöter.
          </note>
          <note>
            Jag skulle vilja ta upp en fråga. Man skulle också kunna ta upp
            många andra. Jag har kontaktats av många homosexuella som inte
            bor i storstadsregionerna utan runtom i landet i mindre kommuner,
            t.ex. i mitt hemlän Jönköpings län. De känner en oro och tycker
            att det är svårt att gå ut öppet med att vara homosexuella. De
            känner ofta att diskussionen handlar mindre om deras vardag och
            väldigt mycket om storstadsboendet. De tycker att de ofta har
            det svårare och möter mindre tolerans från omgivningen.
          </note>
          <note>
            Finns det någonting i skrivelsen som ger redskap för att jobba
            mer med de här frågorna ute i kommunerna?
          </note>
          <note type="speaker">
            Anf. 108 Statsrådet MONA SAHLIN (s):
          </note>
          <note>
            Herr talman! Homosexuella finns överallt och i hela Sverige.
            De har olika svårigheter med att kunna vara öppna, beroende på
            hur omgivningen bemöter människor som har en annan sexuell läggning
            än den heterosexuella. Jag tycker att det är ett oerhört stort
            ansvar för kommuner, skolor och organisationer i hela landet att
            se att det är en del i det ordinarie arbetet för deras medborgare
            att söka metoder för att stödja och hjälpa t.ex. unga pojkar och
            flickor som har svårigheter med att visa upp sin sexuella läggning
            bland sina kompisar eller arbetskamrater.
          </note>
          <note>
            Jag har alltså ögonen på detta område och försöker hitta många
            sätt att bidra till att stödja, men att se de homosexuellas situation,
            oavsett var i landet de bor, är och måste vara ett lika ordinarie
            arbete som att stötta andra ungdomar.
          </note>
          <note type="speaker">
            Anf. 109 CARINA HÄGG (s):
          </note>
          <note>
            Herr talman! Jag delar statsrådets uppfattning att det här också
            är ett kommunalt ansvar, men jag ser ute i verkligheten att kommunala
            företrädare inte tar ett ansvar för den här gruppen på samma sätt.
            De garanterar inte att alla människor inklusive de homosexuella
            ska känna sig trygga och välkomna att bo i kommunen.
          </note>
          <note>
            De inser inte heller att de missar goda resurser när de här människorna
            tvingas, som Mona Sahlin uttryckte det, leva ett förkrympt liv
            eller ta med sig sin kompetens och flytta till andra kommuner.
          </note>
          <note>
            Tar Mona Sahlin upp det här i dialog med kommunerna? Jag tycker
            att det är dags att övergå från att enbart diskutera frågan på
            den nationella nivån till att också låta den bli en vardagsfråga
            ute i kommunerna och för våra kommunala politiker.
          </note>
          <note type="speaker">
            Anf. 110 Statsrådet MONA SAHLIN (s):
          </note>
          <note>
            Herr talman! Svaret är ja. Jag tar upp den frågan inte bara med
            kommuner utan med alla jag diskuterar med. För mig är det ett
            viktigt principiellt förhållningssätt att varje gång vi diskuterar
            diskriminering, rasism eller fördomar också diskutera de homosexuellas
            situation. Så har det inte alltid varit.
          </note>
          <note type="speaker">
            Anf. 111 EVA JOHANSSON (s):
          </note>
          <note>
            Herr talman! Jag vill tacka Mona Sahlin för en bra redovisning
            i ett mycket angeläget ämne. Jag ska med stort intresse läsa rapporten
            ordentligt. Det jag har hunnit läsa ser väldigt bra ut.
          </note>
          <note>
            Jag har också noterat att det nordiska samarbetet finns med i
            redovisningen, och det är jag väldigt glad över. Jag tror att
            vi i det nordiska samarbetet med den samsyn som finns kring synen
            på demokrati och mänskliga rättigheter kan utnyttja den kraften
            på ett bra sätt.
          </note>
          <note>
            För bara ett par dagar sedan tillsatte Nordiska rådet en arbetsgrupp
            som ska arbeta med dessa frågor på parlamentarikersidan. Presidiet
            i Nordiska rådet har också gjort ett uttalade mot våld med rasistisk
            och främlingsfientlig bakgrund.
          </note>
          <note>
            Det uppmanar där ministerrådet att göra en årlig redovisning
            av situationen och också de åtgärder som har vidtagits för att
            se till att frågan ständigt står på den nordiska dagordningen.
          </note>
          <note>
            Jag vill fråga Mona Sahlin om hon i det nordiska samarbetet i
            ministerrådet är beredd att ta upp den frågan och se till att
            vi aldrig någonsin slipper undan att diskutera frågan så länge
            problemet kvarstår.
          </note>
          <note type="speaker">
            Anf. 112 Statsrådet MONA SAHLIN (s):
          </note>
          <note>
            Herr talman! Jag kan svara enkelt. Ja, det är jag absolut beredd
            att göra. Jag tror dessutom att det vore bra att ofta gå igenom
            och utvärdera det vi har gjort.
          </note>
          <note>
            Har det hjälpt? Fungerar de lagar vi har? Behöver vi göra nya
            insatser? Behöver vi förändra förhållningssättet?
          </note>
          <note>
            Därför är det väldigt viktigt att frågan, som vi nu kallar det,
            som egentligen handlar om hela demokratin, alltid finns aktuell.
            Svaret är ja.
          </note>
          <note type="speaker">
            Anf. 113 KALLE LARSSON (v):
          </note>
          <note>
            Herr talman! Låt mig börja med att säga att det är utmärkt att
            vi nu får en nationell handlingsplan. Det är ett område som det
            är angeläget att vi ägnar mycket mer tid och kraft åt än vad vi
            har gjort tidigare, även om vi också tidigare har ägnat frågan
            uppmärksamhet.
          </note>
          <note>
            Det är också mycket bra att vi ser en samsyn mellan Vänsterpartiet
            och Socialdemokraterna och säkert flera andra partier i kammaren
            om vad är viktigast och mest angeläget att göra. Det är insatser
            i den generella politiken för att lyfta människors levnadsnivå
            så att rasism och främlingsfientlig får mindre grogrund.
          </note>
          <note>
            Vi har också från Vänsterpartiets sida känt en viss oro inför
            delar av handlingsplanen när den tidigare diskuterats. Jag skulle
            därför vilja fråga statsrådet
          </note>
          <note>
            Sahlin: I vilken utsträckning är det egentligen statens uppgift
            att bedriva opinionsbildning i åsiktsfrågor som främlingsfientlighet
            och rasism ändå kan anses vara?
          </note>
          <note>
            Hur effektivt anser statsrådet Sahlin att det blir i förhållande
            till att i stället låta de politiska partier vi tillhör och de
            frivilliga organisationer som på det lokala planet har en god
            kontakt ute bland människor, sköta det opinionsbildande arbetet,
            och göra statens uppgift till att bekämpa handlandet, diskrimineringen
            och att motverka orsakerna till uppkomsten av rasism, främlingsfientlighet
            och homofobi?
          </note>
          <note type="speaker">
            Anf. 114 Statsrådet MONA SAHLIN (s):
          </note>
          <note>
            Herr talman! Även om jag förstår och till delar instämmer i Kalle
            Larssons beskrivning vill jag ändå gör ett mycket viktigt påpekande.
            Jag tycker inte att de frågeställningar som vi nu diskuterar är
            åsiktsfrågor. För mig är rasism, främlingsfientlighet och homofobi
            en fråga om mänskliga rättigheter och demokrati. Det är i högsta
            grad en fråga också för staten.
          </note>
          <note>
            Det handlar om att stå upp i ord, i handling och i lagstiftning
            för demokratin. Det är så vi måste se de frågor som vi nu diskuterar
            i skrivelsen. Sedan måste staten, frivilliga organisationer och
            de politiska partierna på olika sätt jobba med att förändra värderingar.
          </note>
          <note>
            Där behövs t.ex. de forumbildningar vi nu diskuterar, där frivilligorganisationerna
            måste ha en väldigt tydlig roll. De kan ofta nå ett bättre resultat
            än vad staten kan göra när det handlar om värderingar i grunden.
            Men detta är inte en åsiktsfråga. Staten måste också stå upp för
            mänskliga rättigheter och därmed ta ett stort ansvar för kampen
            mot rasism och homofobi.
          </note>
          <note type="speaker">
            Anf. 115 KALLE LARSSON (v):
          </note>
          <note>
            Herr talman! Låt mig instämma i tyngden och vikten av dessa frågor.
            Jag vill inte på något sätt förringa betydelsen av att kämpa mot
            rasism, främlingsfientlighet och homofobi. Jag hörde själv statsrådet
          </note>
          <note>
            Sahlin nämna att vi inte i första hand ska göra detta i form
            av kampanjer. Jag tycker att det är en utmärkt insikt.
          </note>
          <note>
            Om man leder den frågan vidare hamnar man i, menar jag, en uppfattning
            som i stället går ut på att man ser till att de egna myndigheterna
            till att börja med inte diskriminerar. Man får då också se till
            att frivilligorganisationer, partierna och alla de människor som
            ute på fältet kan bekämpa rasism, främlingsfientlighet och homofobi
            bäst får tillräckligt med resurser för göra detta. Låt oss i framtiden
            se till att det också blir fallet.
          </note>
          <note>
            När vi talar om myndighetsdiskriminering, som jag vet också nämns
            i skrivelsen, är det om man hårdrar det lite grann av en dubbelmoral.
            Samtidigt som man höjer murarna runt Europa och bygger Fästning
          </note>
          <note>
            Europa kämpar man med fina ord om att bekämpa rasismen. Här finns
            ett problem för staten att hantera.
          </note>
          <note>
            Jag skulle vilja göra hur statsrådet Sahlin ser på myndighetsrasism.
          </note>
          <note type="speaker">
            Anf. 116 Statsrådet MONA SAHLIN (s):
          </note>
          <note>
            Herr talman! Nu tillåter inte tiden något mer genomgripande svar
            på den stora frågan. Jag är den första att säga att myndighetsrasism,
            dvs. diskriminering som sker i myndigheter, på många vis är ett
            av de värsta misslyckanden som samhället kan göra. Det sprider
            också känslan av misstro. Man kan inte lita på staten och myndigheterna.
            Det är oerhört allvarligt.
          </note>
          <note>
            Jag håller inte riktigt med den beskrivning som
          </note>
          <note>
            Kalle Larsson sedan gjorde att om organisationer och andra ska
            bekämpa rasismen framgångsrikt måste de får resurser. Då är vi
            tillbaka i projekttänkandet. För att effektivt bekämpa rasism
            och homofobi måste vi sluta att betrakta det som en kampanjfråga
            som kräver särskilda resurser. Det måste in i varje individs,
            organisations och myndighets ordinarie arbete. Först då tror jag
            att vi når framgång på området.
          </note>
          <note type="speaker">
            Anf. 117 INGVAR SVENSSON (kd):
          </note>
          <note>
            Herr talman! Jag vill tacka statsrådet för redovisningen här.
            Det är bra att regeringen tar ett grepp för att stärka demokratins
            värden. Det är också väldigt bra att man ser över behovet av en
            samlad diskrimineringslagstiftning och att man fullföljer KU:s
            beställning om att titta på samordning av de olika områden som
            lyder under regeringen.
          </note>
          <note>
            De är många bra saker på lyfts fram på de olika områden som nämns.
            Men en sak som jag saknar är synen på familjen och föräldrarnas
            centrala roll just när det gäller att överföra värden och normer
            till sina barn. Det är oerhört viktigt.
          </note>
          <note>
            Moderna kriminologer, och även psykologer för den delen, säger
            att de sex sju första åren i barnets liv är oerhört viktiga för
            att föra över normer och värden och att utveckla en självkontroll
            och därmed också minska brottsbenägenheten. Det gäller också den
            här typen av brott, diskrimineringsbrott. De handlar i högsta
            grad om bristande respekt för medmänniskan och hennes värde och
            värdighet.
          </note>
          <note>
            Jag undrar varför regeringen så där mer i förbigående nämner
            familjer och föräldrar som normöverförare. Jag skulle vilja se
            en större betoning på det området.
          </note>
          <note>
            Hans Starks utredning från 1991 om rasistiska organisationer
            äger fortfarande stor giltighet. Det vore bra om regeringen funderade
            vidare på förslagen.
          </note>
          <note>
            Hans Stark föreslog i utredningen att man kunde kriminalisera
            enskilds stöd och deltagande i rasistiska organisationer.
          </note>
          <note type="speaker">
            Anf. 118 Statsrådet MONA SAHLIN (s):
          </note>
          <note>
            Herr talman! Jag håller inte riktigt med om att familjen, som
            är en del av samhället, bara gås förbi snabbt i planen. Värdegrunden
            uppstår inte minst i familjen. Alla föräldrar, hetero- som homosexuella,
            har en väldigt stor betydelse för sina barn.
          </note>
          <note>
            Jag ska återigen gå igenom om det finns ytterligare tydliga sätt
            att påpeka de vuxnas betydelse för värdegrunden och för barnen
            utan att därmed frånta samhället som helhet det största ansvaret
            för att alltid i lagstiftning, myndighetsarbete och på arbetsmarknad
            bekämpa diskriminering och rasism.
          </note>
          <note>
            Det här är två sidor som båda måste samverka om vi ska nå ett
            samhälle där mänskliga rättigheter är självklara.
          </note>
          <note type="speaker">
            Anf. 119 MARGARETA VIKLUND (kd):
          </note>
          <note>
            Herr talman! I en interpellationsdebatt i förra veckan om just
            skydd mot diskriminering delade statsrådet min uppfattning att
            bilden av den svenska lagstiftningen på diskrimineringsområdet
            är splittrad.
          </note>
          <note>
            Det gällande förbudet mot diskriminering finns i olika regelsystem
            för olika samhällsområden och diskrimineringsgrunder, sade statsrådet.
          </note>
          <note>
            Anser statsrådet att det i förslaget till den framlagda handlingsplanen
            finns en garanti för en likalydande, likagällande lagstiftning
            som innebär att en person i de grupper som handlingsplanen gäller
            inte hamnar mellan två eller flera lagsystem?
          </note>
          <note>
            Jag undrar också vart den parlamentariska utredningen tog vägen.
          </note>
          <note type="speaker">
            Anf. 120 Statsrådet MONA SAHLIN (s):
          </note>
          <note>
            Herr talman! Svaret på den första frågan är ja. Jag läser: Man
            ska utreda en generell lagstiftning mot diskriminering som omfattar
            alla eller flertalet diskrimineringsgrunder och samhällsområden.
          </note>
          <note>
            Detta ska självfallet ske med en parlamentarisk utredning.
          </note>
          <note type="speaker">
            Anf. 121 HELENA BARGHOLTZ (fp):
          </note>
          <note>
            Herr talman! Jag vill också ta upp frågan om de homosexuella,
            och påminna om att det också finns andra grupper i närheten. Jag
            tänker på de bisexuella och de transsexuella. De nämns inte alls
            i handlingsplanen. Man börjar nu tala om begreppet HBT-
          </note>
          <note>
            personer. När det gäller de bisexuella så kanske det inte är
            riktigt lika stora problem som när det gäller de som kallas för
            transpersoner, och som är både transsexuella och transvestiter.
            De undantas från skyddet mot diskriminering på grund av sexuell
            läggning.
          </note>
          <note>
            Även om det finns ett motiv för detta så är det besvärligt. Man
            ger ju mer eller mindre tydliga signaler om att de här personerna,
            dvs. transvestiter och transsexuella, faktiskt får diskrimineras.
          </note>
          <note>
            Jag hade hoppats att statsrådet i handlingsplanen hade arbetat
            med hela begreppet HBT. Det hade varit lite mer aktuellt just
            nu. Jag menar att man måste anpassa svensk lagstiftning så att
            den stämmer med
          </note>
          <note>
            Europaparlamentets rekommendationer på området.
          </note>
          <note>
            Där har också frågan om de transsexuella och diskrimineringen
            av dem tagits upp. Det har gällt bl.a.
          </note>
          <note>
            diskrimineringen av de här grupperna i arbetslivet. De har det
            också väldigt besvärligt, och de kan också bli utsatta för våld
            och hot.
          </note>
          <note>
            Den andra frågan gäller en grupp som tas upp i handlingsplanen,
            nämligen samerna. Det talas om informationsinsatser för att underlätta
            deras anpassning osv. Men jag vill gärna säga att det är viktigt
            för mig att man också slår fast att man nu måste ratificera
          </note>
          <note>
            ILO-konventionen 169, som handlar om samernas rättigheter. Det
            berörs inte i handlingsplanen, men jag tycker att det hade varit
            bra.
          </note>
          <note type="speaker">
            Anf. 122 Statsrådet MONA SAHLIN (s):
          </note>
          <note>
            Herr talman! Det är en viktig frågeställning som tas upp. Den
            diskrimineringslagstiftning vi har i dag, som HomO jobbar med,
            handlar om homo-, bi- och heterosexuella. Att vara transsexuell
            har inte med sexualitet att göra, utan det är en fråga om könsidentitet.
            Transvestiter blir ofta drabbade. Jag tycker också att handlingsplanen
            verkligen berör dem. Diskriminering som riktas mot dessa grupper
            har ofta homofob bakgrund. Men jag är den första att säga, inte
            minst i diskussionen om hetslagstiftningen, att vi ska jobba intensivt
            för att se hur vi kan både uttrycka och förstärka skyddet. Det
            handlar trots allt om allas rätt att leva och vara den person
            man vill. Det är det som samhället måste skydda.
          </note>
          <note type="speaker">
            Anf. 123 HELENA BARGHOLTZ (fp):
          </note>
          <note>
            Herr talman! Detta är en svår fråga - det medger jag också. Men
            eftersom Europaparlamentet ändå har tagit fram regler och rekommendationer
            som handlar just om transsexuella så finns det möjlighet att överföra
            dem till svensk lagstiftning. Jag hoppas att detta också sker
            i det fortsatta arbetet.
          </note>
          <note>
            Jag fick aldrig något svar på min fråga om samerna.
          </note>
          <note type="speaker">
            Anf. 124 Statsrådet MONA SAHLIN (s):
          </note>
          <note>
            Herr talman! Det är inte lätt att hinna svara på alla frågor
            här. Jag vill betona att detta inte är en färdig slutprodukt.
            Vi ska återkomma till många av frågeställningarna. Dit hör frågan
            om transsexuella och transvestiter, precis på det sätt som det
            frågades om här. Vi behöver ha en annan helhetssyn på all form
            av sexuell diskriminering.
          </note>
          <note>
            Samerna finns med som en viktig grupp - inte minst i minoritetspolitiken.
            Det finns också berört i handlingsplanen.
          </note>
          <note>
            Men jag vill betona att det handlar om all form av diskriminering.
            Man ska inte alltid behöva peka ut vilken grupp det handlar om.
            Denna handlingsplan berör all diskriminering och hur vi ska effektivisera
            kampen mot den.
          </note>
          <note>
            Samerna är en grupp som har och har haft stora problem med att
            få sin plats berättigad och erkänd i samhället. Det jobbar jag
            mycket med när det handlar om minoritetspolitiken.
          </note>
          <note type="speaker">
            Anf. 125 HILLEVI LARSSON (s):
          </note>
          <note>
            Herr talman! Jag tycker att det är väldigt glädjande att skrivelsen
            har kommit fram och att man tar ett helhetsgrepp på de här frågorna.
            Det är ju likartade typer av diskriminering - det är bara det
            att den råkar rikta sig mot olika grupper i samhället. Det kan
            vara invandrare, homosexuella eller andra.
          </note>
          <note>
            Jag har en synpunkt på frågorna. Jag tycker att det är bra att
            det finns skydd mot diskriminering i arbetslivet för homosexuella.
            Men jag tror att det skyddet måste utvidgas till att även gälla
            skolpliktiga, värnpliktiga, vuxenstuderande och andra kategorier,
            t.ex.
          </note>
          <note>
            sådana som deltar i arbetsmarknadspolitiska åtgärder och interner
            på fängelser med arbetsplikt. Man kan säkert tänka sig fler grupper
            också. Jag tror att det är viktigt att även dessa har ett skydd
            mot diskriminering. På flera av de här områdena, t.ex. inom högskolan
            och skolan, jämställs inom arbetsmiljölagen förhållandena med
            arbetslivet.
          </note>
          <note>
            Jag tycker självfallet också att det är viktigt att transsexuella
            och transvestiter får ett skydd mot diskriminering i arbetslivet.
            Förhoppningsvis skulle man kunna utvidga de områden som jag har
            räknat upp så att de även skulle gälla för transvestiter och transsexuella.
          </note>
          <note>
            Jag vill fråga om Mona Sahlin delar uppfattningen att det är
            viktigt att utvidga skyddet mot diskriminering till fler områden
            än arbetslivet och att det även ska gälla transsexuella och transvestiter.
          </note>
          <note type="speaker">
            Anf. 126 Statsrådet MONA SAHLIN (s):
          </note>
          <note>
            Herr talman! Jag har först en reflexion. Jag tycker att många
            av frågorna understryker vikten av att vi hittar en mer samlad
            lagstiftning som säger: Det är inte tillåtet att diskriminera,
            punkt slut.
          </note>
          <note>
            Jag vill upprepa som svar den formulering vi har i handlingsplanen
            om möjligheterna till en generell lagstiftning mot diskriminering
            som omfattar alla eller flertalet diskrimineringsgrunder och samhällsområden.
            Därmed ligger mina tankar precis åt det håll som Hillevi frågade
            om här.
          </note>
          <note type="speaker">
            Anf. 127 BIRGITTA CARLSSON (c):
          </note>
          <note>
            Herr talman! Jag kan liksom tidigare talare här uttrycka min
            glädje över den nationella handlingsplan som har kommit till.
            Jag ska vara ärlig, och säga att jag inte har hunnit läsa den.
            Men jag hoppas att de förväntningar jag har kommer att bli tillfredsställda
            i planen.
          </note>
          <note>
            Det är ett problem för många av våra nya svenskar, särskilt från
            utomnordiska länder, att komma in i det svenska samhället och
            bli en del av det. Vi har under alldeles för lång tid tagit hand
            om i stället för att ge hjälp till självhjälp. Nu är det hög tid
            att underlätta för de nya svenskarna att få möjlighet till arbete
            och egen utkomst.
          </note>
          <note>
            Att lära sig det svenska språket är en förutsättning för att
            komma in på den svenska arbetsmarknaden.
          </note>
          <note>
            Men alltför många av de nya svenskarna känner dålig motivation
            att sätta sig på skolbänken när de ser hur andra nya svenskar
            står utanför arbetsmarknaden trots att de lärt sig det svenska
            språket. Nya svenskar med god utbildning från sitt hemland diskrimineras
            i dag när man inte ser till att deras utbildning är till någon
            nytta för dem här i vårt land.
          </note>
          <note>
            Vad finns med i planen för att förändra och förbättra deras möjligheter
            att komma in på den svenska arbetsmarknaden?
          </note>
          <note type="speaker">
            Anf. 128 Statsrådet MONA SAHLIN (s):
          </note>
          <note>
            Herr talman! Jag vill betona att planen handlar om arbetet mot
            rasismen, mot homofobin och mot diskrimineringen. Den berör många
            av de områden som
          </note>
          <note>
            Birgitta Carlsson tog upp. Hela planen har både en genomgång
            och också konkreta förslag på hur vi ska förbättra skyddet mot
            diskriminering och hur vi ska underlätta för människor att bli
            sedda som individer och inte mötas av de fördomar som finns i
            dag på arbetsmarknaden. Många av svaren på Birgitta Carlssons
            frågor handlar om integrationspolitiken, om introduktionen och
            om svenska för invandrare och hur effektiv eller inte den är.
            Och det är viktigt nog, men det ska vi diskutera i det sammanhanget.
            Här berörs många av de frågor som handlar om hur vi får bort diskrimineringen.
            Det hoppas jag att Birgitta
          </note>
          <note>
            Carlsson kommer att känna tillfredsställelse över när hon har
            fått tid att läsa hela planen.
          </note>
          <note type="speaker">
            Anf. 129 MARIANNE ANDERSSON (c):
          </note>
          <note>
            Herr talman! För det första vill jag uttrycka mycket stor tillfredsställelse
            över utredningen om en generell diskrimineringslagstiftning. Det
            har vi i
          </note>
          <note>
            Centerpartiet efterlyst länge. Det är väldigt bra att den kommer.
            Det är viktigt att samhället mycket tydligt och klart slår fast
            att vi inte diskriminerar människor här, oavsett vilket skäl man
            skulle kunna ha för att göra det. Den frågan är oerhört viktig.
          </note>
          <note>
            Att minska skälen för att använda den här lagstiftningen är ju
            en viktig del i det hela. Det handlar naturligtvis om lagstiftningen,
            men sedan måste vi få bort utanförskapet i samhället. Vi måste
            minska känslan av vi och de. Det handlar om ju också om integrationspolitik.
          </note>
          <note>
            Jag vill bara nämna språkutvecklingen också. Man hör fortfarande
            hur dåligt sfi-undervisningen fungerar. Jag har jobbat med den
            här frågan sedan slutet på
          </note>
          <note>
            80-talet. Vi stod här i kammaren och diskuterade hur dåligt det
            fungerade då. Så får man höra att det fortfarande är samma sak.
            Analfabeter och akademiker går i samma grupper osv. Jag tror att
            det skapar rasism.
          </note>
          <note>
            Människor känner sig så fel placerade i samhället att de beter
            konstigt. Det förstärker rasismen. Vi måste ta bort dessa grunder.
            Det handlar om mer eget ansvar.
          </note>
          <note>
            Jag vill ta upp en fråga till som jag tycker är viktig. Vi upplever
            ju också att det finns någon sorts omvänd rasism på grund av utanförskap.
            Den är också väldigt tråkig. Den bottnar i utanförskapet, diskrimineringen
            och att man inte kommer in i samhället.
          </note>
          <note>
            Särskilt unga människor hänger sig ibland åt det. Det är också
            destruktiva tecken i samhället. Det är viktigt att den här lagstiftningen
            pekar på det och att man tar med det i hela det här arbete.
          </note>
          <note type="speaker">
            Anf. 130 Statsrådet MONA SAHLIN (s):
          </note>
          <note>
            Herr talman! Först vill jag betona, precis som Marianne Andersson
            gjorde, hur viktigt språket är för integrationen och för möjligheterna
            på arbetsmarknaden. Men återigen vill jag vrida frågeställningen.
          </note>
          <note>
            Oavsett hur bra eller dålig svenska man pratar ska inte diskriminering,
            rasism, homofobi osv. förekomma. Det är därför vi måste återkomma
            till diskussion om det svenska språket och kvaliteten i sfi, och
            det finns det all anledning att göra.
          </note>
          <note>
            Jag tycker inte att det finns någon omvänd rasism.
          </note>
          <note>
            Det finns rasism, oavsett vem det är som är rasistisk mot vem.
            Jag tycker personligen att det är ett oerhört farligt att prata
            om uttrycket omvänd rasism. Oavsett om det är en vit som diskriminerar
            en svart eller tvärtom så är det rasism om det beror på att man
            nedvärderar en person beroende på ursprung, hudfärg eller sexuell
            läggning.
          </note>
          <note>
            Däremot finns det all anledning att vara vaken för syndabocksresonemanget,
            dvs. att det är deras fel och hade inte det varit si hade arbetslösheten
            varit lägre i
          </note>
          <note>
            Sverige. Detta använder de rasistiska grupperna ofta som ett
            av sina tyngsta och grövsta argument. Man måste vara vaken för
            hur det tas emot.
          </note>
          <note>
            Men, om jag får böna, använd inte uttrycket omvänd rasism!
          </note>
          <note type="speaker">
            Anf. 131 MARIANNE ANDERSSON (c):
          </note>
          <note>
            Herr talman! Det ligger mycket i det. Jag pekade på fenomenet.
            Det är inget uttryck som jag brukar använda. Jag håller helt med
            Mona Sahlin om att det gäller all slags rasism och diskriminering,
            oavsett vem det än kommer ifrån. Där är vi helt överens.
          </note>
          <note>
            Det finns en sak till som jag skulle vilja säga. Det har varit
            uppe här tidigare. Det handlar om situationen i skolorna och i
            familjerna. Den här lagstiftningen bör verkligen omfatta även
            skolorna. Jag har hört att det ska omfatta flertalet samhällsområden,
            och jag vill poängtera vikten av att lagstiftningen också vänder
            sig till skolorna.
          </note>
          <note type="speaker">
            Anf. 132 TASSO STAFILIDIS (v):
          </note>
          <note>
            Herr talman! Jag vill också rikta min uppskattning till Mona
            Sahlin för det här första steget i form av handlingsplanen som
            vi har fått i dag. Det är en handlingsplan som visar en tydlig
            riktning i de här frågorna.
          </note>
          <note>
            Jag förutsätter att även transfrågorna kommer att belysas i den
            utredning om en generell diskrimineringlagstiftning som Mona Sahlin
            tar upp.
          </note>
          <note>
            Jag skulle vilja fråga Mona Sahlin om man även tar upp sanktioner
            mot oss i den här handlingsplanen.
          </note>
          <note>
            Det är ju trots allt så att vi även har diskriminerande lagstiftning.
            Vi har t.ex. äktenskapsbalken kontra partnerskapslagen som inte
            står i paritet med varandra. Partnerskapslagen kan ses som en
            b-lag jämfört med äktenskapsbalken. Jag tycker att det är diskriminerande.
            Detsamma gäller homosexuellas barn och adoptionsfrågan. Det har
            ju lagts fram en utredning i förra veckan. Det är också en fråga
            om diskriminering. Vigselförrättare som vägrar viga homosexuella
            är också en fråga om diskriminering. Lagstiftningen är alltså
            också diskriminerande. Tas det även upp förslag på hur vi ska
            gå till väga med den diskriminerande lagstiftningen?
          </note>
          <note type="speaker">
            Anf. 133 Statsrådet MONA SAHLIN (s):
          </note>
          <note>
            Herr talman! Jag tror att frågeställaren är väl medveten om att
            jag i många av de frågor som togs upp här håller med i sak. Men
            jag tror att det har varit viktigt att också här försöka göra
            en tydlig definition av arbetet som har med rasismen, den rena
            homofobin och främlingsfientligheten att göra. Det handlar om
            en genomgång av de lagarna och de förändringar som vi behöver
            göra. Det har varit ett svårt arbete att försöka hitta den begränsningen.
            Det gäller att nu verkligen rikta insatserna mot det som jag tror
            att vi alla kan känna är avgörande för om rasismen ska få ett
            starkare fäste eller inte.
          </note>
          <note>
            Om vi däremot skulle vidga det här arbetet till allt som handlar
            om allmän diskriminering eller fördomar, handlar det plötsligt
            om alla politikens områden och alla lagar. Med all respekt för
            att sakfrågan är viktigt och att jag till stora delar håller med,
            vill jag säga att den typen av frågor inte berörs i handlingsplanen.
          </note>
          <note type="speaker">
            Anf. 134 TASSO STAFILIDIS (v):
          </note>
          <note>
            Herr talman! Jag förstår självfallet att en sådan avgränsning
            måste göras. Jag kan bara konstatera att vi här i riksdagen får
            fortsätta det arbete som vi redan har påbörjat med att lyfta upp
            den lagstiftning som diskriminerar.
          </note>
          <note>
            Dessutom vill jag fråga: Kan vi förutsätta att även transfrågorna
            kommer att behandlas i den utredning som Mona Sahlin har aviserat?
          </note>
          <note type="speaker">
            Anf. 135 Statsrådet MONA SAHLIN (s):
          </note>
          <note>
            Herr talman! Ja, på ett eller annat sätt. Jag är i dag osäker
            på hur. Jag tror att den frågeställningen behöver tas upp när
            det gäller många av de delar som finns med i handlingsplanen.
            Det gäller både utredningen och en del andra frågeställningar
            om hur vi jobbar mot diskriminering på olika myndigheter. Men
            transfrågorna behöver få en annan roll i politiken mot diskriminering
            och homofobi. Jag ska be att få återkomma till hur direktiven
            till utredningen ska se ut och om det ska finnas med där, vilket
            jag tror är nödvändigt.
          </note>
          <note type="speaker">
            Anf. 136 SONJA FRANSSON (s):
          </note>
          <note>
            Herr talman! Jag vill också säga att det gläder mig mycket att
            vi nu tar upp den här frågorna. Nu kommer vi att utreda en generell
            diskrimineringslagstiftning. Det är faktiskt en beställning från
            riksdagen. Jag är en av dem som har jobbat hårt för att det ska
            bli av.
          </note>
          <note>
            Jag tycker att det handlar om precis det som Mona
          </note>
          <note>
            Sahlin har sagt - det handlar om mänskliga rättigheter. Det är
            bra att vi diskuterar det utifrån den nivån.
          </note>
          <note>
            Jag har en fråga som gäller funktionshindrade människor. Detta
            gäller ju även den gruppen, även om vi inte har diskuterat det
            så mycket här i dag. Det handlar om ett diskriminerande bemötande
            och om tillgänglighet på olika sätt. Jag undrar om man kommer
            att hålla det vidare begreppet när det gäller den fysiska diskrimineringen
            av funktionshindrade. Jag tänker på om man är rörelsehindrad och
            inte kan komma in på en restaurang eller en affär och inte har
            möjlighet att gå och handla därför att det finns en fysisk otillgänglighet.
            Kommer det också in i detta med diskrimineringslagstiftningen?
          </note>
          <note type="speaker">
            Anf. 137 Statsrådet MONA SAHLIN (s):
          </note>
          <note>
            Herr talman! Socialdepartementet har ganska nyligen gjort en
            handlingsplan som handlar om de funktionshindrades rättigheter.
            Jag kommer att fortsätta att hävda att i begreppet mångfald ingår
            också de funktionshindrade och deras problem och möjligheter i
            samhället. Det ska vara en naturlig del i mångfaldsarbetet.
          </note>
          <note>
            I den handlingsplan som vi pratar om nu, som tar sin avstamp
            - jag upprepar det igen - i rasism, homofobi osv., berörs inte
            specifikt de funktionshindrades situation, av samma skäl som jag
            tidigare har diskuterat med några frågeställare.
          </note>
          <note>
            Jag kan inte riktigt svara på frågan om handikappombudsmannen
            ska ingå i översynen. Men jag ser att det nickas ett ja. Det kommer
            att ingå i utredningen om alla olika diskrimineringslagar. Där
            kommer också funktionshindrade att ingå, så får vi se vad resultatet
            blir.
          </note>
          <note type="speaker">
            Anf. 138 SONJA FRANSSON (s):
          </note>
          <note>
            Fru talman! Jag har tidigare frågat statsrådet om det är så att
            det gäller de grupper som i dag innefattas när det gäller diskriminering
            i arbetslivet. Jag har fått ett ja på den frågan. Jag har inte
            heller hunnit läsa handlingsplanen. Men om det gör det innefattar
            det också de funktionshindrade. Det är möjligt att vi får se vad
            det kommer att innebära. Men tillgänglighet är också en diskrimineringsfråga
            när det gäller människor med funktionshinder.
          </note>
          <note type="speaker">
            Anf. 139 MAGDA AYOUB (kd):
          </note>
          <note>
            Herr talman! Jag får också tacka så mycket för redovisningen
            och för att vi har fått en handlingsplan.
          </note>
          <note>
            Jag vill lyfta fram en fråga inom arbetsmarknaden. Det gäller
            de personer som läser sfi och inte når nivån inom sfi. De nekas
            ofta att stå till arbetsmarknadens förfogande hos arbetsförmedlingarna.
          </note>
          <note>
            Tänker statsrådet ändra detta på något sätt så att även den som
            inte kommer upp till nivån, men som klarar sig på svenska och
            är en duglig person som kan jobba, kan skriva in sig som arbetssökande?
            Det känns väldigt diskriminerande att nekas den rätten.
          </note>
          <note type="speaker">
            Anf. 140 Statsrådet MONA SAHLIN (s):
          </note>
          <note>
            Herr talman! I integrationspolitiken kommer jag att både ta upp
            och sätta mig mer in i de frågeställningarna. Däremot finns inte
            den typen av frågeställningar med i handlingsplanen. Vi får återkomma
            till den frågan.
          </note>
          <note>
            Jag vill bara avsluta med att säga att jag tackar för det stöd
            och den uppbackning som finns i kammaren från många olika partier
            i kampen mot rasismen. Lika systematiska som rasisterna är att
            förtrycka människor med rasistiska, homofoba och främlingsfientliga
            inslag, lika systematiskt måste vårt försvar för demokratin vara.
          </note>
          <note>
            Tack så mycket.
          </note>
          <note>
            Överläggningen var härmed avslutad
          </note>
          <note>
            6 § Beslut om begäran om hänvisning av motion
          </note>
          <note>
            Motion
          </note>
          <note>
            Fastighetsskatten (m)
          </note>
          <note>
            Under överläggningen hade yrkats dels att kammaren skulle begära
            proposition på hänvisning av motionen till utskott (m), dels avslag
            på detta yrkande (s).
          </note>
          <note>
            Kammaren avslog yrkandet om begäran om proposition på hänvisning
            av motionen till utskott med acklamation.
          </note>
          <note>
            Motionen lades till handlingarna.
          </note>
          <note>
            7 § Beslut om utskottsbetänkanden som slutdebatterats den 7 februari
          </note>
          <note>
            KU13 Justitieombudsmännens ämbetsberättelse vid riksmötet 2000/01
          </note>
          <note>
            Kammaren biföll utskottets hemställan.
          </note>
          <note>
            UU6 Avtalet mellan Europeiska gemenskapen och dess medlemsstater
            å ena sidan och Schweiz å andra sidan. Ett avtal inom sju sektorer.
          </note>
          <note>
            Kammaren biföll utskottets hemställan.
          </note>
          <note>
            JuU9 Penningförfalskning m.m.
          </note>
          <note>
            Kammaren biföll utskottets hemställan.
          </note>
          <note>
            JuU10 Hemlig teleavlyssning, m.m.
          </note>
          <note>
            Kammaren biföll utskottets hemställan.
          </note>
          <note>
            LU9 Vissa associations- och avtalsrättsliga frågor
          </note>
          <note>
            Mom. 3 (könsfördelningen i företagens ledning)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            234 för utskottet
          </note>
          <note>
            52 för res. 1
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 66 m, 34 kd, 14 c, 14 fp
          </note>
          <note>
            För res. 1: 37 v, 15 mp
          </note>
          <note>
            Frånvarande: 25 s, 16 m, 6 v, 8 kd, 4 c, 3 fp, 1 mp
          </note>
          <note>
            Runar Patriksson (fp) anmälde att han avsett att rösta ja men
            markerats som frånvarande.
          </note>
          <note>
            Mom. 5 (jämkning av avtal mellan näringsidkare)
          </note>
          <note>
            1. utskottet
          </note>
          <note>
            2. res. 2 (kd, m, c, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            129 för res. 2
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 15 mp
          </note>
          <note>
            För res. 2: 66 m, 34 kd, 14 c, 15 fp
          </note>
          <note>
            Frånvarande: 25 s, 16 m, 6 v, 8 kd, 4 c, 2 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU10 Vissa utsöknings- och insolvensrättsliga frågor rörande
            fastigheter
          </note>
          <note>
            Kammaren biföll utskottets hemställan.
          </note>
          <note>
            LU11 Namnlagen
          </note>
          <note>
            Mom. 4 (retroaktiva namnbyten)
          </note>
          <note>
            1. utskottet
          </note>
          <note>
            2. res. (v)
          </note>
          <note>
            Votering:
          </note>
          <note>
            230 för utskottet
          </note>
          <note>
            53 för res.
          </note>
          <note>
            2 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 102 s, 66 m, 34 kd, 14 c, 14 fp
          </note>
          <note>
            För res.: 1 s, 37 v, 15 mp
          </note>
          <note>
            Avstod: 1 s, 1 fp
          </note>
          <note>
            Frånvarande: 27 s, 16 m, 6 v, 8 kd, 4 c, 2 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            8 § Beslut om utskottsbetänkande som slutdebatterats vid dagens
            sammanträde
          </note>
          <note>
            MJU8 Djurskydd
          </note>
          <note>
            Punkt 6 (Bättre förhållanden på storskaliga slakterier)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            241 för utskottet
          </note>
          <note>
            41 för res. 2
          </note>
          <note>
            2 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 103 s, 66 m, 9 v, 34 kd, 14 c, 15 fp
          </note>
          <note>
            För res. 2: 26 v, 15 mp
          </note>
          <note>
            Avstod: 2 v
          </note>
          <note>
            Frånvarande: 28 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 8 (Fortsatt djurtillsyn i kommunerna)
          </note>
          <note>
            1. utskottet
          </note>
          <note>
            2. res. 3 (mp, c)
          </note>
          <note>
            Votering:
          </note>
          <note>
            258 för utskottet
          </note>
          <note>
            29 för res. 3
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 66 m, 37 v, 34 kd, 15 fp
          </note>
          <note>
            För res. 3: 14 c, 15 mp
          </note>
          <note>
            Frånvarande: 25 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 9 (Konkurrensneutralitet mellan privatpraktiserande och
            statligt anställda veterinärer)
          </note>
          <note>
            1. utskottet
          </note>
          <note>
            2. res. 4 (kd, m, mp)
          </note>
          <note>
            Votering:
          </note>
          <note>
            157 för utskottet
          </note>
          <note>
            130 för res. 4
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 14 c
          </note>
          <note>
            För res. 4: 66 m, 34 kd, 15 fp, 15 mp
          </note>
          <note>
            Frånvarande: 25 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 10 (Förordnande av veterinär vid tävling med djur)
          </note>
          <note>
            1. utskottet
          </note>
          <note>
            2. res. 5 (kd, m, c, mp )
          </note>
          <note>
            Votering:
          </note>
          <note>
            143 för utskottet
          </note>
          <note>
            144 för res. 5
          </note>
          <note>
            62 frånvarande
          </note>
          <note>
            Kammaren biföll res. 5.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v
          </note>
          <note>
            För res. 5: 66 m, 34 kd, 14 c, 15 fp, 15 mp
          </note>
          <note>
            Frånvarande: 25 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 20 (Bättre förhållanden för cirkusdjur m.m.)
          </note>
          <note>
            1. utskottet
          </note>
          <note>
            2. res. 8 (mp)
          </note>
          <note>
            Votering:
          </note>
          <note>
            244 för utskottet
          </note>
          <note>
            34 för res. 8
          </note>
          <note>
            8 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 66 m, 10 v, 34 kd, 14 c, 15 fp
          </note>
          <note>
            För res. 8: 19 v, 15 mp
          </note>
          <note>
            Avstod: 8 v
          </note>
          <note>
            Frånvarande: 26 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 24 (Ersättningsreglerna i epizootilagen)
          </note>
          <note>
            1. utskottet
          </note>
          <note>
            2. res. 9 (c)
          </note>
          <note>
            Votering:
          </note>
          <note>
            271 för utskottet
          </note>
          <note>
            14 för res. 9
          </note>
          <note>
            2 avstod
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 66 m, 37 v, 32 kd, 15 fp, 15 mp
          </note>
          <note>
            För res. 9: 14 c
          </note>
          <note>
            Avstod: 2 kd
          </note>
          <note>
            Frånvarande: 25 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 30 (Undantag för djur från principen om varors fria rörlighet
            inom EU)
          </note>
          <note>
            1. utskottet
          </note>
          <note>
            2. res. 10 (v, mp)
          </note>
          <note>
            Votering:
          </note>
          <note>
            233 för utskottet
          </note>
          <note>
            53 för res. 10
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 66 m, 34 kd, 14 c, 15 fp
          </note>
          <note>
            För res. 10: 1 s, 37 v, 15 mp
          </note>
          <note>
            Frånvarande: 26 s, 16 m, 6 v, 8 kd, 4 c, 2 fp, 1 mp
          </note>
          <note>
            Punkt 31 (Avveckling av EU:s subventioner till transporter av
            levande djur)
          </note>
          <note>
            1. utskottet
          </note>
          <note>
            2. res. 11 (v, c, fp, mp )
          </note>
          <note>
            Votering:
          </note>
          <note>
            204 för utskottet
          </note>
          <note>
            81 för res. 11
          </note>
          <note>
            1 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 66 m, 33 kd
          </note>
          <note>
            För res. 11: 37 v, 14 c, 15 fp, 15 mp
          </note>
          <note>
            Avstod: 1 s
          </note>
          <note>
            Frånvarande: 25 s, 16 m, 6 v, 9 kd, 4 c, 2 fp, 1 mp
          </note>
          <note>
            Punkt 32 (Åtgärder inom EU för att slakt skall ske nära djurens
            uppväxtplatser)
          </note>
          <note>
            1. utskottet
          </note>
          <note>
            2. res. 12 (v, fp, mp, )
          </note>
          <note>
            Votering:
          </note>
          <note>
            217 för utskottet
          </note>
          <note>
            67 för res. 12
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 66 m, 32 kd, 14 c
          </note>
          <note>
            För res. 12: 37 v, 15 fp, 15 mp
          </note>
          <note>
            Avstod: 1 s
          </note>
          <note>
            Frånvarande: 25 s, 16 m, 6 v, 10 kd, 4 c, 2 fp, 1 mp
          </note>
          <note>
            Punkt 44 (Förbud mot export av levande djur)
          </note>
          <note>
            1. utskottet
          </note>
          <note>
            2. res. 13 (mp)
          </note>
          <note>
            Votering:
          </note>
          <note>
            269 för utskottet
          </note>
          <note>
            15 för res. 13
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 65 m, 36 v, 33 kd, 14 c, 15 fp
          </note>
          <note>
            För res. 13: 15 mp
          </note>
          <note>
            Avstod: 1 v
          </note>
          <note>
            Frånvarande: 25 s, 17 m, 6 v, 9 kd, 4 c, 2 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:65 Kemikaliestrategi för Giftfri miljö
          </note>
          <note>
            Skrivelse
          </note>
          <note>
            2001/01:59 En nationell handlingsplan mot rasism, främlingsfientlighet,
            homofobi och diskriminering
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 8 februari
          </note>
          <note>
            2000/01:239 av Hans Stenberg (s) till näringsminister
          </note>
          <note>
            Björn Rosengren
          </note>
          <note>
            Deltidsstämpling
          </note>
          <note>
            2000/01:240 av Yvonne Andersson (kd) till utbildningsminister
            Thomas Östros
          </note>
          <note>
            Avgifter från utländska studenter
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 13 februari.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 8 februari
          </note>
          <note>
            2000/01:645 av Margareta Cederfelt (m) till socialminister Lars
            Engqvist
          </note>
          <note>
            Ökning av sexuellt överförbara sjukdomar
          </note>
          <note>
            2000/01:646 av Cristina Husmark Pehrsson (m) till socialminister
            Lars Engqvist
          </note>
          <note>
            Ställföreträdarfrågan
          </note>
          <note>
            2000/01:647 av Inger Strömbom (kd) till statsrådet
          </note>
          <note>
            Lars-Erik Lövdén
          </note>
          <note>
            Studentbostäder i storstadsområdena
          </note>
          <note>
            2000/01:648 av Annelie Enochson (kd) till utrikesminister Anna
            Lindh
          </note>
          <note>
            Antisemitism i Litauen
          </note>
          <note>
            2000/01:649 av Annelie Enochson (kd) till utrikesminister Anna
            Lindh
          </note>
          <note>
            Utvärdering av svenskt bistånd till Litauen
          </note>
          <note>
            2000/01:650 av Barbro Hietala Nordlund (s) till justitieminister
            Thomas Bodström
          </note>
          <note>
            Narkotikapolitiken och ökningen av missbruk bland ungdomar
          </note>
          <note>
            2000/01:651 av Göte Jonsson (m) till justitieminister
          </note>
          <note>
            Thomas Bodström
          </note>
          <note>
            Polishelikopter
          </note>
          <note>
            2000/01:652 av Rosita Runegrund (kd) till miljöminister Kjell
            Larsson
          </note>
          <note>
            Nedskräpningen av våra kuster
          </note>
          <note>
            2000/01:653 av Ola Karlsson (m) till näringsminister
          </note>
          <note>
            Björn Rosengren
          </note>
          <note>
            Utövandet av statens ägande i Vattenfall
          </note>
          <note>
            2000/01:654 av Karin Falkmer (m) till näringsminister Björn Rosengren
          </note>
          <note>
            Resurser till konsekvensanalyser
          </note>
          <note>
            2000/01:655 av Karin Falkmer (m) till näringsminister Björn Rosengren
          </note>
          <note>
            OECD-granskning
          </note>
          <note>
            2000/01:656 av Owe Hellberg (v) till statsrådet Ulrica Messing
          </note>
          <note>
            Sambandet mellan regionalpolitik och boende
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 13 februari
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 7 februari
          </note>
          <note>
            2000/01:603 av Sonja Fransson (s) till utbildningsminister Thomas
            Östros
          </note>
          <note>
            Olämpliga polisstuderande
          </note>
          <note>
            den 8 februari
          </note>
          <note>
            2000/01:622 av Inger René (m) till statsrådet Britta
          </note>
          <note>
            Lejon
          </note>
          <note>
            Kommunala självstyret
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 13 februari.
          </note>
          <note>
            13 § Kammaren åtskildes kl. 16.14.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.54 och av förste vice talmannen därefter
            till sammanträdets slut.
          </note>
          <note>
            Innehållsförteckning
          </note>
        </div>
      </body>
    </text>
  </TEI>
</teiCorpus>
