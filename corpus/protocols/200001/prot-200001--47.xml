<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--47</head>
          <docDate when="2000-12-14">2000-12-14</docDate>
        </div>
      </front>
      <body>
        <div>
          <note>
            19.00 - 22.37
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 8 december.
          </note>
          <note>
            2 § Meddelande om skriftliga frågor och svar under juluppehållet
          </note>
          <note>
            Talmannen meddelade att ett meddelande om skriftliga frågor och
            svar under juluppehållet hade delats ut till kammarens ledamöter.
          </note>
          <note>
            3 § Hänvisning av ärenden till utskott och beslut om förlängd
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:32 till justitieutskottet
          </note>
          <note>
            Skrivelse
          </note>
          <note>
            2000/01:51 till justitieutskottet
          </note>
          <note>
            Kammaren biföll talmannens förslag att motionstiden för ovanstående
            proposition och skrivelse skulle förlängas till fredagen den 19
            januari 2001.
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 2000/01:FiU2-FiU5
          </note>
          <note>
            5 § Beslut om utskottsbetänkanden som slutdebatterats den 13
            december
          </note>
          <note>
            AU5 Ändringar i arbetslöshetsförsäkringen m.m.
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            303 för utskottet
          </note>
          <note>
            15 för res. 1
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 122 s, 77 m, 37 v, 37 kd, 15 fp, 15 mp
          </note>
          <note>
            För res. 1: 15 c
          </note>
          <note>
            Frånvarande: 9 s, 5 m, 6 v, 5 kd, 3 c, 2 fp, 1 mp
          </note>
          <note>
            Mom. 2 (införande av en allmän och obligatorisk arbetslöshetsförsäkring
            m.m.)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (kd)
          </note>
          <note>
            4. res. 4 (c)
          </note>
          <note>
            5. res. 5 (fp)
          </note>
          <note>
            Förberedande votering 1:
          </note>
          <note>
            15 för res. 4
          </note>
          <note>
            15 för res. 5
          </note>
          <note>
            290 avstod
          </note>
          <note>
            29 frånvarande
          </note>
          <note>
            Talmannen konstaterade att lika röstetal uppkommit.
          </note>
          <note>
            Utgången skulle avgöras genom lottning. Talmannen anmodade Tone
            Tingsgård (s) och Berit Adolfsson
          </note>
          <note>
            (m) att fungera som kontrollanter vid lottningen samt
          </note>
          <note>
            Johan Lönnroth (v) att förrätta lottningen.
          </note>
          <note>
            Den upptagna lottsedeln visade ett nej och kammaren hade således
            antagit res. 5.
          </note>
          <note>
            Förberedande votering 2:
          </note>
          <note>
            37 för res. 3
          </note>
          <note>
            15 för res. 5
          </note>
          <note>
            268 avstod
          </note>
          <note>
            29 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            76 för res. 2
          </note>
          <note>
            37 för res. 3
          </note>
          <note>
            207 avstod
          </note>
          <note>
            29 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            176 för utskottet
          </note>
          <note>
            76 för res. 2
          </note>
          <note>
            68 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 122 s, 1 m, 37 v, 16 mp
          </note>
          <note>
            För res. 2: 76 m
          </note>
          <note>
            Avstod: 1 s, 37 kd, 15 c, 15 fp
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 3 (uppföljning av handlingsplaner)
          </note>
          <note>
            1. utskottet
          </note>
          <note>
            2. res. 6 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 31 (utredning om företagares ersättningsrätt)
          </note>
          <note>
            1. utskottet
          </note>
          <note>
            2. res. 22 (c, m, kd, fp)
          </note>
          <note>
            Votering:
          </note>
          <note>
            177 för utskottet
          </note>
          <note>
            143 för res. 22
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 1 m, 37 v, 16 mp
          </note>
          <note>
            För res. 22: 76 m, 37 kd, 15 c, 15 fp
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            AU1 Utgiftsområdena 13 Arbetsmarknad och 14
          </note>
          <note>
            Arbetsliv
          </note>
          <note>
            Mom. 1 (allmän inriktning av politiken)
          </note>
          <note>
            1. utskottet
          </note>
          <note>
            2. res. 1 (c, m, kd, fp)
          </note>
          <note>
            Votering:
          </note>
          <note>
            176 för utskottet
          </note>
          <note>
            144 för res. 1
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 16 mp
          </note>
          <note>
            För res. 1: 77 m, 37 kd, 15 c, 15 fp
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 7 (arbetslinjens tillämpning för äldre)
          </note>
          <note>
            1. utskottet
          </note>
          <note>
            2. res. 6 (c, m, kd, fp)
          </note>
          <note>
            Votering:
          </note>
          <note>
            176 för utskottet
          </note>
          <note>
            144 för res. 6
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 16 mp
          </note>
          <note>
            För res. 6: 77 m, 37 kd, 15 c, 15 fp
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 9 (mål för politikområdet Arbetsmarknadspolitik)
          </note>
          <note>
            1. utskottet
          </note>
          <note>
            2. res. 7 (m)
          </note>
          <note>
            Votering:
          </note>
          <note>
            243 för utskottet
          </note>
          <note>
            77 för res. 7
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 37 kd, 15 c, 15 fp, 16 mp
          </note>
          <note>
            För res. 7: 77 m
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 14 (förenklingar av programstrukturen)
          </note>
          <note>
            1. utskottet
          </note>
          <note>
            2. res. 10 (c, kd, fp)
          </note>
          <note>
            Votering:
          </note>
          <note>
            176 för utskottet
          </note>
          <note>
            67 för res. 10
          </note>
          <note>
            77 avstod
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 16 mp
          </note>
          <note>
            För res. 10: 37 kd, 15 c, 15 fp
          </note>
          <note>
            Avstod: 77 m
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 21 (utvärdering av arbetspraktik och aktivitetsgaranti)
          </note>
          <note>
            1. utskottet
          </note>
          <note>
            2. res. 15 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 36 (lärlingsutbildning)
          </note>
          <note>
            1. utskottet
          </note>
          <note>
            2. res. 22 (kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 47 (Samhalls målgrupper m.m.)
          </note>
          <note>
            1. utskottet
          </note>
          <note>
            2. res. 24 (c, m, kd)
          </note>
          <note>
            Votering:
          </note>
          <note>
            191 för utskottet
          </note>
          <note>
            129 för res. 24
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 15 fp, 16 mp
          </note>
          <note>
            För res. 24: 77 m, 37 kd, 15 c
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 48 (Samhalls regionala ansvar)
          </note>
          <note>
            1. utskottet
          </note>
          <note>
            2. res. 25 (v)
          </note>
          <note>
            Votering:
          </note>
          <note>
            284 för utskottet
          </note>
          <note>
            36 för res. 25
          </note>
          <note>
            29 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 77 m, 1 v, 37 kd, 15 c, 15 fp, 16
          </note>
          <note>
            mp
          </note>
          <note>
            För res. 25: 36 v
          </note>
          <note>
            Frånvarande: 8 s, 5 m, 6 v, 5 kd, 3 c, 2 fp
          </note>
          <note>
            Mom. 55 (anslag på utgiftsområde 13 för 2001)
          </note>
          <note>
            1. utskottet
          </note>
          <note>
            2. res. 29 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 58 (anslag på utgiftsområde 14 för 2001)
          </note>
          <note>
            1. utskottet
          </note>
          <note>
            2. res. 32 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            6 § Sänkt mervärdesskatt på tillträde till djurparker, m.m.
          </note>
          <note>
            Föredrogs skatteutskottets betänkande 2000/01:SkU7
          </note>
          <note>
            Sänkt mervärdesskatt på tillträde till djurparker, m.m.
          </note>
          <note>
            (prop. 2000/01:23 och prop. 2000/01:1 delvis).
          </note>
          <note type="speaker">
            Anf. 1 BIRGER SCHLAUG (mp):
          </note>
          <note>
            Fru talman! Ni som sitter på läktaren och ni andra här nere!
            Den fråga vi ska diskutera nu handlar om sänkt mervärdesskatt
            för djurparker. Regeringen föreslår att momsen sänks från 25 %
            till 6 %. Detta är en väldigt intressant fråga på många vis.
          </note>
          <note>
            Om det här betänkandet och den här propositionen hade utformats
            rätt hade det kunnat innebära en utmaning för djurparkerna att
            arbeta mer med artbevarande verksamhet och en rimligare situation
            för de enskilda djuren. Miljöpartiet har i ett antal motioner
            under många år krävt att detta ska stimuleras. Vi har t.ex. krävt
            stöd för Nordens Ark och liknande djurparker.
          </note>
          <note>
            Det skäl som vi kan se för att sänka momsen för djurparker är
            att det ska stimulera djurparkerna att ta ett större etiskt ansvar.
            De ska satsa mer på olika projekt som stärker djurens rätt och
            olika arters överlevnad. Om djurparkerna klarar detta mål är det
            helt okej, men klarar man det inte bör momsen återgå till den
            nuvarande momssatsen. Jag yrkar bifall till reservation 1.
          </note>
          <note>
            Tyvärr har regeringen inte förstått att frågan i grunden är en
            djurrättsfråga. Bland remissinstanserna återfinns olika skattemyndigheter,
            företagarorganisationer, kommunförbund och djurparksintressen.
          </note>
          <note>
            T.o.m. Svenska Nöjesparkers Förening har tillfrågats, men inte
            djurrättsorganisationerna. Det här visar att regeringen valt att
            behandla frågan enbart ur ett skatte- och näringsperspektiv. Därmed
            har man skapat en onödig konflikt.
          </note>
          <note>
            Det är inte på något sätt givet att djurparker bidrar till att
            öka respekten för djur. Det finns tvärtom skrämmande exempel på
            motsatsen. Tankarna går ofta tillbaka till den tiden när vi åkte
            runt och visade upp konstiga människor i olika sammanhang som
            andra, icke konstiga, människor fick betala för att se.
          </note>
          <note>
            Förhållandena i djurparker, på cirkus osv. har vissa likheter
            med den gamla tidens förakt för annorlunda människor.
          </note>
          <note>
            I den andra vågskålen när det gäller djurparker ligger förhoppningen
            att intresset för djur kan väckas så att människor kanske kan
            lära sig att se djur som individer, vilket kan leda till ett större
            ifrågasättande av t.ex. djurfabriker, djurtransporter och mer
            eller mindre vidriga djurförsök. Hur som helst måste man i grunden
            ha klart för sig att djurparker inte är någon naturlig miljö för
            de djur som hålls i fångenskap. Om det ska accepteras måste kraven
            vara hårda. Målet måste vara att stärka djurs ställning och medlen
            måste underkastas djurens behov snarare än företagens vinstbehov.
          </note>
          <note>
            Även om de flesta djurparker i Sverige på många sätt är bättre
            än i många andra länder och dessutom under de senaste åren blivit
            aningen mer anpassade efter djurens behov, ser inte vi någon anledning
            att sänka momsen för att stimulera en ökad kommersiell tillväxt
            av djurparkerna. Risken för detta ökar i takt med att vinstintressen
            och kommersialism alltmer dominerar samhället.
          </note>
          <note>
            Miljöpartiet anser därför att det är viktigt att riksdagen följer
            den här utvecklingen. Om momssänkningen kommer att innebära att
            satsningar på projekt för att skydda utrotningshotade arter utvecklas
            på att aktivt och positivt sätt, vilket även branschen använder
            som argument för en momssänkning, finns anledning att se positivt
            på den här reformen. Likaså om mer pengar används till att förbättra
            djurmiljöer, tillgången till veterinärer etc.
          </note>
          <note>
            Men om reformen å andra sidan innebär att kommersialismen ökar
            eller om utvecklingen står stilla när det gäller djurmiljöer och
            artskyddande projekt, finns det ingen anledning att låta momsreformen
            överleva.
          </note>
          <note>
            Riksdagen bör därför kräva att regeringen utvärderar reformen
            utifrån dessa aspekter samt att en första redovisning till riksdagen
            ska ske om senast tre år.
          </note>
          <note>
            Det är alltså upp till djurparkerna att anta utmaningen, och
            vi vet att flera av de seriösa djurparkerna faktiskt vill anta
            den utmaningen samtidigt som de icke-seriösa är rädda för den.
            De som är seriösa har ingenting att förlora på att vi röstar på
            den här reservationen. De som inte är seriösa är rädda för att
            Miljöpartiets krav ska gå igenom.
          </note>
          <note>
            Jag yrkar bifall till reservation 1.
          </note>
          <note type="speaker">
            Anf. 2 LENA SANDLIN-HEDMAN (s):
          </note>
          <note>
            Fru talman! I våras begärde ett enigt utskott att regeringen
            skulle återkomma till riksdagen med ett förslag om att momsen
            på entréavgifter till djurparker skulle sänkas från 25 % till
            6 %.
          </note>
          <note>
            Anledningen till att utskottet förordade en sänkning var bl.a.
            att vi inte tyckte att det var rimligt att mervärdesskatten för
            djurparker var högre än den som gäller för museer. Vi tyckte att
            det var lite märkligt att det var 6 % moms på entréavgiften för
            att titta på uppstoppade djur eller djurskelett på ett museum
            medan det var 25 % för att se levande djur i en djurpark.
          </note>
          <note>
            Riksdagen har tidigare uttryckt att den reducerade momssats som
            EG-driektiven tillåter ska förbehållas verksamhet som tydligt
            utgör en del av kulturområdet. Utskottet gjorde bedömningen att
            djurparkernas verksamhet uppfyllde det här kravet. Seriösa djurparker
            har ett högt kulturvärde. De har t.ex. en stor betydelse för bevarandet
            av utrotningshotade djurarter.
          </note>
          <note>
            Regeringen har nu återkommit till riksdagen med förslag om en
            sänkning av momssatsen.
          </note>
          <note>
            Trots att ett enigt utskott begärde det här av regeringen har
            en motion väckts i frågan. Miljöpartiet kräver en utvärdering
            av den sänkta mervärdesskatten. Om sänkningen inte leder till
            en utveckling mot förbättrad djurmiljö, ökade satsningar på projekt
            för att skydda utrotningshotade arter och en ökad tillgång till
            veterinärer menar Miljöparitet att mervärdesskatten bör återgå
            till den generella nivån.
          </note>
          <note>
            Fru talman! Miljöpartiet tar på ett hedersamt vis upp djurens
            rätt i motionen. Trots detta yrkar vi i majoriteten avslag på
            yrkandet om en utvärdering. Vi menar att djurens rätt ska tas
            upp i andra sammanhang och hanteras av det utskott som har speciell
            kompetens på området, nämligen miljö- och jordbruksutskottet.
          </note>
          <note>
            Jag vill ändå rent allmänt kommentera något runt det här eftersom
            djurrättsliga frågor är väldigt viktiga.
          </note>
          <note>
            Djurparker har ju funnits länge i vårt land. De är kära utflyktsmål
            för både barn och vuxna. Där kan vi se levande djur som vi annars
            bara kunde stifta bekantskap med via TV. Det är viktigt att barn
            får en god relation till både djur och natur. För att fördjupa
            barnens känsla och respekt för djur har djurparkerna en viktig
            roll.
          </note>
          <note>
            Djurparkernas roll har förändrats ganska mycket på senare tid.
            Från att enbart ha haft som syfte att visa upp djur har djurparkerna
            nu även en betydelsefull uppgift för att sprida kunskap om djur
            och deras miljö.
          </note>
          <note>
            Djurparkerna deltar också i nationella och internationella forskningsprojekt
            för bevarande av utrotningshotade arter. Det finns i dag djurarter
            som skulle ha varit helt utdöda om inte djurparkerna hade tagit
            sitt ansvar och ingripit för att rädda arten. Det finns också
            ett nytt EG-direktiv som betonar djurparkernas roll i det här
            avseendet.
          </note>
          <note>
            I takt med en ökad förståelse för djurs behov ökar också kraven
            på hur djurparkernas djur ska hållas och skötas. Många djurparker
            arbetar redan med att förbättra villkoren för sina djur. Inte
            minst allmänhetens intresse, önskemål och krav har betydelse när
            djurparkerna förändras.
          </note>
          <note>
            Fru talman! I djurskyddslagen finns bestämmelser om hur djur
            ska behandlas. De bestämmelserna gäller naturligtvis även djurparkerna.
            Varje djurpark ska godkännas av Statens jordbruksverk. Och det
            borgar ju för att djurparkerna är bra ur djurskyddssynpunkt när
            de startar. Därefter är det centrala att det finns en bra och
            fungerande tillsyn. Det är den som ska utvärdera att djurskyddslagen
            följs. Dessutom pågår just nu ett arbete inom Jordbruksdepartementet
            för att modernisera Jordbruksverkets föreskrifter för hållande
            av djur i djurparker.
          </note>
          <note>
            Birger Schlaug tar också upp cirkusdjuren i Miljöpartiets motion.
            Cirkus är ju en gammal kulturtradition som för många av oss är
            förknippad med glädje, spänning och underhållning av hög klass.
            Inslag av djurdressyr är ofta mycket uppskattade.
          </note>
          <note>
            Cirkusdjur är djur som arbetar och reser mycket.
          </note>
          <note>
            Det finns cirkusar som byter föreställningsort var och varannan
            dag, och cirkusen rör sig över stora delar av landet varje säsong.
            Det gör att hållningen av cirkusdjur blir speciell och att de
            här djuren utsätts för särskilda påfrestningar. Men hur cirkusdjur
            ska hållas och skötas har hittills varit ett i det närmaste oreglerat
            område. Det är ju faktiskt viktigt att värna de här djuren genom
            bra djurskyddsbestämmelser.
          </note>
          <note>
            För att stärka skyddet för cirkusdjur har jordbruksministern
            haft en arbetsgrupp mellan svenska myndigheter och flera av landets
            cirkusdirektörer. De sistnämnda har i hög grad bidragit med aktivt
            arbete och konstruktiva förslag för att arbeta fram föreskrifter
            för hur cirkusdjur ska hållas och skötas. Det är glädjande att
            behovet av bra djurskyddsregler för cirkusdjur i allra högsta
            grad stöds av cirkusarna själva. Det här är första gången i Sveriges
            historia som sådana här föreskrifter tas fram. Förslaget har redan
            remissbehandlats, så föreskrifterna är inte långt borta nu.
          </note>
          <note>
            Fru talman! Djurskyddslagens portalparagraf att djur ska behandlas
            väl och skyddas mot onödigt lidande och sjukdom gäller alla husdjur
            och djur i fångenskap utom försöksdjuren. Den gäller alltså även
            för cirkusdjur. Tyvärr är djurskyddslagens 4 §, som handlar om
            att djur ska hållas i en god djurmiljö och på ett sådant sätt
            att det främjar deras hälsa och ger dem möjlighet att bete sig
            naturligt, begränsad till livsmedels- och pälsproducerande djur.
            Det här är något som ansvarig minister, Margareta Winberg, jobbar
            med, och hon kommer att försöka förändra det här i nästa djurskyddsproposition.
          </note>
          <note>
            Vi socialdemokrater står för en förändring i synen på djur. Den
            tid då vi utan hänsyn kunde göra våld på djur och natur är förbi.
            I dag har vi en insikt om att djur är individer med förmåga att
            känna olika känslor
          </note>
          <note>
            - om det så gäller smärta, leda eller glädje. Detta för naturligtvis
            med sig ett ansvar för oss människor eftersom det är vi som ofta
            definierar vad djur får uppleva eller inte. Det är ett ansvar
            som vi måste ta på mycket stort allvar. Vi står inför en ny tid
            i synen på djur. Vi behöver nya glasögon. Med dem upptäcker vi
            plötsligt flera grova felaktigheter i vår behandling av djuren.
            Vi kan inte skoningslöst exploatera dem för våra egna ekonomiska
            intressen. Men de nya glasögonen ser vi också djurens behov. Bara
            vi människor kan ta ansvar för att djuren får leva ut sina behov
            och agera naturligt. Konsekvensen blir att vi i dag t.ex. förbjuder
            djurhållning som vi traditionellt tagit för given.
          </note>
          <note>
            Fru talman! Det här blev ganska mycket om vad vi nu gör för att
            skapa en bättre situation för djuren.
          </note>
          <note>
            Jag vill, eftersom Birger Schlaug aktualiserat frågan i samband
            med ett skattebetänkande, ändå visa på att regeringen aktivt jobbar
            med de här frågorna. Men jag menar bestämt att det här inte är
            ett ärende för skatteutskottet. De som har speciell kompetens
            på området, nämligen miljö- och jordbruksutskottet, är de som
            även i fortsättningen ska hantera de här frågorna.
          </note>
          <note>
            Med detta, fru talman, yrkar jag bifall till hemställan i betänkandet
            i dess helhet och avslag på motionen.
          </note>
          <note type="speaker">
            Anf. 3 BIRGER SCHLAUG (mp) replik:
          </note>
          <note>
            Fru talman! Det var ju ett vackert anförande som
          </note>
          <note>
            Lena Sandlin-Hedman höll, om nya glasögon och sådant.
          </note>
          <note>
            Men sedan återkom hon till att vi i skatteutskottet bara ska
            se skattetekniskt på de här frågorna, och då faller ju liksom
            alltihop.
          </note>
          <note>
            Hela propositionen, hela betänkandet andas enbart näringsliv.
            Det finns inte ett ord om djurrätt. Om regeringen hade haft minsta
            lilla förståelse för de här frågorna hade man låtit djurrättsorganisationerna
            vara en remissinstans.
          </note>
          <note>
            Jag förstår inte hur socialdemokraternas företrädare efter alla
            de vackra ord som varit kan säga nej till den här reservationen.
            Den innebär ju bara att vi ska ha en rejäl utvärdering och se
            vart det här leder - se om det leder i den riktning som jag och
            tydligen också Lena Sandlin-Hedman vill eller inte. Det är det
            som det handlar om.
          </note>
          <note>
            När det gäller cirkusar var det ju vackert sagt.
          </note>
          <note>
            Men uppriktigt sagt, vad är det för naturligt beteende att vara
            elefant, stå fastkedjad mer än halva året och åka land och rike
            runt? Är det kultur? Tycker Lena
          </note>
          <note>
            Sandlin-Hedman att det är kultur, och i sådana fall vad för kultur?
            Varför ska den sortens kultur stimuleras? Jag förstår uppriktigt
            sagt inte det.
          </note>
          <note>
            Uppstoppade djur får man se för låg moms. Neddrogade apor får
            man se för annan lika låg moms.
          </note>
          <note>
            Frågan är om inte uppstoppade djur har det bättre än neddrogade
            apor.
          </note>
          <note type="speaker">
            Anf. 4 LENA SANDLIN-HEDMAN (s) replik:
          </note>
          <note>
            Fru talman! Först vill jag tacka Birger Schlaug för att han tycker
            att jag håller ett vackert anförande.
          </note>
          <note>
            Precis som jag sade i mitt anförande gör regeringen och det socialdemokratiska
            partiet just nu väldigt mycket på det djurrättsliga området. Vi
            har tagit på oss de nya glasögonen. Vi ser djur som individer
            i dag, och det gör att det pågår mycket arbete bl.a. på departementen.
          </note>
          <note>
            När det gäller frågan om en mervärdesskattesänkning, menar jag
            att vi i skatteutskottet genomför den tekniska behandlingen av
            det, sedan kommer det naturligtvis, precis som brukligt är när
            man gör sådana förändringar, att löpande utvärderas från Regeringskansliets
            sida. Det behöver vi inte uttala någon särskild mening om från
            riksdagen.
          </note>
          <note>
            När det gäller de djurrättsliga frågorna, menar jag att det är
            de som har en specifik kompetens på det området, som miljö- och
            jordbruksutskottet har och som miljö- och jordbruksministrarna
            har, som ska arbeta med de frågorna. Det gör de i allra högsta
            grad i dag.
          </note>
          <note type="speaker">
            Anf. 5 BIRGER SCHLAUG (mp) replik:
          </note>
          <note>
            Fru talman! Lena Sandlin-Hedman säger att det är andra som ska
            utvärdera. Jag säger inte att det är vi i skatteutskottet som
            ska utvärdera en gång i tiden. Det är inte det motionen och reservationen
            handlar om, utan det är att man ska utvärdera ur ett djurrättsligt
            perspektiv. En sådan utvärdering kommer inte regeringen att göra.
            Man kommer att utvärdera ur ett skattetekniskt perspektiv eftersom
            hela propositionen handlar om skatteteknik, inte om djurrätt.
            Det var det jag ville tillföra.
          </note>
          <note>
            Allt bra som Lena Sandlin-Hedman säger stämmer inte överens med
            att hon sedan yrkar avslag på reservationen.
          </note>
          <note>
            Jag vill att det ska utvärderas ur djurrättslig synpunkt - att
            man ska ha de nya glasögonen på sig.
          </note>
          <note>
            Om man säger att man tar tillbaka momssänkningen om inget positivt
            händer, är det en utmaning.
          </note>
          <note>
            De seriösa djurparksägarna har inget emot det. De ser det tvärtom
            som positivt så att de kan sätta tryck på andra djurparksägare,
            t.ex. Ölands djurpark. Det är väldigt positivt. Det är ingen som
            har något emot det, mer än de som är oseriösa - och uppenbarligen
            också riksdagens majoritet.
          </note>
          <note type="speaker">
            Anf. 6 LENA SANDLIN-HEDMAN (s) replik:
          </note>
          <note>
            Fru talman! Om det är så att vi har oseriösa djurparker i vårt
            land måste det naturligtvis hanteras med den lagstiftning och
            de förordningar vi har. Den löpande uppföljning som genomförs
            av Statens jordbruksverk efter det att man har blivit godkänd
            som djurpark måste i sådana fall ta vara på den kompetens man
            har och ta itu med de djurparker som inte sköter sig.
          </note>
          <note>
            Jag menar att det görs oerhört mycket på det djurrättsliga området
            just nu. Ett exempel är det jag tog upp, nämligen att man för
            första gången i svensk historia tar fram föreskrifter för hur
            cirkusdjur ska hållas.
          </note>
          <note>
            Det händer otroligt mycket, och jordbruksministern arbetar seriöst
            med de här frågorna. Jag ser ingen anledning att yrka bifall till
            Miljöpartiets motion, utan jag står fast vid ett bifallsyrkande
            till vårt betänkande.
          </note>
          <note type="speaker">
            Anf. 7 LARS ÅNGSTRÖM (mp):
          </note>
          <note>
            Fru talman, ärade ledamöter i kammaren, protokollsläsare! Vi
            vet alla att ekonomiska styrinstrument kan vara ett effektivt
            verktyg för att påverka utvecklingen inom olika områden. Vi diskuterar
            t.ex. höjd koldioxidskatt som ett instrument för att minska växthuseffekten.
            Det är ett område som hanteras inom miljö- och jordbruksutskottet,
            men där skattelagstiftningen är ett instrument för att nå miljömål.
          </note>
          <note>
            En annan diskussion som pågår i samhället är ju huruvida gåvor
            till ideella organisationer som arbetar med t.ex. biståndsverksamhet
            ska bli avdragsgilla under förutsättning att organisationerna
            har 90-
          </note>
          <note>
            konton. Det är ett ekonomiskt styrmedel för att få seriösa organisationer,
            där merparten av gåvorna går till en bra verksamhet, att överleva,
            och få bort dem som är oseriösa och använder gåvorna till egen
            vinst och profit från marknaden.
          </note>
          <note>
            Det är ett annat exempel på ett ekonomiskt styrinstrument för
            att nå ett politiskt mål.
          </note>
          <note>
            Nu handlar det om huruvida momsen ska sänkas på djurparker. Vi
            vet att den momssänkningen kan leda till förbättrad miljö för
            djuren och en artbevarande verksamhet - och det är ett bra politiskt
            mål. Men vi vet också att oseriösa djurparker kan använda mossänkningen
            till ren vinst som stoppas i fickan.
          </note>
          <note>
            Eftersom vi inte vet vad förslaget om en momssänkning leder till
            är det självklart att man måste utvärdera resultatet inom ett
            antal år så att man ser hur det blev. Blev det så att vi med ekonomiska
            styrinstrument skapade en bättre verksamhet eller inte?
          </note>
          <note>
            För mig, och förmodligen de flesta som lyssnar på den här debatten,
            måste det te sig fullständigt obegripligt att man inte skulle
            våga utvärdera konsekvenserna av ett politiskt förslag. Det framstår
            som högst oseriöst.
          </note>
          <note>
            Därför måste kammaren bifalla reservationen. Det finns inget
            att förlora på att bifalla reservationen, utan då har vi tvärtom
            möjlighet att följa upp resultatet av de politiska beslut som
            vi fattar här i kammaren, och se om de leder till önskade åtgärder
            eller inte.
          </note>
          <note>
            Det argument som vi hörde mot en utvärdering var att det här
            är frågor som hamnar på miljö- och jordbruksutskottet. Det blir
            ett moment 22-
          </note>
          <note>
            resonemang. I miljö- och jordbruksutskottet kan man ju inte besluta
            om skattesänkningar eller ta tillbaka skattesänkningar.
          </note>
          <note>
            Vi måste ha förmågan att se de här frågorna i ett helhetsperspektiv.
            Det är ett ansvarstagande som man måste kunna kräva av riksdagens
            ledamöter.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            7 § Skattereduktion för utgifter för vissa anslutningar för data-
            och telekommunikationer
          </note>
          <note>
            Föredrogs skatteutskottets betänkande 2000/01:SkU8
          </note>
          <note>
            Skattereduktion för utgifter för vissa anslutningar för data-
            och telekommunikationer (prop.
          </note>
          <note>
            2000/01:24).
          </note>
          <note type="speaker">
            Anf. 8 CARL ERIK HEDLUND (m):
          </note>
          <note>
            Fru talman! I proposition 2000/01:24 föreslår regeringen skattereduktion
            för utgifter för vissa anslutningar för tele- och datakommunikation.
          </note>
          <note>
            Alla som suttit uppkopplade med ett långsamt modem och en inte
            alltför snabb processor vet hur irriterande det kan vara att sitta
            och vänta på text och bilder. Men, fru talman, det finns många
            ting som man kan vara irriterad på utan att man för den sakens
            skull ska kunna ropa på statliga subventioner.
          </note>
          <note>
            Snabba uppkopplingar är förvisso viktigt och bidrar till en positiv
            utveckling i samhället. Företag som anser att de har behov av
            snabba förbindelser har också i stor utsträckning redan skaffat
            sig bredbandsanslutningar, eller är i färd med att göra det inom
            en snar framtid. Kostnaderna för dessa uppkopplingar är givetvis
            avdragsgilla i rörelsen, och därför finns det inget behov av subventioner.
          </note>
          <note>
            De privatpersoner som känner behov av snabbare uppkopplingar
            har ett stort och växande utbud att välja på. Dessutom går den
            tekniska utvecklingen mycket snabbt på detta område, så utbudet
            förväntas öka ytterligare.
          </note>
          <note>
            Bredband är inte bara viktigt för företag och privatpersoner
            som vill kunna kommunicera snabbare.
          </note>
          <note>
            Det är också, precis som det sägs i propositionen, viktigt för
            att man med god teknisk kvalitet ska kunna ladda ned multimediaprodukter.
          </note>
          <note>
            Multimedia, vad är det? Det är framför allt spel, musik och videoinspelningar.
          </note>
          <note>
            Fru talman! Det är svårt att se dessa som så viktiga för staten
            att man ska subventionera inkopplingar av bredband. De hör snarast
            till det privata nöjeskontot. En bredbandsanslutning ska konkurrera
            med inköp av DVD-spelare, DAB-radio, digital-TV
          </note>
          <note>
            m.m.
          </note>
          <note>
            På marknaden finns redan ett stort antal aktörer som med varierande
            tekniker erbjuder kunder bredband med olika hastigheter. Enligt
            olika tidningsuppgifter är intresset från allmänheten hittills
            ganska så svalt.
          </note>
          <note>
            I flerfamiljshus erbjuds bredbandsanslutningar för mellan 700
            kr och 2 000 kr. Månadsavgifterna ligger runt 200 kr i genomsnitt.
          </note>
          <note>
            För att spegla hur man kan göra i ren glesbygd är
          </note>
          <note>
            Härjedalen ett bra exempel.
          </note>
          <note>
            I Härjedalens kommun erbjuder det privata bolaget Herje Net,
            med ett indirekt kommunalt ägande, bredband från 2 megabyte och
            uppåt till alla som bor permanent eller tillfälligt i kommunen.
          </note>
          <note>
            I augusti 1999 gjorde man en marknadsundersökning för att ta
            reda på vilka behov kommuninvånarna hade och vad de var beredda
            att betala. På basis av det drog man upp sina planer.
          </note>
          <note>
            I Härjedalen utnyttjar man Telias fibernät och dessutom har man
            investerat i nya radiolänkar när man inte kan utnyttja Telias
            stomnät. Så skapas marknadsmässiga lösningar i glesbygd. Befolkningstätheten
            i Härjedalen är under 1 invånare per kvadratkilometer.
          </note>
          <note>
            Fru talman! Det finns fler orsaker till att vara skeptisk till
            nya subventioner. En subvention riskerar att upprätthålla en högre
            prisnivå än vad som annars hade varit troligt. Konkurrensverket
            har också framhållit att marknaden är bäst lämpad att svara för
            utbudet. Med ett bra tjänsteinnehåll kommer etableringen av bredbandsanslutningar
            att växa fram i tillräckligt snabb takt. Teknik och ekonomi utvecklas
            bäst utan snedvridande subventioner.
          </note>
          <note>
            Sverige är ett högskattesamhälle. Det innebär att politiker bestämmer
            över hur en mycket stor del av människors resurser ska användas.
            Utrymmet för den enskilde medborgarens egna beslut är mindre än
            i de flesta andra länder. Utrymmet för den enskilde medborgaren
            måste vidgas. Jag anser att vi snarast ska sänka skatterna, vilket
            bl.a. kan ske genom en prioritering bland statens verksamheter.
          </note>
          <note>
            Varje medborgare vet att grunden till en bra ekonomi, både för
            familjen och för stat och kommun, innebär att man måste välja
            bort en del av sina utgifter. Det ska vi politiker också göra.
            En satsning av det slag som föreslås i propositionen kan inte
            anses höra hemma i den statliga verksamheten utan bör vara förbehållen
            den konkurrensutsatta sektorn.
          </note>
          <note>
            Fru talman! Den här typen av riktade skattesubventioner ökar
            inte människors självbestämmande.
          </note>
          <note>
            Skattesänkningen gäller bara den som köper snabbare anslutningshastighet
            till sin dator för pengarna. Alltså inte nog med att statsmakten
            bestämmer över de pengar som den tar från medborgaren, utan det
            är också så att bara den medborgare som enligt regeringen uppger
            ett vällovligt syfte får på nåder tillbaka en del av sina pengar.
            En sådan politik går det inte att motivera, utan detta är ytterligare
            ett steg mot att förvandla medborgarna till klienter till stat
            och kommun. Nu är det föreslagna stödet i sig självt ingen stor
            ekonomisk fråga. Regeringen har ju också problem med att försöka
            beräkna kostnaden.
          </note>
          <note>
            Fru talman! Det är å andra sidan inte den enda frågan i sitt
            slag. Genom att konsekvent ta bort och motsätta sig den här typen
            av riktade stöd, undantag och bidrag, kan man på sikt sänka skatterna
            generellt, alternativt öka utrymmet för att ta hand om andra snedvridningar
            i samhället som denna kammare har avstått från att göra. Jag tänker
            då på änkepensioner, på ersättning för assistenter till handikappade
            osv.
          </note>
          <note>
            Där har det från majoritetens sida motiverats med att det inte
            funnits tillräckligt med medel. Men många bäckar gör stor å. Motsätter
            vi oss en sådan här sak ökar ju möjligheterna till bibehållet
            skattetryck.
          </note>
          <note>
            Om det skulle visa sig att hushåll i vissa delar av landet efter
            en tid inte kan få tillgång till ny IT-
          </note>
          <note>
            infrastruktur på rimliga ekonomiska villkor får vi väl överväga
            lämpliga åtgärder. Därför, fru talman, bör det ankomma på regeringen
            att följa utvecklingen på det här området.
          </note>
          <note>
            Företag är, som sagt, själva kapabla att utvärdera behovet av
            och kostnaden för bredband. Det finns, som jag tidigare sagt,
            ingen anledning att skattesubventionera företagssektorn.
          </note>
          <note>
            Fru talman! Mot bakgrund av vad jag här har anfört yrkar jag
            bifall till reservation nr 1.
          </note>
          <note type="speaker">
            Anf. 9 HELENA HÖIJ (kd):
          </note>
          <note>
            Fru talman! Utbyggnaden av IT-infrastrukturen är en av flera
            viktiga frågor för en positiv utveckling av vår ekonomi och därmed
            också vår välfärd. Utbyggnaden bör enligt kristdemokraterna i
            första hand ske i marknadens regi men staten har ett övergripande
            ansvar för att IT-infrastruktur med hög överföringskapacitet finns
            tillgänglig i hela landet. Vad detta innebär för staten och hur
            det ska göras är inte självklart. Den skattereduktion för kostnader
            för anslutning till olika fastigheter som föreslås i detta betänkande
            kan förhoppningsvis bidra till att den s.k.
          </note>
          <note>
            digitala klyftan minskas mellan storstad och glesbygd samt mellan
            hög- och låginkomsttagare.
          </note>
          <note>
            Förslaget i detta betänkande kan dock i flera avseenden förbättras
            genom ett bifall till kristdemokraternas reservation nr 2, som
            jag här, fru talman, vill yrka bifall till. I resten av mitt anförande
            kommer jag att kort redogöra för de förbättringar som vi anser
            bör göras vad gäller föreliggande beslutsförslag.
          </note>
          <note>
            Regeringen föreslår i propositionen att företag ska både få göra
            avdrag i inkomsttaxeringen och få skattereduktion för en och samma
            investering. Utskottet föreslår i stället att den skattereduktion
            som utgår för att finansiera utgifter i näringsverksamhet ska
            behandlas som ett näringsbidrag för att undvika dubbelkompensation.
            Det här är visserligen ett steg i rätt riktning men kristdemokraterna
            ifrågasätter starkt om näringslivet är betjänt av nya företagsstöd
            och om de små företagen verkligen efterfrågar fler specialregler
            att hålla reda på.
          </note>
          <note>
            Eftersom det redan finns en möjlighet till avdrag för kostnader
            för bredbandsanslutning i näringsverksamhet kommer det begränsade
            ekonomiska stöd som utskottets förslag i praktiken medför inte
            heller att ha någon avgörande betydelse för investeringsbesluten
            i företag där bredbandsanslutning är nödvändig för företagens
            konkurrenskraft.
          </note>
          <note>
            Fru talman! Vi kristdemokrater anser därför inte att företag
            ska omfattas av den här möjligheten till skattereduktion för s.k.
            bredband. Vi vill i stället satsa samtliga resurser som är avsatta
            på att förbättra hushållens och fastighetsägarnas möjligheter
            till skattereduktion.
          </note>
          <note>
            Enligt utskottsmajoritetens förslag ska skattereduktion medges
            med ett belopp som motsvarar 50 %
          </note>
          <note>
            av kostnader som överstiger 8 000 kr, dock högst med
          </note>
          <note>
            5 000 kr. För de flesta privatpersoner upplevs nog investeringskostnader
            på lägst 8 000 kr som förhållandevis höga, vilket sannolikt kommer
            att innebära att de flesta avstår från att investera i en bredbandsanslutning.
            Detta har påpekats av flera av remissinstanserna.
          </note>
          <note>
            En av anledningarna till den s.k. hem-pc-boomen är sannolikt
            att de förmånliga reglerna om datautrustning för hemmabruk inte
            är beroende av investeringens storlek. Som förslaget i det här
            betänkandet är utformat innebär det att hushållen kommer att uppfatta
            det som för dyrt att komma i åtnjutande av skattereduktionen.
          </note>
          <note>
            Fru talman! Vi kristdemokrater anser att om hushållen ska stimuleras
            till att installera bredband måste tröskeln för att bevilja skattereduktion
            vara låg. Vi föreslår därför att skattereduktion ska medges med
            ett belopp motsvarande 50 % av kostnader som överstiger 1 000
            kr, upp till 9 000 kr. Därmed kommer skattereduktion att medges
            med maximalt 4 000 kr för kostnader som överstiger 1 000 kr. Genom
            att medge skattereduktion även för lägre belopp och genom att
            minska reduktionens maximala storlek något minskar också risken
            för att vi genom möjligheten till skattereduktion håller uppe
            priserna. Om skattereduktion medges endast för kostnader som överstiger
            8 000 kr, som utskottets majoritet föreslår, kommer marknaden
            förmodligen att styras bort från billigare lösningar mot olika
            dyrare alternativ.
          </note>
          <note>
            Om staten ska lämna skattereduktion för investeringar i bredband
            måste regelverket också vara konkurrensneutralt. Den här typen
            av regler riskerar ju alltid att snedvrida konkurrensen. Detta
            gäller även avseende valet av teknisk lösning. Teknikutvecklingen
            inom detta område går mycket fort, vilket jag tror att vi alla
            är medvetna om - t.ex. när det gäller att anpassa befintliga nät
            till bredbandskapacitet. Men också komprimeringstekniken har utvecklats
            starkt, vilket gör att kraven på bandbredd minskar.
          </note>
          <note>
            Framstegen när det gäller teknik för dataöverföring innebär ofta
            bättre prestanda till lägre pris. Kristdemokraterna vill därför
            inte utesluta några typer av tekniska lösningar så som utskottsmajoriteten
            föreslår. Tack!
          </note>
          <note type="speaker">
            Anf. 10 ROLF KENNERYD (c):
          </note>
          <note>
            Fru talman! Det vi nu avhandlar, dvs. skattereduktion för utgifter
            för vissa anslutningar för dataoch telekommunikationer, är närmast
            att beteckna som en detalj i ett mycket större och viktigare sammanhang,
            nämligen att åstadkomma en landsomfattande infrastruktur på data-
            och teleområdet med bredbandsteknik. I detta större sammanhang
            har regeringen haft och har alltför låga ambitioner, och man har
            visat stor valhänthet i sitt agerande. Av allt att döma kommer
            man nu inte ens att kunna leva upp till sina egna mycket begränsade
            ambitioner i ärendet.
          </note>
          <note>
            Centerpartiets uppfattning i frågan torde vid det här laget vara
            väl känd. Den är att vi snarast möjligt ska se till att företag
            och hushåll i hela landet har tillgång till den nya bredbandstekniken.
            Det är nämligen en oerhört viktig förutsättning för tillväxt på
            något så när lika villkor i alla delar av landet i en näraliggande
            framtid.
          </note>
          <note>
            En snabb och massiv utbyggnad av den nya tekniken kräver på samma
            sätt som tidigare infrastruktursatsningar, ett samhälleligt ledarskap
            och delvis samhällelig finansiering. Det har inte regeringspartiet
            och samarbetspartierna velat eller kunnat leva upp till. Det gör
            å andra sidan inte heller moderaterna och andra, som hävdar att
            detta kommer att skötas av marknadskrafterna.
          </note>
          <note>
            I Moderaternas reservation står det att läsa:
          </note>
          <note>
            "Vi delar motionärernas uppfattning att det i första hand är
            marknaden som bör svara för utbyggnaden av IT-infrastrukturen.
            Om det skulle visa sig att hushåll i vissa delar av landet inte
            kan få tillgång till en ny IT-infrastruktur på rimliga ekonomiska
            villkor bör lämpliga åtgärder övervägas utifrån det läge som då
            skulle uppkomma. Enligt vår mening är det angeläget att regeringen
            bevakar utvecklingen och är beredd att återkomma till riksdagen
            om det skulle behövas."
          </note>
          <note>
            Vad betyder detta? Betyder det att moderaterna är så naiva att
            de tror att marknaden ser till att företag och hushåll i hela
            landet får tillgång till den nya tekniken inom rimlig tid? Så
            står det i reservationen. Jag tror ändå inte att de är så naiva.
            Nej, jag tror snarare att det rör sig om ren och skär cynism.
            Man inser att det även i framtiden kommer att förbli stora vita
            fläckar på den Sverigekarta som utvisar bredbandstäckningen i
            olika delar av landet. Man lämnar helt enkelt företag och hushåll
            belägna inom dessa fläckar i sticket.
          </note>
          <note>
            Fru talman! Vi menar att hela den här frågeställningen måste
            tas upp igen. Vi yrkar därför avslag på regeringens förslag till
            skattereduktion. Vi yrkar också att riksdagen uppdrar åt regeringen
            att återkomma med en strategi för att garantera ett finmaskigt
            bredbandsnät som huvudsakligen baseras på optisk fiber och som
            leder till "nära hemmet" och
          </note>
          <note>
            "nära företaget" varhelst dessa befinner sig i landet.
          </note>
          <note>
            Jag ber, fru talman, att få yrka bifall till reservation 3.
          </note>
          <note type="speaker">
            Anf. 11 CARL ERIK HEDLUND (m) replik:
          </note>
          <note>
            Fru talman! Rolf Kenneryd har ägnat sig åt en analys av de formuleringar
            som vi har i vår reservation och kommit till vissa slutsatser,
            som framstår som något bisarra för den som lyssnade på mitt anförande.
            Jag refererade till en av de glesast befolkade kommunerna i landet,
            nämligen Härjedalen, som har löst det här problemet.
          </note>
          <note>
            Kommunalrådet i Sveg säger så här: Den svenska bredbandsdebatten
            är som ett aprilskämt. Jag ifrågasätter det mångmiljardbelopp
            som man nu talar om för bredband. Politikerna har inte förstått
            sammanhangen. De diskuterar fel saker.
          </note>
          <note>
            Sedan berättar han, vilket jag refererade till, hur man har löst
            detta i Härjedalen, där varje kommuninvånare och varje fritidshus
            kommer att kunna vara uppkopplade till en mycket rimlig kostnad.
            Det finns alltså marknadsmässiga lösningar, vilket han också framhåller.
          </note>
          <note>
            Det behöver inte styras från staten, utan det finns tillräckligt
            mycket konkurrens för det här.
          </note>
          <note type="speaker">
            Anf. 12 ROLF KENNERYD (c) replik:
          </note>
          <note>
            Fru talman! Jo då, jag lyssnade på Carl Erik
          </note>
          <note>
            Hedlunds anförande. Det är möjligt att man kan hitta enstaka
            exempel där eldsjälar med mycket stora uppoffringar kan lösa detta
            också i glesbefolkade delar av landet. Men det exempel som Carl
            Erik Hedlund refererar till är ännu icke genomfört. Det återstår
            att se om det kommer att genomföras med de ambitioner som Carl
            Erik Hedlund här har refererat.
          </note>
          <note>
            Jag tillåter mig att, på goda grunder, betvivla att det kommer
            att lyckas med de begränsade ekonomiska resurser som föreligger
            i dessa glesbygder.
          </note>
          <note type="speaker">
            Anf. 13 CARL ERIK HEDLUND (m) replik:
          </note>
          <note>
            Fru talman! Det vore intressant att höra vilka goda grunder som
            Rolf Kenneryd baserar sitt uttalande på.
          </note>
          <note type="speaker">
            Anf. 14 ROLF KENNERYD (c) replik:
          </note>
          <note>
            Fru talman! Jag har precis angivit dem. Det är de mycket begränsade
            ekonomiska resurser som föreligger i dessa glesbefolkade delar,
            kombinerat med de höga kostnader som är förenade med en sådan
            här investering. Framtiden kommer att utvisa vem av oss som får
            rätt i det hänseendet.
          </note>
          <note type="speaker">
            Anf. 15 STAFFAN WERME (fp):
          </note>
          <note>
            Fru talman! Varför, för vem och med vad? De här tre frågorna
            är typexempel på frågor som borde besvaras innan en proposition
            som innebär ökade utgifter läggs.
          </note>
          <note>
            Varför ska staten satsa pengar på ett utbyggt bredbandsnät där
            huvudtesen är att nätet ska "medge överföring med god teknisk
            kvalitet av multimedietjänster"?
          </note>
          <note>
            Man måste ställa sig frågan: Vad är egentligen bredband, inte
            tekniskt utan funktionellt? Är det ett nytt sätt att kommunicera,
            att skicka e-post, chatta eller på andra sätt kontakta andra människor?
            I så fall behövs knappast det vi kallar bredband över huvud taget.
            De flesta enkla vardagstjänster skulle det gå lika bra att göra
            via ett modernt modem över en vanlig telefonledning. Det viktigaste
            här vore att marknaden skapade ett nytt taxesystem. Tidsbunden
            taxa, där man betalar för varje minut, borde ersättas av en enhetstaxa
            för själva teletjänsten. Telia har redan börjat införa detta via
            sina ADSL-abonnemang.
          </note>
          <note>
            Regeringen tycks ha insett detta när man inte riktar in sig på
            vanlig kommunikation utan i stället talar om multimedier. För
            multimedier krävs helt andra överföringshastigheter. Bilder och
            ljud, var för sig eller tillsammans, behöver ett kommunikationsnät
            som inte ser ut som det vi har i dag, vare sig det är gamla telefonledningar
            med nya överföringstekniker eller trådlös kommunikation.
          </note>
          <note>
            Men vem behöver då ett nät som ska kunna visa rörliga bilder
            med ljud på datorn? Blir inte datorn en ersättning för TV:n? Har
            staten, om det är så, ett ekonomiskt ansvar för att ersätta dem
            som vill byta från ett TV-system till ett annat? Vilka extra tjänster
            kräver vi som privatpersoner som innebär att den statliga satsningen
            kan anses som samhällsnyttig?
          </note>
          <note>
            Vilka tjänster på nätet kräver bredband? Den frågan är kanske
            extra viktig att fundera över när man vet vilka tjänster på nätet
            som hittills har visat sig vara de enda som är lönsamma. Det är
            ju så att det finns en fri marknad.
          </note>
          <note>
            Så kommer man in på fråga två: För vem?
          </note>
          <note>
            Förespråkarna för offentliga satsningar på bredband brukar hävda
            att företagandet behöver det. Jag vågar påstå att det är en sanning
            med mycket stor modifikation. Var finns de undersökningar som
            visar på företagens behov av bredband som kan medge
          </note>
          <note>
            "överföring med god teknisk kvalitet av multimedietjänster"?
          </note>
          <note>
            De allra flesta småföretagare jag pratar med - de som huvudsakligen
            skulle beröras av propositionens förslag - har inga större krav
            på bredbandstjänster.
          </note>
          <note>
            Om de använder Internet över huvud taget är det som ett effektivt
            kommunikationsverktyg. Multimediesatsningar är för de flesta ganska
            främmande. Det finns andra satsningar som skulle påverka småföretagandet
            betydligt mer.
          </note>
          <note>
            Vad är det, återigen, som säger att staten ska ge oss privatpersoner
            stöd för att byta ett TV-system mot ett annat? Det finns ändå
            en fri fungerande marknad.
          </note>
          <note>
            Så går jag till slutfrågan: Med vad?
          </note>
          <note>
            Tekniken inom detta område går hisnande fort. I
          </note>
          <note>
            dag menar experterna att glasfiberkabel är det enda sättet att
            klara den snabbhet som behövs, i vart fall fram till ganska nära
            huset. Men hur säkert är det?
          </note>
          <note>
            Fundera själva tio år tillbaka i tiden. Hur många av oss hade
            hört talas om Internet, e-post och multimedietjänster över nätet?
            Hur många hade ens hållit i en mobiltelefon? Den enda sanningen
            om framtiden är att den är väldigt svår att sia om. Ingen av oss
            här kan säga att den teknik som vi i dag ser som lösningen är
            lösningen i morgon. Kanske är det glasfiber, kanske elledningar,
            kanske trådlös överföring via master eller satellit eller kanske
            något helt nytt. Vad gör den fria marknaden?
          </note>
          <note>
            Fru talman! När jag inte är ersättare i riksdagen är jag kommunpolitiker
            i Örebro. Vi har under hösten haft ungefär samma diskussion i
            kommunstyrelse och kommunfullmäktige som vi för här i riksdagen
            i dag.
          </note>
          <note>
            Alla partier är eniga om att frågan är svår. Ska kommunen gå
            in och gräva för eget bredbandsnät? Vi har inget givet svar. Frågan
            har delat de flesta partierna.
          </note>
          <note>
            Majoriteten har ändå, liksom majoriteten i kammaren troligtvis
            kommer att göra, tagit ett beslut om att i princip påbörja utbyggnaden.
          </note>
          <note>
            Folkpartiet i Örebro har intagit samma ståndpunkt som Johan Pehrson
            företrätt för Folkpartiet i utskottet. Det finns helt enkelt för
            mycket okänt och för mycket osäkerhet för att man ska kunna gå
            in med en offentligt finansierad satsning på en marknad som ändå
            redan finns och där det privata företagandet redan agerar. Den
            privata sektorn ska inte störas i onödan i en väl fungerande marknadsekonomi.
            Det privata kapitalet är ett riskkapital och ska också kunna få
            ta både risker och vinster i en framtida bredbandsutbyggnad.
          </note>
          <note>
            Med detta, fru talman, skulle jag vilja yrka bifall till reservation
            4 i utskottets betänkande.
          </note>
          <note type="speaker">
            Anf. 16 LISBETH STAAF-IGELSTRÖM (s):
          </note>
          <note>
            Fru talman! I detta skatteutskottsbetänkande behandlar vi frågan
            om skattereduktion av utgifter för vissa anslutningar för tele-
            och datakommunikation.
          </note>
          <note>
            Låt mig inledningsvis yrka bifall till betänkandet och avslag
            på samtliga reservationer.
          </note>
          <note>
            Det går bra för Sverige, vilket jag är mycket glad för, fru talman.
            Men tillväxten ökar inte lika snabbt och arbetslösheten minskar
            inte lika fort i alla delar av vårt land, utan vi har en regional
            obalans. För oss socialdemokrater är det viktigt att vi på olika
            sätt och med olika medel gör allt för att minska klyftorna mellan
            tillväxtregioner och övriga landet. Satsningar för att åstadkomma
            en hög anslutningsgrad till teleoch datakommunikationsnät med
            hög överföringshastighet även i glesbygd är en viktig del i detta
            och kan få stor betydelse för förutsättningarna för att bo och
            verka i den norra delen av mitt Värmland, liksom i andra glest
            bebyggda delar av vårt avlånga land.
          </note>
          <note>
            Även orter utanför tillväxtområdena måste få möjlighet att bl.a.
            producera högteknologiska varor och tjänster samt utbilda inom
            kvalificerade yrkesområden. En väl fungerande IT-infrastruktur
            måste alltså kunna användas av alla över hela landet. Människor
            och företag ska ha tillgång till snabb dataöverföring till en
            rimlig kostnad i storstäder såväl som i glesbygd. Staten har ett
            ansvar för att bredband i IT-
          </note>
          <note>
            infrastruktur byggs ut även på de platser i vårt land där investeringarna
            inte är lönsamma för privata företag.
          </note>
          <note>
            Det är, fru talman, vårt gemensamma ansvar att minska den regionala
            obalansen och verka för att även glesbygden får tillgång till
            den nya IT-
          </note>
          <note>
            infrastrukturen.
          </note>
          <note>
            En av de satsningar som togs upp i samband med riksdagens IT-politiska
            beslut i våras gällde införandet av en möjlighet till skattereduktion
            för bredbandsanslutningar. Det är detta förslag som vi nu behandlar.
          </note>
          <note>
            Från utskottsmajoritetens sida tillstyrker vi det av regeringen
            framlagda förslaget, med undantag för ett par ändringar. Den ena
            ändringen är motiverad av att den som får skattereduktion inte
            till viss del ska bli dubbelt kompenserad genom att utgiften för
            en anslutning också kan dras av vid inkomstbeskattningen.
          </note>
          <note>
            Den andra ändringen är att skattereduktionen inte ska vara beroende
            av hur ägandet är organiserat.
          </note>
          <note>
            Enligt det förslag som regeringen lagt fram går det inte att
            få någon skattereduktion om det finns en intressegemenskap mellan
            det företag som ska ha anslutningen och det företag som utför
            arbetet. Därmed skulle det vara omöjligt för ett kommunalt bostadsföretag
            att få skattereduktion om ett kommunalt bolag gör anslutningarna.
          </note>
          <note>
            I övrigt, fru talman, stöder vi från utskottsmajoritetens sida
            regeringens förslag, som i korthet innebär följande. Skattereduktionen
            ska gälla för 50 % av de kostnader som överstiger 8 000 kr, dock
            högst 5 000
          </note>
          <note>
            kr per bostad eller lokal. Bredbandsindragningen måste vara klar
            före utgången av år 2002, och den 1
          </note>
          <note>
            mars 2003 är sista dagen för ansökan om skattereduktion. Anslutningen
            ska vara ny. Den ska medge överföring med god teknisk kvalitet
            av multimedietjänster, och den ska ge den anslutne möjlighet att
            välja leverantör av överföringstjänster.
          </note>
          <note>
            Värdet av eget arbete och eget material får inte medräknas i
            underlaget för skattereduktionen. Utgifter för abonnemang ingår
            inte heller i underlaget. Ett krav för skattereduktion är att
            den som utför anslutningen har F-skattsedel. Lagen föreslås träda
            i kraft den 1 januari nästa år.
          </note>
          <note>
            Så, fru talman, ska jag kommentera de reservationer som har fogats
            till betänkandet. Det är reservationer från samtliga borgerliga
            partier, men från olika utgångspunkter. Man förespråkar allt från
            en ren marknadslösning till en strategi för en garanti för ett
            finmaskigt bredbandsnät nära hemmet. Låt mig, fru talman, konstatera
            att det även i denna fråga föreligger en borgerlig splittring.
          </note>
          <note>
            Moderata samlingspartiet framför - som vanligt, vill jag säga
            - att en marknadslösning är det bästa sättet att tillgodose efterfrågan
            på nätanslutningar och nättjänster. Utifrån detta avstyrker de
            inte helt överraskande regeringens förslag. Även Folkpartiet avstyrker
            förslaget och förespråkar en marknadslösning.
          </note>
          <note>
            Från utskottsmajoritetens sida anser vi att en uppbyggnad av
            en väl fungerande IT-infrastruktur ska ske i första hand genom
            marknadens försorg, men vi har ingen politisk övertro på marknadslösningar.
          </note>
          <note>
            Marknadslösningar kan vara effektiva och innebära konkurrens,
            men de leder inte till demokrati, rättvisa och jämlikhet. Därför
            avvisar vi de krav som framställs om att marknaden helt ska få
            styra uppbyggnaden av en sådan viktig del av vårt lands infrastruktur.
          </note>
          <note>
            Vi har alla ett gemensamt ansvar för att minska den regionala
            obalansen och se till att den nya IT-
          </note>
          <note>
            infrastrukturen kan användas av alla över hela landet.
          </note>
          <note>
            Kd föreslår bl.a. att tröskeln för skattereduktion ska sättas
            lägre än med regeringens förslag samt att vissa typer av tekniska
            lösningar inte ska vara undantagna från skattereduktionen. Men
            man avstyrker inte förslaget.
          </note>
          <note>
            Centerpartiet anser att förslaget har för låg ambitionsnivå och
            avstyrker därför detsamma samt anser att regeringen ska återkomma
            med ett annat förslag som garanterar bredbandsnät nära hemmet
            över hela landet.
          </note>
          <note>
            Fru talman! Utskottsmajoriteten tillstyrker inte heller förslagen
            om att utvidga skattereduktionen eller att omarbeta det här i
            den riktning som Centerpartiet förordar i sin reservation. Kristdemokraternas
            förslag anser vi har en för stark inriktning mot tillväxtområdena.
            Med deras förslag kommer inte glesbygden att prioriteras, och
            inte heller kommer den regionala obalansen att minska. När det
            gäller Centerpartiets förslag anser vi att det är viktigt att
            lägga fast förutsättningarna för uppbyggnaden så snart som möjligt,
            så att uppbyggnadsarbetet inte försenas i onödan.
          </note>
          <note>
            Vidare förutsätter vi från utskottsmajoritetens sida att regeringen
            följer upp hur skattereduktionen utnyttjas och att man har en
            beredskap för att återkomma till riksdagen med de justeringar
            som kan vara lämpliga för att utbytet av statens IT-infrastruktursatsningar
            ska bli så bra som möjligt.
          </note>
          <note>
            Sedan, fru talman, måste jag kommentera det som
          </note>
          <note>
            Carl Erik Hedlund sade. Han tog upp det här med
          </note>
          <note>
            Härjedalen och den satsning som sker där. Han sade att detta
            sker helt i marknadens regi. Carl Erik Hedlund! Det stämmer inte.
            Det som man bygger upp i
          </note>
          <note>
            Härjedalen är förvisso mycket bra, billigt och effektivt, men
            vi ska också vara medvetna om att det satsas
          </note>
          <note>
            9 miljoner kronor av allmänna medel och att man förväntar sig
            att även få del av den statliga subventionen, så det sker inte
            helt på marknadens villkor där uppe. Men jag tycker att det är
            bra att den här satsningen sker, och vi ska se till att det här
            också kommer alla där uppe till godo.
          </note>
          <note>
            Än en gång, fru talman, yrkar jag bifall till hemställan i betänkandet
            och avslag på samtliga reservationer.
          </note>
          <note type="speaker">
            Anf. 17 ROLF KENNERYD (c) replik:
          </note>
          <note>
            Fru talman! Bedömer Lisbeth Staaf-Igelström att det IT-paket
            vari den här skattereduktionen ingår är tillräckligt för att förse
            norra och västra Värmland med den teknik som man behöver också
            i dessa delar av landet inom rimlig tid?
          </note>
          <note type="speaker">
            Anf. 18 LISBETH STAAAF-IGELSTRÖM (s) replik:
          </note>
          <note>
            Fru talman! Först vill jag, när det gäller Rolf
          </note>
          <note>
            Kenneryd, säga att han hade en fullständigt nedgörande kritik
            mot Moderaternas och Folkpartiets marknadslösningar i den här
            frågan. Till stora delar instämmer jag i Rolf Kenneryds uppfattning
            i den här frågan.
          </note>
          <note>
            Sedan undrade han om jag tror att det här kommer att räcka till.
            Jag tror att nivån är lämplig i nuläget.
          </note>
          <note>
            Men jag avslutade mitt anförande med att säga, vilket vi också
            skriver i betänkandet, att vi noga ska följa det här. Det här
            är nämligen en oerhört viktig fråga.
          </note>
          <note>
            Vi ska noga följa den, och om det behövs något ytterligare får
            regeringen återkomma till riksdagen i den frågan.
          </note>
          <note type="speaker">
            Anf. 19 ROLF KENNERYD (c) replik:
          </note>
          <note>
            Fru talman! Min bedömning är att det redan nu står klart att
            det här inte kommer att vara till fyllest för att man ska kunna
            uppnå de strävanden som vi har och som också Lisbeth Staaf-Igelström
            ger uttryck för. Därför är det oerhört angeläget att det sker
            ett omtag och att detta sker i tid, så att inte viktiga bygder
            i vårt land får stå tillbaka alltför länge i den här utvecklingen.
          </note>
          <note>
            Anf. 20 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Som jag sade i mitt anförande anser vi att det är
            viktigt att det här kommer i gång snabbt och att det inte blir
            förseningar.
          </note>
          <note>
            Vi anser att det med Centerpartiets förslag om att man ska återkomma
            med ett nytt förslag kommer att ta alldeles för lång tid, och
            det innebär då att det här kommer att försenas. Vi anser att det
            är bättre att komma i gång med det förslag som vi har. Sedan får
            man utvärdera det, helt enkelt.
          </note>
          <note type="speaker">
            Anf. 21 CARL ERIK HEDLUND (m) replik:
          </note>
          <note>
            Fru talman! Jag ska göra mitt bästa för att göra mig hörd.
          </note>
          <note>
            Lisbeth Staaf-Igelström pratar här om att man förordar marknadsmässiga
            lösningar, som det står i propositionen också. Men det ska vara
            begränsningar när det gäller rättvisa etc.
          </note>
          <note>
            Jag trodde, fru talman, att det numera var inskrivet i det socialdemokratiska
            partiprogrammet att marknadsekonomi ska vara styrande. Är det
            den typen av marknadsekonomi, som fortfarande ska ha ett stort
            inslag av övergripande statlig reglering, som
          </note>
          <note>
            Lisbeth Staaf-Igelström här förordar? Då handlar det ju inte
            så väldigt mycket om hur marknaden fungerar.
          </note>
          <note>
            Jag skulle vilja fråga Lisbeth Staaf-Igelström varför det ska
            vara nödvändigt att subventionera multimediaprodukter som då konkurrerar,
            som jag sade i mitt anförande, med DVD-apparater, digital-TV,
          </note>
          <note>
            DAB-radio etc. Varför ska man just styra in på detta område,
            när det visar sig att 95 % av privatpersonerna, enligt en undersökning
            som PTS har gjort, är nöjda med de moderna modemen?
          </note>
          <note>
            Anf. 22 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! I vanlig ordning tror Moderaterna och dess företrädare
            här, Carl Erik Hedlund, att marknadslösningarna är lösningen på
            allting.
          </note>
          <note>
            Vi socialdemokrater tror på marknadslösningar till en stor del,
            men vi vet också att det behövs andra medel för att det här ska
            komma många människor till godo.
          </note>
          <note>
            Carl Erik Hedlund sade också i sitt anförande att det var ett
            svagt intresse från allmänheten. Ska vi avstå från att göra framtida
            långsiktiga och viktiga investeringar för att man i dag inte har
            det stora intresset? Vi socialdemokrater är övertygade om att
            det här intresset kommer. Det kommer mer och mer.
          </note>
          <note>
            Därför är det här en oerhört viktig satsning.
          </note>
          <note>
            Sedan pratade också Carl Erik Hedlund i sitt anförande om skattesänkningar.
            Vi vet ju att skattesänkningar är det allena rådande för moderater.
            Vi socialdemokrater vet att skatter och välfärd hör ihop. Men
            jag förstår Carl Erik Hedlunds inlägg när jag läser
          </note>
          <note>
            Dagens Nyheter från förra fredagen, den 8 december.
          </note>
          <note>
            Där är rubriken: M vill sluta prata fördelning. Då förstår jag
            Carl Erik Hedlunds inlägg, fru talman.
          </note>
          <note type="speaker">
            Anf. 23 CARL ERIK HEDLUND (m) replik:
          </note>
          <note>
            Fru talman! Det var ju bra att Dagens Nyheter har bidragit till
            att öka förståelsen. Jag har tyvärr inte läst den artikeln, men
            jag ska ta del av den.
          </note>
          <note>
            Fru talman! Det som Lisbeth Staaf-Igelström tar upp här är intressant
            hur många synvinklar. Men jag kunde inte riktigt höra att jag
            fick svar på min fråga om varför just det här med bredband känns
            angeläget.
          </note>
          <note>
            Det är en teknik i vardande, och som flera anföranden här i kammaren
            i dag har visat händer det oerhört mycket på det tekniska området.
            Varför ska då staten gå in och binda sig för en typ av lösningar?
            I den här propositionen exkluderar man ett antal lösningar och
            säger att man när det gäller t.ex. kabel-TV, ADSL
          </note>
          <note>
            och sådant inte ska kunna få något bidrag, utan det ska vara
            den här som möjliggör de här breda lösningarna.
          </note>
          <note>
            Vi är nu i ett pionjärstadium. Varför inte, som på alla andra
            områden, i stället låta marknaden söka och finna lösningar och
            sedan se vad som fungerar bäst?
          </note>
          <note>
            Sedan kan man se om behovet finns i utsatta områden eller i glesbygder
            där man inte kan göra det så bra som man har gjort i Härjedalen
            av någon anledning.
          </note>
          <note>
            Då kan man ju överväga om man ska ha det här, men inte på nuvarande
            stadium. Man låser sig kanske för en föråldrad teknik.
          </note>
          <note>
            Anf. 24 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Jag finner det märkligt att inte Carl
          </note>
          <note>
            Erik Hedlund har läst vad hans partiledare säger i en stor artikel
            på en helsida i Dagens Nyheter den 8
          </note>
          <note>
            december. Men, som sagt: Läs, begrunda och se!
          </note>
          <note>
            Moderaterna vill sluta prata fördelning; det är en stor rubrik
            på denna sida.
          </note>
          <note>
            Sedan är det på det sättet, Carl Erik Hedlund, att det här är
            en framtida satsning. Det är en mycket viktig satsning, och det
            är en mycket stor viktig infrastruktursatsning. Det är därför
            som vi inte vill överlämna den helt och hållet till marknaden.
          </note>
          <note>
            Jag har sagt tidigare att marknaden till stor del kan lösa det
            här. Men det är inte enbart marknaden som ska lösa den här stora
            viktiga infrastruktursatsningen.
          </note>
          <note>
            Det här måste komma alla till del. Vi har en regional obalans,
            som jag säkert tror att Carl Erik Hedlund också känner till, och
            vi socialdemokrater ser att det här är en viktig del när det gäller
            att minska den här regionala obalansen.
          </note>
          <note type="speaker">
            Anf. 25 HELENA HÖIJ (kd) replik:
          </note>
          <note>
            Fru talman! Jag håller med Lisbeth Staaf-
          </note>
          <note>
            Igelström om vikten av en väl utbyggd IT-
          </note>
          <note>
            infrastruktur i hela landet. Det är därför som vi har föreslagit
            att skattereduktion ska medges redan för kostnader som överstiger
            1 000 kr.
          </note>
          <note>
            I den departementspromemoria som ligger till grund för regeringens
            förslag har man antagit att
          </note>
          <note>
            70 % av företagen, men endast 15-20 % av hushållen på landsbygden
            kommer att ansöka om en skattereduktion, vilket gör att man kan
            ifrågasätta förslagets regionalpolitiska effekter. Glesbygdsverket
            går t.o.m.
          </note>
          <note>
            så långt att man i sitt remissvar menar att det finns en risk
            för att de resurser som avsatts inte kommer att utnyttjas till
            fullo, eftersom ribban för skattereduktionen ligger för högt.
            Den ligger enligt utskottsmajoritetens förslag på 8 000 kr.
          </note>
          <note>
            Marknaden för företag i glesbygden utgörs ofta av hushåll i glesbygden.
            Om inte hushållen ansluter sig till bredband kan marknaden förbli
            omogen och glesbygdsföretagens möjligheter att t.ex. sälja sina
            tjänster lokalt bli små.
          </note>
          <note>
            Fru talman! Jag vill fråga Lisbeth Staaf-Igelström om hon inte
            tror att investeringskostnader på minst
          </note>
          <note>
            8 000 kr för de flesta hushåll framstår som alltför höga.
          </note>
          <note>
            Anf. 26 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Vi har valt lösningen med skattereduktion för att
            den ska avse sådana anslutningar som är avsevärt mer kostnadskrävande
            än de är i normala fall. Det är därför vi har valt de här gränserna
            och de här beloppen.
          </note>
          <note>
            Men, som jag sade tidigare också skriver vi i betänkandet att
            vi noga kommer att följa upp den här frågan och se till att det
            blir ett bra utfall av de stora satsningar vi gör på de här viktiga
            framtidsinvesteringarna, en bra IT-infrastruktur.
          </note>
          <note>
            Kd:s förslag ser jag mer som att det kommer att gynna tätorter.
            Närmare tätorter tror jag att marknaden - detta ord - kommer att
            kunna klara anslutningen till en rimlig kostnad. Det vi vill är
            att skattereduktionen ska komma de avsevärt mer kostnadskrävande
            lösningarna till del och att man ute i glesbygden ska kunna göra
            det här. Vi tror på de här beloppen och på de här gränserna.
          </note>
          <note type="speaker">
            Anf. 27 HELENA HÖIJ (kd) replik:
          </note>
          <note>
            Fru talman! Med det förslag som regeringen har presenterat och
            som utskottet till stora delar har ställt sig bakom kommer man
            att styra mot dyrare lösningar när man t.ex. begränsar valet av
            tekniska lösningar.
          </note>
          <note>
            När man också sätter ribban, om jag får kalla det så, så högt
            som 8 000 kr kommer man naturligtvis att styra mot dyrare lösningar
            utan att ha några garantier för att de är bättre eller bättre
            rustade för de behov vi har i framtiden.
          </note>
          <note>
            Genom att sänka ribban, som kristdemokraterna föreslår, öppnar
            vi för fler hushåll. Det kan hända att en del av dem ligger i
            tillväxtregionerna, men framför allt, som Glesbygdsverket skriver,
            kommer också hushållen i glesbygd att finna det här förslaget
            attraktivt. Vi styr också över och uppmuntrar marknaden, som är
            en mycket viktig aktör här. Det ska vi vara medvetna om. Oavsett
            vilket förslag som vinner gehör i kammaren i dag kommer man att
            få en press på sig att ta fram billiga lösningar med höga prestanda.
          </note>
          <note>
            Anf. 28 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Som kammaren och fru talman kan konstatera har vi
            olika uppfattningar i den här frågan.
          </note>
          <note>
            Vi har valt olika lösningar.
          </note>
          <note>
            Jag tillstyrker fortfarande vårt förslag i betänkandet och avstyrker
            kd:s reservation i den här frågan, fru talman.
          </note>
          <note type="speaker">
            Anf. 29 STAFFAN WERME (fp) replik:
          </note>
          <note>
            Fru talman! Jag skulle än en gång vilja återvända till frågan
            Varför? och be Lisbeth Staaf-Igelström på något konkret sätt beskriva
            vilka multimedietjänster som efterfrågas exempelvis av företag
            i glesbygden eller av privatpersoner i glesbygden och varför det
            i så fall är statens uppgift att genom en skattereduktion ändra
            på den utveckling som ändå är marknadsgiven.
          </note>
          <note>
            Kanske några konkreta exempel på vilka multimedietjänster som
            efterfrågas.
          </note>
          <note>
            Anf. 30 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Det är faktiskt vårt gemensamma ansvar att se till
            att även glesbygden får tillgång till de här viktiga infrastruktursatsningarna.
            Det är inte enbart i tätorter och tillväxtområden som det här
            ska ske. Därför kommer vi nu att gå in från statens sida för att
            se till att man även i Bergslagens glesbygder kan få möjlighet
            att få bredband.
          </note>
          <note>
            Detta är en framtidssatsning. Det är därför som vi stöder den
            här delen. Skattereduktionen ska alltså avse anslutningar som
            är avsevärt mer kostnadskrävande, som jag sade.
          </note>
          <note>
            Jag går inte in på den tekniska delen i den här frågan, utan
            det här är en framtidssatsning som vi socialdemokrater i utskottsmajoriteten
            tror på.
          </note>
          <note type="speaker">
            Anf. 31 STAFFAN WERME (fp) replik:
          </note>
          <note>
            Fru talman! Ändå måste det finnas något slags tanke bakom. Man
            kan säga att det här är en viktig framtidssatsning, men vad är
            innehållet? Orden förstår jag, en viktig framtidssatsning, men
            jag begriper fortfarande inte vad det är som är så viktigt i innehållet
            som gör att staten under en tvåårsperiod kommer att satsa drygt
            1½ miljon kronor på detta. Jag ser fortfarande inte innehållet.
            Risken är för stor, menar jag. Låt marknaden ta risken!
          </note>
          <note>
            Anf. 32 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Om inte Staffan Werme inser varför vi ska se till
            att ha en skattereduktion så att detta även kommer människor utanför
            tätorter och tillväxtområden till godo, blir jag lite bekymrad.
          </note>
          <note>
            Marknaden kommer inte att kunna klara av det här fullt ut över
            hela landet. Det är därför som vi ska ha skattereduktionen.
          </note>
          <note type="speaker">
            Anf. 33 PER ROSENGREN (v):
          </note>
          <note>
            Fru talman! Det är ganska fascinerande att lyssna på den här
            debatten. Läser man betänkandet och lyssnar på debatten undrar
            man om debatten egentligen handlar om det här betänkandet.
          </note>
          <note>
            Här finns alltså två klara linjer i kammaren. En linje representeras
            av Centerpartiet, som i princip säger: Satsa 60 miljarder av statliga
            pengar och bygg ut!
          </note>
          <note>
            Sedan finns det en annan linje som förespråkar marknadslösningen.
          </note>
          <note>
            Det är faktiskt på det sättet. Även om vi har det här betänkandet
            med förslag om skattereduktion är det marknadslösningen som sex
            partier här i kammaren står bakom.
          </note>
          <note>
            Moderaterna menar att en sådan här skattereduktion inte ska behövas.
            Skattereduktion är inte bra.
          </note>
          <note>
            Samtidigt säger man att om det sedan visar sig, vilket inte är
            helt otroligt, skriver moderaterna i princip i sin reservation,
            kanske vi måste vidta den här typen av åtgärder i alla fall.
          </note>
          <note>
            Det här visar att majoriteten i utskottet faktiskt ligger ett
            steg före moderaterna. Vi kanske kan se lite längre fram att marknaden
            inte kommer att fixa detta överallt i landet. Det är därför den
            här lösningen finns.
          </note>
          <note>
            Det vi diskuterar här i dag är skatteavdraget. Men man bör också
            ta med den andra hälften, nämligen det stöd som ska gå ut till
            kommunerna för att de ska kunna dra ut bredband till perifert
            belägna hushåll, en sak som marknaden inte kommer att fixa till
            rimliga kostnader.
          </note>
          <note>
            Exemplet Härjedalen är mycket bra i det sammanhanget. De kalkylerar
            faktiskt med att komma i åtnjutande av de 1,6 miljarder som avsätts
            till kommunerna för att bygga ut i glesbygden.
          </note>
          <note>
            Vi kommer nog att se, Staffan Werme var inne på det, att man
            i många kommuner runtom i landet diskuterar detta. Hur ska vi
            på kommunal nivå kunna höja attraktionskraften för den här kommunen?
            Det här är ett sätt att marknadsföra kommunerna.
          </note>
          <note>
            Ibland kommer man att använda de nät som redan finns. Ibland
            har man kommunala bolag som ligger väldigt långt framme i det
            här sammanhanget. Detta är också en del i marknaden.
          </note>
          <note>
            Men, märk väl, där handlar det inte om att vi ska subventionera.
            De kommuner som bygger i tätorter kommer inte att subventioneras.
            Subventionen till kommunerna avser de glesbefolkade områdena.
          </note>
          <note>
            Sedan säger Folkpartiet att vi inte ska ha skattereduktionen.
            Det är efterfrågan som gör att marknaden ökar. Det kanske finns
            en efterfrågan, men vi ska väl ge alla hushåll en rimlig chans
            i alla fall. Vi måste på något sätt från statens sida överbrygga
            prisskillnaderna mellan glesbygdsbefolkningen och befolkningen
            i centralorterna. En uppkoppling kostar inte särskilt mycket i
            de tätbefolkade områdena. Det här är väl en form av glesbygdspolitik
            och regionalpolitik.
          </note>
          <note>
            Det blir mycket överord och övertoner i en sådan här debatt.
            Carl Erik Hedlund säger att pengarna kunde ha använts till assistentersättning
            eller änkepensioner. Det är fråga om 1,6 miljarder under två år.
          </note>
          <note>
            Men med moderaternas lättsinne förstår jag mycket väl att ni
            kan tänka er att inteckna 1,6 miljarder hur många år som helst.
            Det handlar om ett tillfälligt stöd.
          </note>
          <note>
            Sedan har man hört att det görs jämförelser med hemdatorstödet,
            dvs. det stöd som gavs i och med att man slapp betala förmånsvärde.
            Men PC-stödet är en helt annan debatt. Det var en lyckad del,
            men har inget alls med detta att göra.
          </note>
          <note>
            Den kritik som kan riktas mot det föreslagna stödet är naturligtvis
            att det incitamentmässigt kanske inte är det absolut bästa. Det
            är en fördröjning kanske på ett till ett och ett halvt år innan
            det märks i plånboken. Vi har i en motion pekat på att det kanske
            hade varit bättre att utnyttja skattekontot och redan månaden
            efter få stödet. Då skulle man känna direkt vid investeringstillfället
            att man får stödet. Vi valde dock att inte fullfölja detta - mycket
            på grund av den enkla lösning som utskottsmajoriteten har förespråkat.
          </note>
          <note>
            Däremot hade vi ett annat yrkande i vår motion, nämligen att
            det inte skulle bli både skattereduktion och avdragsrätt för samma
            belopp. Det hade varit en mycket främmande fågel i svensk skattelagstiftning,
            dvs. att få avdrag för en kostnad man inte har. Å
          </note>
          <note>
            andra sidan kan vi säga att vi har varit mycket nyskapande och
            nydanande. Förslaget till lösning är att göra en skattereduktion
            skattepliktig. Det är ju nästan lika roligt! Detta är möjligen
            en lite udda lösning, men den är faktiskt praktisk och enkel för
            att lösa problemet med att inte få både skattereduktion och avdrag.
          </note>
          <note>
            Fru talman! Jag yrkar bifall till hemställan i betänkandet.
          </note>
          <note type="speaker">
            Anf. 34 STAFFAN VERME (fp):
          </note>
          <note>
            Fru talman! Jag tyckte inte att jag fick svar av
          </note>
          <note>
            Lisbeth Staaf-Igelström på min fråga, men Per Rosengren var inne
            på samma fråga. Frågan är svår. Vi vet inte vad framtiden ger.
            Jag sade i mitt anförande att vi inte vet vad framtiden bär i
            sitt sköte.
          </note>
          <note>
            Som jag ser det har glesbygden redan i dag möjlighet att emot
            multimedier. Sveriges television finns, det finns en massa satellitkanaler.
            Det är multimedier.
          </note>
          <note>
            Vad är det som gör att innehållet i denna multimediesatsning
            är så betydelsefull för samhällsekonomin att man ska gå in med
            en subvention? Jag har lite svårt att se det, och jag har sagt
            det tidigare. Vad är det som är så viktigt samhällsekonomiskt?
          </note>
          <note type="speaker">
            Anf. 35 PER ROSENGREN (v):
          </note>
          <note>
            Fru talman! Detta är ett sätt att utjämna skillnaderna mellan
            dem som bor i glesbygd och dem som bor i centralorter. Det är
            ganska orimligt att man bara ska behöva betala 900-1 500 kr om
            man bor i en centralort för en viss service, men om man bor i
            glesbygd ska man behöva betala 17 000-20 000 och inte få någon
            subvention. Det kommer ändå att bli mycket dyrare i glesbygden.
            Detta är ett sätt att öka tillgången för glesbygden. Detta är
            en form av oerhört viktig regionalpolitik.
          </note>
          <note type="speaker">
            Anf. 36 STAFFAN WERME (fp):
          </note>
          <note>
            Fru talman! Jag får ändå inget svar på frågan vad som är innehållet
            i detta.
          </note>
          <note>
            Runar Patriksson, vår riksdagsman från Folkpartiet i Värmland,
            skulle säkert säga att den viktigaste infrastruktursatsningen
            för norra Värmland vore att ge lite mer pengar till vägarna. Det
            är en viktig satsning för dem. Där finns ett innehåll, man vill
            alltså transportera gods. Vad finns det för innehåll i den här
            satsningen?
          </note>
          <note>
            Jag bor i Örebro tätort. Jag har jättedålig mottagning på 2:an
            och 4:an på min TV eftersom jag bor på baksidan av en stor kulle.
            Om jag skulle få en perfekt
          </note>
          <note>
            TV-bild skulle jag få satsa några tusen i en parabol.
          </note>
          <note>
            Det kommer alltid att finnas skillnader mellan människor. Man
            måste ha koll på vilket innehåll man vill stödja och som är samhällsekonomiskt
            viktigt.
          </note>
          <note type="speaker">
            Anf. 37 PER ROSENGREN (v):
          </note>
          <note>
            Fru talman! Jag kan hålla med om att vägar kanske är minst lika
            intressanta för företag och småföretag runtom i landet. Men man
            får inte göra en motsättning av detta.
          </note>
          <note>
            Återigen: Vi vet inte i dag fullt ut vad småföretagen i glesbygd
            kommer att kunna utnyttja detta till.
          </note>
          <note>
            Vi vet inte vad den nya tekniken för med sig. Vi vet att när
            det gäller snabba överföringar av bilder, konferenser osv. fordras
            det bredband, annars blir det ett väldigt "tuggande".
          </note>
          <note>
            Bara för några år sedan visste vi inte om att detta skulle vara
            möjligt. Jag är övertygad om att det kommer att komma ännu fler
            tjänster som är viktiga, inte minst för de små och medelstora
            företagen i glesbygden. Det är en sak. Den andra saken är att
            vi vill överbrygga skillnaden i infrastruktur, att den ska kunna
            ges till alla i Sverige till en rimlig kostnad. Det kommer ändå
            att vara en stor skillnad, och man kommer att vara gynnad av att
            bo i tätort.
          </note>
          <note>
            Jag har precis samma problem med min TV. Jag bor bakom Leksbergskullen
            i Mariestad. Jag kommer inte åt Skövdesändaren och får rikta min
            antenn åt ett annat håll. Jag skulle också kunna skaffa mig en
            parabol, men det går inte att dra sådana paralleller i det här
            sammanhanget. Här handlar det om en helt annan teknik som kan
            ge glesbygden möjligheter som saknas i dag.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            8 § Anpassningar på företagsskatteområdet till
          </note>
          <note>
            EG-fördraget, m.m.
          </note>
          <note>
            Föredrogs skatteutskottets betänkande 2000/01:SkU9
          </note>
          <note>
            Anpassningar på företagsskatteområdet till EG-
          </note>
          <note>
            fördraget, m.m. (prop. 2000/01:22 och prop.
          </note>
          <note>
            2000/01:12 delvis).
          </note>
          <note type="speaker">
            Anf. 38 CATHARINA HAGEN (m):
          </note>
          <note>
            Fru talman! Betänkande SkU9 handlar om anpassning till EG-fördraget
            i en rad företagsskattefrågor. Inom flera av de områden som berörs
            har den svenska lagstiftningen ensidigt gynnat svenska företag
            och investeringar i Sverige. I och med föreliggande betänkande
            är det slut med detta. Vi tvingas nu öppna möjligheterna generellt
            även för företag från andra länder inom EU.
          </note>
          <note>
            Som flera remissinstanser har påpekat kvarstår dock ytterligare
            bestämmelser som kan vara oförenliga med EU-lagstiftningen. Regeringen
            har då valt att inte behandla dessa regler nu utan hänvisar till
            sittande utredningar, bl.a. den s.k. fåmansbolagsutredningen,
            3:12-utredningen. Man har valt att avvakta i stället för att nu
            komma med förslag på dessa områden.
          </note>
          <note>
            Vi ser att det är angeläget att dessa utredningar påskyndas eftersom
            de regler som behandlas där kan strida mot vad som gäller i EU.
            Sett från företagens behov, särskilt småföretagen, är det nödvändigt
            att påskynda dessa utredningars arbete.
          </note>
          <note>
            Rent generellt anser vi att det inte finns någon anledning att
            göra åtskillnad mellan företag i EU och andra utländska bolag.
            Det finns ju en värld utanför
          </note>
          <note>
            EU-området, vilken är av stor och växande betydelse.
          </note>
          <note>
            Svenska skatteregler bör därför inte försvåra etablering av verksamheter
            över gränserna. Vi bör inte resa onödiga murar kring EU som hindrar
            företag och människor att verka på grund av oförmånliga skatteskäl.
            Regeringen bör därför tillsätta en utredning som ser över det
            svenska regelsystemet och anpassar det till internationell rätt.
          </note>
          <note>
            Fru talman! Jag yrkar därför bifall till reservation nr 1.
          </note>
          <note>
            I betänkandet görs också klart att delägare i utländska värdepappersfonder
            ska kapitalbeskattas på samma sätt som vid försäljning av svenska
            värdepappersfonder. Denna uppfattning delar vi. Men i detta sammanhang
            kan det vara värt att notera den skattemiljö som fonder i Luxemburg
            arbetar i. Beskattningen av själva fonden är i Luxemburg 6 % av
            fondkapitalet mot 1½ % i Sverige. Skatten för själva fonden är
            alltså 25 gånger högre här. Detta förhållande i sig verkar inte
            till Sveriges fördel vad gäller etablering av fondverksamhet.
            Utvecklingen går mot att finansföretagen själva och deras kunder
            blir alltmer observanta på skatteskillnader, samtidigt som det
            blir allt lättare att agera utifrån dem.
          </note>
          <note>
            En annan punkt som berörs i betänkandet är rätten att ta emot
            utdelning från näringsbetingade aktier.
          </note>
          <note>
            Självklart står vi bakom att utländska företag i Sverige ska
            ha samma rättigheter som svenska, dock med den synpunkten att
            man borde se över reglerna för att gälla även utländska företag
            från länder utanför EU.
          </note>
          <note>
            I propositionen anför regeringen att avkastning på eget kapital
            endast borde beskattas en gång inom bolagssektorn. Denna princip
            följs när det gäller utdelningar men inte kapitalvinster på näringsbetingade
            andelar. Detta strider inte bara mot huvudprincipen utan ökar
            också incitamenten till skattearbitrage mellan de olika inkomstslagen.
            Det är också en konkurrensnackdel i förhållande till länder som
            har denna skattefrihet. Mot denna bakgrund vill vi att regeringen
            snarast återkommer med ett förslag som skattebefriar näringsbetingade
            andelar.
          </note>
          <note>
            Det brådskar att vidta åtgärder, vilket utvecklingen av det stora
            antalet utlandsstationerade riskkapitalbolag har visat. Omstruktureringar
            är en viktig del i utvecklingen av ett effektivt näringsliv. Många
            länder inom och utanför EU har redan regler som underlättar effektiva
            förändringar på det här sättet.
          </note>
          <note>
            Ett av många exempel på att Sverige inte är konkurrenskraftigt
            i det här avseendet fick vi för en tid sedan när Telia sålde sitt
            dotterbolag via Holland för att slippa reavinstskatten. Man kan
            bara konstatera att snabbheten och rörligheten bland internationella
            aktörer ökar trycket på att inte ha skatteregler som verkar direkt
            konkurrenshämmande.
          </note>
          <note>
            Avslutningsvis kan jag bara instämma i finansministerns uttalande,
            som han gjorde för ett år sedan när han svarade på en fråga från
            mig. Han svarade då:
          </note>
          <note>
            "Slopad reavinstbeskattning på näringsbetingade aktier skulle
            innebära ökad attraktionskraft för Sverige som bas för internationellt
            verksamma koncerner och samtidigt - vilket också är mycket viktigt
            - påtagligt förenkla den svenska företagsbeskattningen."
          </note>
          <note>
            Frågan är nu: Vad har hänt sedan dess?
          </note>
          <note type="speaker">
            Anf. 39 PER ERIK GRANSTRÖM (s):
          </note>
          <note>
            Fru talman! I skatteutskottets betänkande nr 9 behandlas vissa
            nationella regler som vid inkomstbeskattningen i dag gynnar svenska
            företag i förhållande till utländska företag i samma situation
            eller gynnar investeringar i Sverige framför investeringar i utlandet.
          </note>
          <note>
            Man kan grovt säga att det vi nu talar om är att anpassa en del
            regler på företagsskatteområdet till
          </note>
          <note>
            EG-fördraget. Det handlar om skattefri utdelning på näringsbetingade
            aktier, lex Asea, ombildande av ekonomisk förening till aktiebolag,
            koncernbidrag m.m.
          </note>
          <note>
            I stort gäller det förändringar som likställer inkomstbeskattningen
            för svenska företag och utländska företag som hör hemma inom Europeiska
            ekonomiska samarbetsområdet, EES. I vissa frågor rör förändringarna
            också annan stat med vilken Sverige ingått skatteavtal.
          </note>
          <note>
            Utskottet tillstyrker regeringens förslag och avslår som följd
            av det den motion som lämnats med anledning av propositionen.
          </note>
          <note>
            Till utskottsmajoritetens ställningstagande har
          </note>
          <note>
            Moderata samlingspartiet lämnat tre reservationer som jag har
            tänkt att kommentera.
          </note>
          <note>
            I den första föreslås ett tillkännagivande om att regeringen
            bör tillsätta en utredning med syfte att ändra de bestämmelser
            som står i strid med EG-rätten och anpassa det svenska regelsystemet
            till internationell rätt.
          </note>
          <note>
            Jag vill påstå att en stor del av arbetet inom skatteområdet
            under senare år har haft ett internationellt perspektiv. Det ärende
            som vi just nu behandlar är en del i arbetet med att anpassa oss
            till EG-rätten. Det är också så att avgöranden i EG-domstolen
            har haft betydelse för flera av de förslag som vi nu diskuterar.
          </note>
          <note>
            För att snabbt kunna fånga upp ändringsbehov som följer av rättsutvecklingen
            inom ramen för våra internationella åtaganden, måste anpassningsarbetet
            ingå i en kontinuerlig process. Samma utgångspunkt krävs också
            när det gäller ändringar som syftar till att vi i Sverige ska
            kunna bibehålla en internationellt sett konkurrenskraftig beskattning.
          </note>
          <note>
            Enligt den nu aktuella propositionen ingår uppföljning av vår
            interna skattelagstiftning som en naturlig del i lagstiftningsarbetet.
            Kravet på att anpassa oss till rättsutveckling, följsamhet till
            internationell utveckling och kontinuerlig uppföljning är, som
            jag ser det, fullgoda skäl till att avslå förslaget om en särskild
            utredning. Men det finns flera skäl.
          </note>
          <note>
            När det gäller internationella skattefrågor utanför
          </note>
          <note>
            EES-området upprättas som regel skatteavtal med andra stater,
            s.k. dubbelbeskattningsavtal. Någon enhetlig internationell rätt
            på beskattningsområdet finns således inte, vilket man skulle kunna
            förledas att tro av reservationen.
          </note>
          <note>
            Nämnas kan som exempel att Sverige har avskaffat kupongskatten
            på utdelning till utländska företag som innehar minst 25 % av
            andelskapitalet i svenskt bolag. Vid omförhandling av skatteavtalet
            med USA
          </note>
          <note>
            föreslogs från svensk sida att kupongskatten på näringsbetingat
            innehav skulle avskaffas. USA accepterade inte att helt slopa
            kupongskatten. Det innebär att
          </note>
          <note>
            Sverige ensidigt har avskaffat kupongskatten gentemot USA.
          </note>
          <note>
            Fru talman! Även om detta är ett anförande och inte någon replik,
            skulle jag vilja ställa en fråga till moderaternas talesman i
            ärendet Catharina Hagen. Är det den svenska eller den av USA företrädda
            uppfattningen som i det här avseendet enligt Moderata samlingspartiets
            tolkning är internationell rätt? Jag vore tacksam för svar, så
            att jag i fortsättningen på ett bra sätt kan tolka reservationen.
          </note>
          <note>
            Enligt reservation 2 vill moderaterna ha ett snabbt framlagt
            förslag om att kapitalvinster från näringsbetingade andelar ska
            avskaffas.
          </note>
          <note>
            Vårt system för beskattning av bolagsinkomster bygger på att
            skatt ska betalas i två led, en gång på företagsnivå och en gång
            hos ägaren som beskattas för utdelning eller reavinst. För att
            förhindra att en vinst beskattas flera gånger inom en koncern,
            beskattas inte moderbolaget för utdelning från dotterbolag.
          </note>
          <note>
            Catharina Hagen åberopade ett frågesvar från finansministern.
            Jag skulle själv också vilja citera ytterligare ur finansministerns
            frågesvar, där han säger:
          </note>
          <note>
            "Egentligen borde därför reavinster vid försäljning av dotterbolag,
            eller mera precist reavinster på s.k. näringsbetingade aktier
            och andelar, undantas från beskattning och som en konsekvens av
            det borde reaförluster inte vara avdragsgilla."
          </note>
          <note>
            Så här långt ger jag reservanterna rätt. Men nu är det så att
            komplikationer vid utlandstransaktioner hittills har lagt hinder
            i vägen för en förändring.
          </note>
          <note>
            Skattepliktiga intäkter i Sverige skulle kunna transformeras
            till skattefria vinster i t.ex. skatteparadis.
          </note>
          <note>
            Frågan om beskattning av näringsbetingade andelar behandlas för
            närvarande i två utredningar:
          </note>
          <note>
            Utredningen om vissa företagsskattefrågor och utredningen om
            vissa internationella företagsskattefrågor.
          </note>
          <note>
            Från utskottsmajoritetens sida menar vi med tanke på den komplexitet
            frågan har att resultatet av det pågående utredningsarbetet bör
            avvaktas. Vi avstyrker därför reservanternas förslag.
          </note>
          <note>
            I reservation 3 föreslår moderaterna att lex ASEA
          </note>
          <note>
            ska utvidgas till att även omfatta onoterade bolag. Jag skulle
            vilja påstå att noteringsvillkoret inte är någon tillfällighet
            eller lapsus i lagstiftningen. Bestämmelserna enligt lex Asea
            innebär att beskattningen skjuts upp. Den som får utdelning blir
            inte omedelbart beskattad för realisationsvinsten.
          </note>
          <note>
            I den ursprungliga propositionen 1990/91:167
          </note>
          <note>
            motiverades noteringsvillkoret med att det säkerställer ett spritt
            ägande av det utdelande företaget. Enligt lex ASEA fördelas anskaffningsvärdet
            för aktierna i moderbolaget på aktierna i detta företag och dotterföretaget
            med ledning av förändringen i marknadsvärdet på aktierna i moderföretaget.
            För att detta ska kunna göras på ett rimligt sätt krävs att aktierna
            i moderföretaget är föremål för någon form av notering. Om marknadsvärde
            saknas uppstår problem när det gäller tillämpningen av reglerna.
            Det är skälet till att utskottsmajoriteten vidhåller att lex ASEA
            endast kan bli aktuellt för noterade företag.
          </note>
          <note>
            Herr talman! Nästa ärende kommer att ta lång tid.
          </note>
          <note>
            Därför begränsar jag nu mitt anförande så att vi har en möjlighet
            att avsluta debatten i nästa ärende innan voteringen kl. 14, vilket
            är önskvärt. Med det jag har anfört yrkar jag bifall till hemställan
            i skatteutskottets betänkande och avslag på reservationerna.
          </note>
          <note type="speaker">
            Anf. 40 CATHARINA HAGEN (m):
          </note>
          <note>
            Herr talman! Per Erik Granström har ställt ett antal frågor till
            mig. Den första fråga jag vill kommentera gäller hans syn på beskattning
            av näringsbetingade andelar. Det är mycket riktigt så som Per
            Erik
          </note>
          <note>
            Granström har sagt att reglerna som de nu är innebär att en inkomst
            beskattas två gånger i bolagssektorn och en gång hos mottagaren
            när det gäller denna typ av aktier. Det innebär en trippelbeskattning,
            Per Erik
          </note>
          <note>
            Granström. Detta är inte bara den dubbelbeskattning vi normalt
            sett pratar om utan en trippelbeskattning.
          </note>
          <note>
            Det är bl.a. den effekten som vi vill undvika genom att trycka
            på behovet av att man avskaffar reavinstskatten på näringsbetingade
            aktier. Visst sitter det utredningar som tittar på detta, jag
            är medveten om det. Men de är försenade. De skulle ha framlagt
            sina resultat redan i år, och de är försenade. Därför vill vi
            i vår reservation trycka på att de verkligen bör komma med ett
            förslag.
          </note>
          <note>
            Visst är det krångliga saker som dessa utredningar behandlar.
            Jag är också medveten om det. Men andra länder har klarat detta,
            och då måste vi klara det i
          </note>
          <note>
            Sverige också. Meningen med reservationen är alltså att betona
            vikten av att man landar på ett resultat som innebär att skatten
            på näringsbetingade andelar verkligen försvinner.
          </note>
          <note>
            En annan fråga som Per Erik Granström tog upp vill jag bara kort
            beröra här. Det är detta att vi vill ha en utredning som anpassar
            det svenska skattesystemet till ett internationellt skattesystem.
            Det innebär inte att vi vill ha exakt samma regler, bara att det
            är bättre anpassat ur framför allt konkurrenshänseende. Vi vill
            inte nöja oss med att anpassa oss till de länder som finns i EU.
            Vi anser att det finns en stor och påträngande värld utanför EU
            också. Varför ska vi alltid vara så passiva och bara reagera på
            sådant som vi måste reagera på? Varför inte tillsätta en utredning
            som gör att Sverige kan vara lite mer aktivt och förekomma de
            behov som finns från andra länder? Jag undrar vad
          </note>
          <note>
            Per Erik Granström har för syn på detta. Varför ska vi vara så
            passiva?
          </note>
          <note type="speaker">
            Anf. 41 PER ERIK GRANSTRÖM (s):
          </note>
          <note>
            Herr talman! När det gäller det som Catharina
          </note>
          <note>
            Hagen betecknar som trippelbeskattning var det ju också det som
            jag framförde i mitt anförande, alltså att vi i princip är överens
            om att en förändring här bör komma till stånd. Däremot är inte
            vi från socialdemokratisk sida beredda att göra en förändring
            som underlättar att man placerar pengarna i skatteparadis.
          </note>
          <note>
            Vi vill att utredningen får tillräckligt med tid för att lägga
            fram ett förslag som sedermera förhoppningsvis kan leda till ett
            bra ställningstagande i den här kammaren.
          </note>
          <note>
            När det gäller att anpassa det svenska skattesystemet till internationella
            förhållanden är jag inte lika negativ till de svenska ståndpunkterna
            som vad som framskymtade i Catharina Hagens replik. Jag vill nog
            hävda att Sverige har en hållning i fråga om att upprätta dubbelbeskattningsavtal
            som syftar till att inte diskriminera vare sig svenska företag
            eller andra länders företag. Det har i många sammanhang framhållits
            att Sverige är ett föregångsland i det här avseendet. Jag menar
            att vi från svensk sida ska fortsätta att arbeta i den riktning
            som vi nu gör genom att upprätta dubbelbeskattningsavtal och anpassa
            oss till
          </note>
          <note>
            EG-rätten.
          </note>
          <note type="speaker">
            Anf. 42 CATHARINA HAGEN (m):
          </note>
          <note>
            Herr talman! Jag är mycket nöjd med svaret när det gäller Per
            Erik Granströms syn på behovet av att avskaffa skatten på näringsbetingade
            aktier. Jag vill bara betona att jag tycker att de här utredningarna
            nu har suttit tillräckligt länge. De tillsattes 1998, och det
            finns väldigt mycket fakta omkring behovet av regler för att man
            inte ska kunna smita undan skatten på ett sätt som inte är acceptabelt.
            Så jag tycker nog att Per
          </note>
          <note>
            Erik Granström kunde hjälpa mig med att trycka på hos regeringen
            så att de kommer med ett resultat snart. Det lär ju också dröja
            innan reglerna träder i kraft.
          </note>
          <note>
            Till sist vill jag bara kommentera Per Erik Granströms syn på
            det här med dubbelbeskattningsavtalen.
          </note>
          <note>
            Visst är det bra att de finns. Men man skulle kunna gå lite längre
            genom en lagstiftning som gör att de här dubbelbeskattningsavtalen
            inte behövs utan att vi ligger före i lagstiftningen, att Sverige
            kan gå före. Vi är ju kända för att vara rationella och för att
            förenkla mycket jämfört med många andra länder. Varför inte gå
            i bräschen även här? Lagstiftning kan ibland vara bättre än avtal
            när det gäller sådana här skattefrågor.
          </note>
          <note type="speaker">
            Anf. 43 PER ERIK GRANSTRÖM (s):
          </note>
          <note>
            Herr talman! Nu sitter ju inte jag i utredningen, och jag vet
            inte exakt hur långt man har kommit där.
          </note>
          <note>
            Men jag kan säga att den socialdemokratiska gruppen naturligtvis
            också har ett intresse av att de här frågorna kommer upp på bordet
            till ett slutligt ställningstagande.
          </note>
          <note>
            När det gäller frågan om Sverige ska gå före eller inte försökte
            jag att beskriva det här genom att redovisa hur det var när Sverige
            försökte att lösa frågan med USA och inte kunde gå fram. Jag menar
            att det inte vore rimligt om Sverige ensidigt kröp ned till lägsta
            nivå. Det här bygger ju på överenskommelser, så jag tycker nog
            att vi även fortsättningsvis ska arbeta för att förhandla med
            våra motparter när det gäller att upprätta avtalen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            9 § Inkomstskatteregler vid ändrad skattskyldighet till mervärdesskatt
          </note>
          <note>
            Föredrogs skatteutskottets betänkande 2000/01:SkU10
          </note>
          <note>
            Inkomstskatteregler vid ändrad skattskyldighet till mervärdesskatt
            (prop. 2000/01:30).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 13 §.)
          </note>
          <note>
            10 § Vissa förmögenhets- och punktskattefrågor
          </note>
          <note>
            Föredrogs skatteutskottets betänkande 2000/01:SkU11
          </note>
          <note>
            Vissa förmögenhets- och punktskattefrågor (prop.
          </note>
          <note>
            2000/01:31 och prop. 1999/2000:126 delvis).
          </note>
          <note>
            Anf. 44 MARIETTA DE POURBAIX LUN-
          </note>
          <note>
            DIN (m):
          </note>
          <note>
            Herr talman! I skatteutskottets betänkande
          </note>
          <note>
            2000/01:11 behandlas vissa förmögenhets- och punktskattefrågor.
            Jag tänker helt kort börja med punktskattefrågorna för att sedan
            lägga större delen av min tid på förmögenhetsskatten.
          </note>
          <note>
            Moderaterna sade nej till avfallsskatten som införes den 1 januari
            i år. Vår kritik då kvarstår. Avfallsskatten är inte till fördel
            för miljön. Den är krånglig och full av undantag. Dagens förslag
            från utskottsmajoriteten innebär att nästa undantag ska göras.
          </note>
          <note>
            Detta befäster bara vår kritik. Moderaterna vill att regeringen
            ska återkomma med förslag till avveckling av avfallskatten.
          </note>
          <note>
            Veterantraktorer bör enligt Moderaterna omfattas av samma skatteregler
            som veteranlastbilar, dvs. de ska vara skattebefriade.
          </note>
          <note>
            Uppfinningsrikedomen när det gäller att ta ut skatt är som synes
            outtömlig. Allt och alla kan och ska beskattas enligt Socialdemokraterna,
            Vänsterpartiet och Miljöpartiet.
          </note>
          <note>
            Nu, herr talman, till en skatt av en helt annan dignitet än dem
            jag hittills pratat om; förmögenhetskatten. Herrar i mörka kostymer,
            som röker tjocka cigarrer och har tusenlappar i fickorna - det
            är bilden av en kapitalägare, en person som klarar av att betala
            sin förmögenhetsskatt.
          </note>
          <note>
            Det är denna bild som Socialdemokraterna,
          </note>
          <note>
            Vänstern och Miljöpartiet vill frammana, allt för att kunna försvara
            förmögenhetsskatten. Men detta stämmer inte längre. Om denna typ
            av personer över huvud taget finns i Sverige så är det just de
            som inte betalar förmögenhetsskatt. Observeras bör att problemet
            inte är att dessa personer slipper betala förmögenhetsskatt. Problemet
            är att mormor Agda, pensionär, som betalat av på sitt skärgårdshus
            som gått i arv i generationer nu drabbas av både en chockhöjning
            av taxeringsvärdena med höjd fastighetsskatt som följd och förmögenhetsskatt.
            Problemet är att familjen
          </note>
          <note>
            Svensson med barn, boende i ett radhus i Stockholmsregionen,
            inte längre kommer att ha råd att bo kvar, eftersom familjen förutom
            höjd fastighetsskatt också drabbas av förmögenhetsskatt.
          </note>
          <note>
            Lösningen på orättvisan är alltså inte att de som i dag slipper
            betala förmögenhetsskatt ska börja betala.
          </note>
          <note>
            Nej, lösningen på problemet är att förmögenhetsskatten avskaffas
            för alla. Och detta är vad vi moderater vill. Vi vill ta bort
            sambeskattningen som ett första steg och samtidigt höja fribeloppet
            till 1,5 miljoner kronor per person. Det vill vi göra redan nästa
            år. År 2002 vill vi avskaffa förmögenhetsskatten för alla.
          </note>
          <note>
            Man kan fråga sig varför det har blivit så här orättvist och
            godtyckligt. Riksdagen beslutade på förslag av den borgerliga
            regeringen 1991 att förmögenhetsskatten skulle avvecklas och att
            man skulle göra det under en treårsperiod. 1994 sköt den socialdemokratiska
            regeringen upp slopandet av förmögenhetsskatten, vilket ledde
            till att förmögenhetsskatten återinfördes.
          </note>
          <note>
            År 1997 beslutade en majoritet i riksdagen att alla
          </note>
          <note>
            A-listenoterade aktier skulle förmögenhetsbeskattas.
          </note>
          <note>
            Ett undantag gjordes för aktier ägda av personer eller familjer
            som hade mer än 25 % av rösterna och om bolaget hade introducerats
            1992 eller senare. På så sätt undantogs ett tiotal familjer. För
            att undvika en massflykt från landet och en flykt från A-listan
            till de skattebefriade OTC-listorna kom det i slutet av 1997
          </note>
          <note>
            nya regler som innebar att ägaren slipper förmögenhetsskatt om
            han eller hon vid tiden för bolagets börsintroduktion haft 25
            % eller mer av rösterna, oavsett när bolaget introducerats. På
            så sätt undantogs ytterligare några. Man ska då notera att Moderaterna
            vill ta bort förmögenhetsskatten för alla.
          </note>
          <note>
            Förmögenhetsskatten är inte träffsäker, vare sig i ekonomisk
            eller moralisk bemärkelse. Det går inte att motivera att aktieinnehav
            i Telia och Huvudstaden är skattepliktiga men inte aktieinnehav
            i Europolitan och
          </note>
          <note>
            Drott eller att småshusinnehav för eget boende är skattepliktigt
            men inte fastighetsinnehav för andras boende. Pensionssparande
            i aktiefonder i PPM:s regi är skattebefriat men inte individuellt
            pensionssparande i aktiefonder. Snårigt? Ja. Rättvist? Nej knappast.
          </note>
          <note>
            De ekonomiska argumenten för att avskaffa förmögenhetsskatten
            är många. Utan förmögenhetsskatt skulle viljan och möjligheten
            att satsa pengar i aktier öka. Utländska och svenska aktieägare
            skulle få samma villkor. Sparandet skulle öka. Kapitalflykten
            från Sverige skulle kunna stoppas. Rent skattemässigt är förmögenhetsskatten
            kontraproduktiv. Det finns uppgifter om att kapital i storleksordningen
            500 miljarder kronor har placerats utomlands.
          </note>
          <note>
            De flesta andra länder har inte förmögenhetsskatt.
          </note>
          <note>
            Och om de har det är fribeloppen för när förmögenhetsskatt börjar
            tas ut betydligt högre än i Sverige.
          </note>
          <note>
            Inom EU är det få länder som har kvar förmögenhetsskatten. Frankrike
            är ett av dessa få länder som fortfarande tar ut förmögenhetsskatt.
            Men då ska man komma ihåg att Frankrike tar ut 0,55 %-1,8 %, men
            då är fribeloppet över 6 miljoner kronor. Mycket få länder i världen
            tar ut både fastighetsskatt och förmögenhetsskatt.
          </note>
          <note>
            Herr talman! När det gäller förmögenhetsskatten så ägnar sig
            Miljöpartiet och Vänstern åt ett sällan skådat hyckleri. De säger
            en sak i massmedierna och i debatter. Men när det blir skarpt
            läge och möjlighet att göra någonting åt förmögenhetsskatten,
            genom att i skatteutskottet t.ex. stödja Moderaternas förslag
            att som ett första steg ta bort sambeskattningen eller rösta för
            ett sådant förslag här i kammaren, då tar maktintresset över.
            Då är det viktigare att sitta vid maktens grytor än att förverkliga
            det som man saluför på gator och torg.
          </note>
          <note>
            Redan i början av 1998 sade Birger Schlaug,
          </note>
          <note>
            Miljöpartiet, att förmögenhetsskatten är snedvridande och missgynnar
            entreprenörer. Vidare sade han:
          </note>
          <note>
            I princip är det fel på både fastighetsskatten och förmögenhetsskatten.
            Jag anser att man borde se över hela systemet och fixa så att
            man på sikt får bort dessa skatter.
          </note>
          <note>
            Herr talman! När det gäller Vänstern blir det lätt patetiskt
            när Per Rosengren för mindre än en månad sedan, närmare bestämt
            den 21 november, här i kammaren i en interpellationsdebatt om
            fastighetsskatten sade:
          </note>
          <note>
            "I Stockholm är det naturligtvis ett problem med fastighetsskatten.
            Och det kanske inte är fastighetsskatten som kommer att vara det
            stora problemet under de kommande åren när man inför en begränsningsregel
            utan förmögenhetsskatten.
          </note>
          <note>
            Med anledning av detta skulle jag vilja fråga finansministern
            om det inte är möjligt att sätta sig ned och diskutera förmögenhetsskattens
            effekter. Nu när man tar bort frysningen är det inte bara fastighetsskatten
            som ökar. Begränsningsregeln tar ju bara hänsyn till fastighetsskatten.
            Men den ökning som sker av förmögenhetsskatten kommer över huvud
            taget inte att beaktas i detta sammanhang."
          </note>
          <note>
            Men varför tänkte inte Vänstern på detta en månad tidigare när
            ni med pukor och trumpeter förklarade att Vänstern var överens
            med Socialdemokraterna och Miljöpartiet om budgetpropositionen?
          </note>
          <note>
            När det gäller sambeskattningen sade Vänstern i våras här i kammaren
            att man inte då, men nästa gång, skulle stödja förslaget från
            Moderaterna om att som ett första steg ta bort sambeskattningen
            av förmögenheter. Men inte ens detta blir mer än ord från
          </note>
          <note>
            Vänsterpartiet.
          </note>
          <note>
            Herr talman! Regeringen skriver själv i propositionen:
          </note>
          <note>
            "Mot bakgrund av de principiella invändningar som utifrån bl.a.
            jämställdhetssynpunkt kan riktas mot sambeskattningen skulle justeringen
            kunna ske i form av slopad sambeskattning."
          </note>
          <note>
            Men sedan radas argument upp för att inte göra detta. Förmögenhetsskatten
            är den enda skatt där hushållen sambeskattas. Men risken finns
            att det snart blir likadant med fastighetsskatten, eftersom begränsningsregeln
            som visserligen ännu inte finns men som enligt beskrivningen innebär
            att fastighetsskatt ska betalas enligt en regel som bygger på
            en procentsats av hushållets sammanlagda inkomster. Vad är detta
            om inte en ny sambeskattning?
          </note>
          <note>
            Riksskatteverket har dessutom nyligen bett regeringen att få
            slippa krånglet med sambeskattning.
          </note>
          <note>
            Både jämställdhets- och förenklingsskäl talar för ett borttagande.
            I stället finns det, som jag nämnt, risk för att det blir precis
            tvärtom.
          </note>
          <note>
            Skälet till att regeringen över huvud taget gör en liten förändring
            av fribeloppet för förmögenhetsskatt är att fler personer när
            frysningen av taxeringsvärdena upphör nästa år kommer att bli
            så förmögna, på papperet ska jag för säkerhets skull säga, att
            de måste betala förmögenhetsskatt. Regeringen har själv beräknat
            att antalet förmögenhetsskattepliktiga nästa år kommer att öka
            med 220 000 personer, dvs. från
          </note>
          <note>
            770 000 i år till 970 000 nästa år. Samtidigt skriver regeringen
            att denna siffra nog ligger i underkant, dvs. att det säkert blir
            fler.
          </note>
          <note>
            För en villaägare i Stockholmsområdet betyder det att det som
            regeringen förlorar på gungorna, dvs.
          </note>
          <note>
            på den utlovade begränsningsregeln i fastighetsskatten, tar man
            med råge igen på förmögenhetsskatten.
          </note>
          <note>
            Herr talman! Moderaterna vill att taxeringsvärdena ska vara frysta
            även i fortsättningen. För dem som vid omräkning får sänkta taxeringsvärden
            låter vi detta slå igenom. Men för dem som får höjda taxeringsvärden
            vill vi alltså att frysningen ska fortsätta.
          </note>
          <note>
            Vidare vill vi att bara halva markvärdet ska ligga till grund
            för taxering. Sist men inte minst vill vi avskaffa fastighetsskatten.
            Vi vill redan nästa år sänka procentsatsen till 1 % för småhus
            och fortsätter sänkningen med 0,1 % per år.
          </note>
          <note>
            Jag lovar, herr talman, att vi moderater kommer att göra allt
            vad vi kan för att förmå riksdagen att besluta om fortsatt frysning
            av taxeringsvärdena, allt för att folk inte ska behöva lämna sina
            hus och hem.
          </note>
          <note>
            I somras sade f.d. finansminister Erik Åsbrink följande om förmögenhetsskatten:
          </note>
          <note>
            Förmögenhetsskatten är problematisk. Miljardärer som har eget
            företag slipper undan medan en villaägare med lite aktier får
            betala 1,5 % på en förmögenhet beräknad från en mycket låg nivå.
            Men systemets konstruktion är helt orimlig. Det finns ett godtycke
            i detta som gör det väldigt svårt att upprätthålla ett sådant
            system.
          </note>
          <note>
            Varför Erik Åsbrink som finansminister i fem år administrerade
            ett system som han betecknar som orimligt och godtyckligt kan
            man ju bara undra, och varför han inte gjorde någonting åt det
            kan jag bara spekulera i, men min slutsats är att förmögenhetsskatten
            har ett symbolvärde för socialdemokraterna.
          </note>
          <note>
            Den symboliserar partiets kamp mot kapitalet och mot ägandet.
            Men nog har ni socialdemokrater hamnat i er egen retoriska fälla
            genom att undanta de allra rikaste från förmögenhetsskatt, medan
            mormor Agdas barndomshem i skärgården förmögenhetsbeskattas.
          </note>
          <note>
            År 1947 togs beslut i Sveriges riksdag om förmögenhetsskatten.
            Utskottets förslag bifölls med endast en smärre ändring. Mot riksdagens
            beslut lät i första kammaren herr Domö med instämmande av 22 andra
            högerledamöter och i andra kammaren herr Skoglund i Doverstorp
            med instämmande av samtliga övriga 38
          </note>
          <note>
            av andrakammarhögern till protokollet anteckna följande:
          </note>
          <note>
            Då enligt min uppfattning det nu fattade beslutet icke blott
            i väsentliga delar strider mot vedertagna rättsgrundsatser utan
            även genom sin återverkan på arbetshåg, sparvilja och företagarlust
            är ägnat att hålla tillbaka välståndsutvecklingen i vårt land,
            till skada inte bara för dem av vilka nya offer nu krävs utan
            för hela vårt folk, ber jag att till kammarens protokoll få anteckna
            min reservation mot beslutet.
          </note>
          <note>
            Dessa kloka synpunkter är alltjämt giltiga 53 år senare.
          </note>
          <note>
            Herr talman! Givetvis står moderaterna bakom alla sina reservationer,
            men för tids vinnande yrkar jag bifall bara till reservation 1.
          </note>
          <note type="speaker">
            Anf. 45 CLAES STOCKHAUS (v):
          </note>
          <note>
            Herr talman! Betänkandet SkU11 behandlar vissa förmögenhets-
            och punktskattefrågor. Jag tänker beröra bara några av dessa,
            främst det som gäller avfallsskatten men också frågan om avdragsrätt
            vid arvsbeskattningen för kostnad för skötsel av gravar och, lite
            kort, frågan om förmögenhetsbeskattningen.
          </note>
          <note>
            Jag börjar med avfallsskatten. I betänkandet berörs vissa problem
            i detta sammanhang, bl.a. vad gäller behandlingen av slam. Det
            föreslås skattefrihet för rening och avvattning av slam och annat
            flytande avfall som förs över till s.k. vassbäddar och för vattenverksslam
            som förs till slambassänger.
          </note>
          <note>
            Det stora problem som vi ser när det gäller beskattning av avfallsdeponier
            är att den styr om brännbara restprodukter till förbränning, eftersom
            det då inte tas ut någon skatt på dessa. Det är lätt att räkna
            ut att biobränslen då kan komma att konkurreras ut.
          </note>
          <note>
            Min hemkommun Sundsvall, som tidigare planerade att bygga om
            för kunna elda med biobränsle, har lagt de planerna på hyllan.
            De planer som i dag ligger på bordet gäller förmodligen mer förbränning
            av avfall.
          </note>
          <note>
            Vi menar att det enda rimliga borde vara att skatt tas ut även
            vid avfallsförbränning. Vi har inte möjlighet att nu lägga fram
            förslag till skatt på förbränning av avfall, utan vi får nöja
            oss med att avge ett särskilt yttrande. Vi kommer dock att verka
            för att det så snart som möjligt blir skatt på avfallsförbränning,
            helst senast 2005, när förbudet mot att deponera organiskt avfall
            börjar gälla.
          </note>
          <note>
            Så över till frågan om rätt till avdrag vid arvsbeskattningen
            för kostnader för skötsel av grav. Regeringen har fått ett uppdrag
            från riksdagen att överväga ett förslag i frågan, men regeringen
            avstår från att lägga fram något förslag. Utskottsmajoriteten
            hävdar att denna kostnad inte har något omedelbart samband med
            dödsfallet. Vi i Vänsterpartiet menar dock att det finns ett samband
            mellan dödsfall och gravskötselkostnader. Det ena är en förutsättning
            för det andra.
          </note>
          <note>
            Det är ett tydligt samband, och dessa kostnader borde kunna jämställas
            med begravningskostnader som redan nu är avdragsgilla. Vi sätter
            i vårt förslag ett tak vid en kostnad om 7 500 kr.
          </note>
          <note>
            Man kan lite vitsigt säga att det här inte handlar om att det
            ska bli bättre ovanför när man dör. Vi utlovar inte någon kalvstek
            i himmelens höjd, utan det handlar om att säkerställa att gravplatsen
            hålls i ordnat och värdigt skick.
          </note>
          <note>
            Vad gäller förmögenhetsbeskattningen hänvisade föregående talare
            till vad Per Rosengren tidigare har sagt i en interpellationsdebatt.
            Såvitt jag vet har Per anmält sig på talarlistan och kan alltså
            själv svara för vad han har sagt i den debatten. Vi medverkar
            nu till att fribeloppet höjs från 900 000 kr till 1 miljon kronor
            för fysiska personer och till 1 ½ miljon kronor för sambeskattade
            par.
          </note>
          <note>
            Vår modell i frågan om förmögenhetsbeskattningen handlar i första
            hand om fastighetsvärdena. Vår idé har varit att separera fastigheten
            från övrig förmögenhet och att halva taxeringsvärdet skulle kunna
            tas upp till beskattning. Det var där som vi såg att det stora
            problemet fanns. Marietta de Pourbaix-Lundin gav som exempel en
            äldre person med en stuga som fått ett högt taxeringsvärde. De
            kommentarer som
          </note>
          <note>
            Marietta gjorde till Per Rosengren får han dock, som sagt, själv
            svara på.
          </note>
          <note>
            Debatterna har under den här veckan varit rätt utdragna och har
            innefattat kvällsmanglingar. För att spara tid tänker jag nöja
            mig med de här kommentarerna. Jag yrkar bifall till reservation
            8.
          </note>
          <note type="speaker">
            Anf. 46 MARIETTA DE POURBAIX-LUNDIN (m) replik:
          </note>
          <note>
            Herr talman! Hur förklarar Claes Stockhaus att ni säger en sak
            och gör något annat när det gäller förmögenhetsskatten? Låt oss
            bara hålla oss till den lilla frågan om sambeskattningen. Ni har
            vid flera tillfällen väldigt tydligt uttalat att den ska tas bort.
            Jag har i min hand ett protokoll från 1997 med en reservation
            som bl.a. Vänstern finns med på. Det heter där:
          </note>
          <note>
            Ett genomgående argument för sambeskattning är att den diskriminerar
            äktenskapet och motverkar jämställdhet. Utöver det principiella
            skälet för avskaffande av sambeskattning har också anförts förenklingsskäl.
            Det kan med rätta också uppfattas som stötande att skattemyndigheterna
            måste skaffa in uppgifter av detta slag för att kunna genomföra
            riktig taxering.
          </note>
          <note>
            Ni finns på en gemensam reservation. Varför gör ni ingenting
            nu när ni har möjlighet att göra någonting åt sambeskattningen,
            när ni är ett stödparti åt regeringen? Det är min första fråga.
          </note>
          <note>
            Jag har en andra fråga. Vänstern talar väldigt mycket om rättvisa.
            Det är ett ord som man såg på era valaffischer väldigt ofta. Tycker
            Claes Stockhaus att det är rättvist att miljardärer är undantagna
            från förmögenhetsskatt, medan mormor Agda i sitt skärgårdshus
            får betala förmögenhetsskatt?
          </note>
          <note type="speaker">
            Anf. 47 CLAES STOCKHAUS (v) replik:
          </note>
          <note>
            Herr talman! Den första delen, som vi hade en reservation om
            under 1997, handlar om ett annat läge.
          </note>
          <note>
            Det här är ett resultat av budgetförhandlingar. Det sker ändå
            en förbättring genom att fribeloppen höjs vad gäller förmögenhetsbeskattningen.
            Hade vi fått som vi velat skulle man, precis som jag sade, ha
            separerat fastigheterna ifrån övrig förmögenhet, att bara hälften
            skulle tas upp till taxering, att det skulle vara underlaget för
            att kunna begränsa sådana negativa effekter som det kan få som
            har tagits upp här.
          </note>
          <note>
            Nu är det en uppgörelse, och den står vi självklart för. Men
            kvar har vi flera budgetomgångar längre fram. Där kommer vi att
            upprepa vårt förslag om halvering av taxeringsvärdena i det här
            fallet. Det är ändå det som är det stora problemet, det är ett
            större problem än sambeskattningen i sig.
          </note>
          <note type="speaker">
            Anf. 48 MARIETTA DE POURBAIX-LUNDIN (m) replik:
          </note>
          <note>
            Herr talman! Jag noterar att Claes Stockhaus undviker den andra
            frågan om rättvisan. Den rättvisan består i att miljardärer slipper
            förmögenhetsskatt, medan mormor Agda får betala förmögenhetsskatt
            på sitt hus i skärgården. Jag förstår att Claes Stockhaus inte
            vill svara på den frågan. Den tror jag inte att han kan besvara
            med hedern i behåll.
          </note>
          <note>
            Jag håller med om att sambeskattningen bara är det lilla problemet.
            Vi moderater vill börja med att ta bort den. Sedan vill vi ta
            bort hela förmögenhetsskatten. Då kan man fråga sig så här: Varför
            stödde inte Vänstern Moderaterna i den biten genom att ta bort
            sambeskattningen för att göra det lättare för folk att kunna bo
            kvar i sina fastigheter? Varför en månad efter det att ni hade
            lagt fram budgetpropositionen stå här i kammaren och vädja till
            finansministern att vi måste göra någonting åt förmögenhetsskatten
            när det visar sig att väldigt många på grund av högre taxeringsvärden
            kommer att få både betala högre fastighetsskatt och betala förmögenhetsskatt?
            Varför komma med detta vädjande efteråt? Det blir faktiskt lätt
            patetiskt. Men svara på första frågan om rättvisan, varför miljardärer
            ska slippa förmögenhetsskatt medan mormor Agda får betala.
          </note>
          <note type="speaker">
            Anf. 49 CLAES STOCKHAUS (v) replik:
          </note>
          <note>
            Herr talman! Det är självklart ingen riktig rättvisa.
          </note>
          <note>
            Men det vi har försökt göra för att underlätta för den gamla
            damen och flera i hennes ställe är, som jag sade tidigare, är
            att driva frågan om en halvering av taxeringsvärdena, att det
            skulle vara ett underlag.
          </note>
          <note>
            Den andra frågan om miljardärer finns det säkert många kommentarer
            om. Det har ändå blivit så i ett visst läge, men det är inte säkert
            att den situationen kommer att bestå i all evighet.
          </note>
          <note type="speaker">
            Anf. 50 KENNETH LANTZ (kd):
          </note>
          <note>
            Herr talman! Utskottet har i detta betänkande föreslagit att
            tillstyrka proposition 2000/01:31 Vissa förmögenhets- och punktskattefrågor.
            Kristdemokraterna har ett särskilt yttrande och även reservationer
            i betänkandet. Vi står bakom samtliga men för tids vinnande yrkar
            jag endast bifall till reservation 2
          </note>
          <note>
            under mom. 1.
          </note>
          <note>
            Kristdemokraterna har under flera år verkat för att minska förmögenhetsskatten.
            Denna skatt har eventuellt haft ett berättigande av fördelningspolitiska
            skäl.
          </note>
          <note>
            Säkerligen har den med hänsyn till det nyss nämnda haft önskad
            effekt under åren. Men under 90-talet och speciellt efter EU-anslutningen
            har rörelse av kapital ökat, och människor flyttar därmed sina
            besparingar till länder med lägre kapitalbeskattnning. Det är
            inte oväsentliga belopp som förmodligen döljs från skattemyndigheterna
            på detta sätt. Därför anser vi att denna skatt i dag är till mer
            skada än nytta. Regeringen har också insett detta till viss del
            i och med att några aktiemiljardärer sluppit undan från förmögenhetsskatten
            i denna del. Det som förvånar oss kristdemokrater är att övriga
            ska tvingas till att beskatta sin förmögenhet.
          </note>
          <note>
            Sambeskattningens bevarande är en fråga som jag gärna vill beröra
            och frågar därför Lennart Axelsson:
          </note>
          <note>
            Anser ni socialdemokrater att det är i enlighet med övrig lagstiftning
            att vi ska behålla sambeskattningen på detta område? Vilken motivering
            har socialdemokraterna och regeringen till att ni vill påtvinga
            ett skatteok över parets axlar när övrig lagstiftning ser oss
            alla, ekonomiskt sett, som enskilda individer och särbehandlar
            oss?
          </note>
          <note>
            På övriga områden har vi i svensk lagstiftning i stort sett lämnat
            all sambeskattning. Detta är sunt och helt riktigt. Det nya pensionssystemet
            t.ex. har en inriktning mot att var och en ska ansvara för sin
            egen kommande pensionering. Men inom förmögenhetsskatten ska sammanboendes
            förmögenhet läggas samman. Detta är märkligt.
          </note>
          <note>
            Man skulle kunna tänka sig att en förmögen person gifter sig
            med en annan på äldre dar. En av dessa har en förmögenhet som
            är skattepliktig, och den andra har aldrig nått upp till en skattepliktig
            förmögenhet. Vid sammanboende dessa emellan ska följaktligen båda
            betala förmögenhetsskatt. Är detta rimligt?
          </note>
          <note>
            Saken blir inte bättre av att våra fastigheters taxeringsvärde
            kommer att ändras. Genom kraftiga höjningar av taxeringsvärdena
            på småhus kommer många fler än tidigare att drabbas av förmögenhetsskatten.
            Resultatet kommer med stor sannolikhet att bli en beskattning
            som överstiger kapitalinkomsterna.
          </note>
          <note>
            Anser verkligen socialdemokraterna att det är riktigt med mer
            än 100 % beskattning inom förmögenhetsområdet? Det kan bli följden
            om vi ska behålla förmögenhetsskatten i allmänhet och sambeskattningen
            i synnerhet.
          </note>
          <note>
            Kristdemokraterna förordar att förmögenhetsskatten fasas ut.
            Det innebär att skattesatsen sänks till
          </note>
          <note>
            1 % 2002 och till 0,5 % 2003. Från 2004 ska den var helt avvecklad.
          </note>
          <note>
            Jag vill beröra veteranfordon i all korthet.
          </note>
          <note>
            Kristdemokraterna har ställt sig bakom mreservationen om veteranfordon.
            Vi anser det vara av värde med lika regler för såväl traktorer
            som lastbilar.
          </note>
          <note>
            Vi anser det inte vara rimligt att undanta traktorer från denna
            lag som gynnar lastbilar äldre än 30 år.
          </note>
          <note>
            Genom att gå motionärerna till mötes ökar möjligheterna att bevara
            till historien en viktig del av svensk jordbrukskultur.
          </note>
          <note>
            Jag vill också beröra vård och skötsel av gravplats.
          </note>
          <note>
            Regeringens förslag, eller uteblivande förslag, noteras med viss
            förvåning. I betänkandet står att läsa att vissa avdrag är godkända,
            medan denna kostnad avseende framtida vård och skötsel av gravplats
            inte skulle vara förenlig med lagstiftningen. När vi läser i betänkandet
            och lagen får vi veta att kostnader i samband med begravning,
            såsom kläder, begravning, servering och gravsten med inskription
            är avdragsgilla kostnader vid arvsbeskattningen.
          </note>
          <note>
            Tillsammans med Vänsterpartiet anser vi det vara rimligt att
            även kostnader som avsätts för att bekosta framtida vård av gravplats
            borde kunna vara en avdragsgill kostnad. Det förvånar mig att
            servering och kläder, som i högsta grad är personliga kostnader
            för efterlevande, är avdragsgilla när inte ens kostnader för gravens
            skötsel skulle vara det.
          </note>
          <note>
            Det vore rimligt att fråga Lennart Axelsson om vård av gravplats
            och kostnader i samband med en minneslund, som troligen har målsättningen
            att vårda minnet av den bortgångne, skiljer sig. Kan jag få ett
            svar i dag varför utskottet valt att avstå möjligheten att jämställa
            kostnaderna för vård av gravplats med kostnaderna för gravsten,
            servering och sorgkläder?
          </note>
          <note>
            Avslutningsvis, herr talman! kristdemokraterna anser det vara
            av största vikt med lägre skatt på förmögenhet. Motivet till detta
            är att vi vill ge följande signal till människor med förmögenhet.
            Sverige är bra att bo i även om man har en förmögenhet. Det som
            förvånar oss kristdemokrater är att regeringen inte tagit intryck
            av våra grannar Danmark och Tyskland.
          </note>
          <note>
            Inom övriga Europa är det också en liten del, mindre än tio länder,
            som har kvar denna skatt. Hur länge tänker Sverige ståndaktigt
            kämpa för att beskatta vad man brukar kalla för de fyra eller
            fem f-en: föda, fastighet, förmögenhet och fattigt folk?
          </note>
          <note type="speaker">
            Anf. 51 ROLF KENNERYD (c):
          </note>
          <note>
            Herr talman! Beskattningen av förmögenheter har av tradition
            varit ett inslag i fördelningspolitiken. Den funktionen fyller
            inte förmögenhetsbeskattningen i dag. I dag undantas ofta de verkligt
            stora förmögenheterna från beskattning, medan däremot måttliga
            förmögenheter, som ofta består av äldre villafastigheter eller
            likvider från försålda sådana fastigheter, blir förmögenhetsbeskattade.
          </note>
          <note>
            I de allra flesta fall är dessa förmögenheter ett resultat av
            idogt arbete och/eller träget och målmedvetet sparande. Det kan
            inte vara rimligt att beskatta just idogt arbete och enträget
            och målmedvetet sparande en gång till, därför att dessa pengar
            är ju redan tidigare beskattade en gång.
          </note>
          <note>
            Den höjning av fribeloppet som regeringen nu föreslår motiveras
            med att effekten av höjda taxeringsvärden, när frysningen upphör,
            ska begränsas. Höjningen från 900 000 kr till 1 miljon utgör ganska
            nära
          </note>
          <note>
            11 %.
          </note>
          <note>
            Taxeringsvärdena höjs, som vi vet, mångdubbelt mera. Därmed fyller
            dessa åtgärder inte det uppgivna syftet. Om man betraktar effekterna
            av att frysningen av taxeringsvärdena nu upphör på såväl förmögenhetsskatt
            som fastighetsskatt i ett sammanhang framstår effekterna som helt
            orimliga och oacceptabla.
          </note>
          <note>
            Vår uppfattning är därför klar: Behåll frysningen!
          </note>
          <note>
            Sänk därutöver fastighetsskattesatsen! Och framför allt med hänvisning
            till dagens betänkande: Slopa sambeskattningen i förmögenhetsbeskattningen
            som ett första steg i en avveckling av förmögenhetsskatten! Den
            har spelat ut sin roll i fördelningspolitiken, och den ger i dag
            en omvänd fördelningseffekt. Därtill kommer den internationella
            rörligheten av kapitalet som gör att skattebasen eroderas med
            den höga beskattningen av förmögenhet som vi i dag har.
          </note>
          <note>
            Under förra riksmötet lovade Per Rosengren i denna talarstol
            att inför förhandlingarna om den budget som vi nu behandlar skulle
            sambeskattningen i förmögenhetsbeskattningen avskaffas. Det blev
            som vi ser inte så. Det är uppenbart. Jag har respekt för att
            man inte alltid når ända fram i förhandlingar, men jag skulle
            vilja be Claes Stockhaus att nu klargöra om
          </note>
          <note>
            Vänsterpartiet i sin helhet står bakom det löfte om sambeskattningens
            avskaffande som Per Rosengren har avgivit. Det vore en ganska
            rimlig ståndpunkt i det feministiska parti som Vänsterpartiet
            utger sig för att vara.
          </note>
          <note>
            Herr talman! Jag vill med detta yrka bifall till reservation
            3. Jag vill också yrka bifall till reservation
          </note>
          <note>
            7, där man föreslår en temporär höjning av bilskrotningsavgiften
            under 2001 till 8 000 kr. Det finns många goda skäl för detta.
          </note>
          <note>
            Vi har i Sverige en av Västeuropas äldsta bilparker. Den är därmed
            mera bränsleslukande och mera miljöförstörande. Den utgör ofta,
            inte bara en förhöjd miljörisk utan även en förhöjd trafiksäkerhetsrisk.
          </note>
          <note>
            Det finns ekonomiska medel för att bestrida denna temporärt förhöjda
            bilskrotningspremie redan uppackumulerade i bilskrotningsfonden.
            Det finns därför goda skäl att stödja denna reservation.
          </note>
          <note type="speaker">
            Anf. 52 STAFFAN WERME (fp):
          </note>
          <note>
            Herr talman! Varför ska jag riskera att staten ser mig som ett
            bihang till min fru? Det är en lite konstig fråga, men chansen
            är ändå betydligt större att min fru någon gång kommer att nå
            upp till gränsen för förmögenhetsskatt än vad den är för mig -
            i varje fall som det ser ut i dag. Om detta lyckliga någon gång
            inträffar, ska jag då som man behöva känna mig som ett bihang?
          </note>
          <note>
            Normalfallet är väl fortfarande det omvända. För det mesta är
            det kvinnor som riskerar att få känna sig som bihang till sina
            män. Men varför ska då par sambeskattas? Som jag ser det måste
            det enda rimliga svaret vara att när man ingår i en stabil relation
            försvinner en del av den individuella identiteten. Det låter i
            och för sig fint, som en ceremoni byggd på
          </note>
          <note>
            Bibelns och de tu ska vara ett. Men det finns en baksida till
            detta.
          </note>
          <note>
            Under långa tider, ända fram till i dag har det funnits skillnader
            mellan vad som är mannens och vad som är kvinnans område i livet.
            Mannen har stått för arbete och pengar, kvinnan för hemmet och
            barnen. I
          </note>
          <note>
            ett samhälle där jämställdhet är ett av målen måste både kvinnan
            och mannen ses som likvärdiga individer, även inom äktenskap och
            parförhållanden.
          </note>
          <note>
            En politik för jämställdhet mellan könen måste alltid försöka
            att radera ut de kvarvarande resterna av lagar och regler som
            riskerar att bibehålla de irrelevanta könsrollsskillnaderna. Sambeskattningslagstiftningen
            är en sådan. Den går inte att försvara ur ett könsrollsperspektiv,
            lika lite som den går att försvara ur något slags fiskal synvinkel.
            Reglerna om sambeskattning riskerar att förlänga den process som
            långt ifrån är avslutad, att skapa jämställdhet mellan kvinnor
            och män. För Folkpartiet är frågan om jämställdhet och socialliberal
            feminism central.
          </note>
          <note>
            Avskaffandet av sambeskattningen för par borde vara ett första
            steg i en översyn av förmögenhetslagstiftningen. Förr var förmögenheten
            till allra största delen knuten till fast egendom, till mark,
            byggnader eller maskiner. I dag är läget annorlunda. I dag finns
            förmögenheten allt oftare inom den enskilda människan. Det är
            hennes kompetens, det är hans kunnande som står för företagens
            förmögenhet. Det är på mina erfarenheter jag kan bygga mig ett
            gott liv. Det är inom dig de egentliga värdena finns, nu även
            på arbetsmarknaden.
          </note>
          <note>
            När det nu är på detta sätt, är det fortfarande möjligt att behålla
            den gamla synen på förmögenhet? Ja, det kanske finns risker. En
            markbit kan man knappast flytta. En fabriksbyggnad kan kanske
            flyttas med svårighet. En maskin går att flytta, men den bör vara
            avskriven först. Men den förmögenhet som ligger i en enskilds
            människas kunnande är lika lättflyktig som en flygresa över landets
            gränser.
          </note>
          <note>
            Vår syn på skatter har under de senaste åren förändrats. I och
            med den ökade globaliseringen har vi blivit tvungna att förändra
            skattesystemen. Kanske är det nu också dags att fundera över hur
            förmögenhetsskattelagstiftningen ser ut.
          </note>
          <note>
            Herr talman! Jag skulle vilja ta några minuter i anspråk för
            att tala om avfallsskatt. Varför ska inte skatt läggas på avfall
            som går till förbränning? Är det skillnad på avfall som deponeras
            där deponin får ruttna och man tar ut energin i form av brännbar
            metangas och avfall som bränns direkt?
          </note>
          <note>
            Svaren på den frågan är till viss del, men bara till viss del,
            ja. Det finns skillnader. Man får ut mer energi om man bränner
            sopor direkt. Det är möjligt att det finns större risker med lakvatten
            från tippar än med renade rökgaser. Det kanske också finns andra
            skillnader. Men det är mer som förenar.
          </note>
          <note>
            Ur en rent ekonomisk synvinkel är något avfall först när kostnaderna
            för att bli av med det överstiger de eventuella intäkter man kan
            få om man skulle sälja det. Det kostar att samla in sopor, sortera
            dem och lägga dem på tipp. Det kostar mindre att sortera mindre
            och bränna mer.
          </note>
          <note>
            Ibland kanske sopor t.o.m. kan bli en ren handelsvara, som i
            dag när stora mängder sopor importeras till Sverige för att brännas
            här. Då har soporna inte längre blivit avfall utan en handelsvara.
            Är då inte detta bra? Genom att göra det till en handelsvara har
            vi tagit bort en massa avfall och skapat nya marknader i stället.
          </note>
          <note>
            Tyvärr är det inte så enkelt. Tron på sopförbränning som ett
            bra alternativ markerar i stället en förlegad syn på miljöarbete.
            Sopförbränning sluter inte materialanvändning till några kretslopp.
          </note>
          <note>
            Den energi man får ut vid förbränning motsvarar inte alls de
            miljökostnader som världen får bära genom att vi förburkar ändliga
            och förnyelsebara material i större utsträckning än vad världen
            tål. I stället motverkar skattelindringen av sopförbränningen
            detta.
          </note>
          <note>
            Det krävs mindre sortering och mindre återvinning av material
            som ska brännas än av material som ska behandlas på andra sätt.
            Det material som skulle ha kunnat ha blivit en del i ett större
            kretslopp går i stället direkt till slutstationen, dvs. förbränning.
          </note>
          <note>
            Sopförbränning riskerar också att minska möjligheterna för att
            få nya bränslekällor att ta sig in på marknaden. Den inkomst man
            kan få genom att sälja sitt material till förbränning eller de
            kostnader man är villig att ta för att på billigaste sätt bli
            av med soporna kommer alltid att understiga kostnaderna för miljövänliga
            alternativa bränslen. Det går inte att konkurrera med en sektor
            där man t.o.m. är villig att betala för att bli av med bränslet.
          </note>
          <note>
            Synen på sopförbränning speglar också en förlegad syn på miljöarbete.
            Förr i tiden trodde man att haven var oändliga och omöjliga att
            smutsa ned. Bara man byggde tillräckligt långa rör försvann avfallet.
            På samma sätt var det med lufthavet. Det var oändligt.
          </note>
          <note>
            Bara man byggde tillräckligt höga skorstenar spreds röken så
            långt från människan att inga skador kunde ske.
          </note>
          <note>
            Fortfarande är en del miljöarbete sådant. Det är enklare att
            se att en soptipp är dålig miljöpolitik än att en osynlig gas
            är det. Även fast reningsteknikerna vid förbränning i dag är så
            otroligt mycket bättre än tidigare vet vi alldeles för lite om
            vad som händer dels med de gaser som ändå kommer ut ur skorstenarna,
            dels med den aska som blir kvar och måste tas om hand, dels med
            restprodukterna från alla de filter som ändå sållar bort de flesta
            av gifterna i rökgaserna.
          </note>
          <note>
            Herr talman! Riskerna med rökgaserna är inte obefintliga. Det
            kanske kan vara intressant för kammaren att veta att bara ett
            gram dioxin, lika mycket vikt som ungefär i den gummisnodd som
            jag håller i, spritt över hela jordens befolkning räcker till
            för att ge oss allesammans, 6 miljarder människor i denna värld,
            en otillåtet hög och skadlig dos dioxin. Kan vi garantera att
            svensk sopförbränning i dag inte släpper ut något dioxin? Knappast.
          </note>
          <note>
            Ekonomiska styrmedel inom miljöpolitiken har visat sig vara ett
            av de allra mest lämpliga sätten att styra produktion och återvinning
            till det mest miljövänliga alternativet. Väl använda är skatter
            och miljöavgifter bra redskap i vårt arbete för en renare och
            friskare miljö.
          </note>
          <note>
            Herr talman! Med detta vill jag yrka bifall till reservation
            4 i utskottets betänkande.
          </note>
          <note type="speaker">
            Anf. 53 BIRGER SCHLAUG (mp):
          </note>
          <note>
            Herr talman! Det var väldigt trevligt att lyssna på det senaste
            inlägget. Det är också bra att vi gemensamt har kunnat göra ett
            särskilt yttrande och att frågan om skatt på förbränning av avfall
            kommer upp till våren igen, där förmodligen regeringen kommer
            att finna sig i en vågmästarposition tillsammans med moderaterna
            eller tillsammans med oss andra. Det känns väldigt bra.
          </note>
          <note>
            I detta betänkande fullföljs en del av den budgetöverenskommelse
            som finns mellan Socialdemokraterna, Vänsterpartiet och Miljöpartiet.
            Vi är från vår sida särskilt nöjda med att det blir förändring
            när det gäller förmögenhetsskatten genom att sambeskattningen
            luckras upp så att fribeloppet kommer att vara
          </note>
          <note>
            1 miljon för ensamstående och 1 ½ miljon för par. Vi ser inte
            detta som slutet på en utveckling. Vi ser det som början på en
            utveckling. Vi förväntar oss en fortsättning, och vi kommer att
            driva på i denna fråga.
          </note>
          <note>
            Jag noterar också att i de reservationer som finns från flertalet
            av de borgerliga partierna säger man att förändringen av sambeskattningen
            bör vara det första steget. Jag delar den uppfattningen. Det bör
            vara det första steget. Nu har vi i varje fall tagit ett litet
            steg genom att göra det vi nu gör i betänkandet. Jag hade gärna
            sett att det hade blivit mer. Men det är också en fråga om balans
            i statens budget, vilket inte minst
          </note>
          <note>
            Centerpartiet har erfarenhet av från det samarbete man haft med
            regeringen tidigare.
          </note>
          <note>
            Den sänkning av förmögenhetsskatten som nu sker, förändringen
            och reformeringen innebär en budgetförsvagning med 2,7 miljarder
            kronor. Det är ingenting man plockar fram hur som helst. Dessutom
            har vi andra skattesänkningar. Om det hade kunnat gå att göra
            en bra ekonomisk uppgörelse med de borgerliga partierna totalt
            sett om all skattepolitik, statens budget och annan politik hade
            det varit väldigt trevligt. Men det går inte med den fullständigt
            oansvariga ekonomiska politik som framför allt Moderaterna bedriver.
          </note>
          <note>
            Det talades förut om moster Agda. Jag har personligen en faster
            Emma som lever med ungefär samma aspekter. Det är bra om moster
            Agda och faster Emma har tillgång till en bra sjukvård, vilket
            kostar en del skattepengar, att deras barnbarn har tillgång till
            en bra skola och att deras barn kanske slipper karensdagar. Särskilt
            om de är låginkomsttagare slår karensdagar ganska hårt.
          </note>
          <note>
            Det kanske är ännu bättre att moster Agda och faster Emma slipper
            dioxin på sin skärgårdstomt. Ni vill plocka bort alla skatter
            över huvud taget på avfallshantering. Det gör naturligtvis att
            det finns större risk för miljöförstöring som också drabbar mormor
          </note>
          <note>
            Agda och faster Emma.
          </note>
          <note>
            När det gäller fastighetsskatten är det viktigt att konstatera
            att det blir en begränsningsregel. Det är viktigt. Vi ser också
            det som ett första steg. Jag blev citerad av Marietta de Pourbaix-Lundin
            här förut. Jag tror att hon citerade fullt riktigt. Jag sade nämligen
          </note>
          <note>
            "på sikt". Jag ser detta som de första stegen.
          </note>
          <note>
            Självklart finns det hur mycket kritik som helst att rikta mot
            fastighetsskatt och förmögenhetsskatt. Det vore löjligt att påstå
            något annat. Det vore faktiskt löjligt. Men det sker också förändringar,
            och de är inte löjliga. Det sker förändringar i rätt riktning,
            och de är bra. Samtidigt måste vi se till att ha en balans i statens
            finanser. Jag tror att vi går mot allt bättre reformer på dessa
            områden. Det är jag fullständigt övertygad om.
          </note>
          <note>
            I betänkandet föreslås en del förändringar av skatten på avfall
            eller restprodukter, som det egentligen borde heta. De undantag
            och förändringar som föreslås kan, eller ska, motiveras ur miljöperspektiv.
          </note>
          <note>
            De förändringar som sker är helt enkelt bra, och de kan ske tack
            vare att det i grunden finns en avfallsskatt. Genom att göra undantagen
            kan vi styra avfall på ett mer miljörelevant sätt än om man som
            Moderaterna vill plocka bort avfallsskatten.
          </note>
          <note>
            Det är ett problem att vi inte har skatt på förbränning av sopor.
            De energislag som konkurrerar med avfall när det gäller förbränning
            är nämligen ofta biobränslen, som ligger allt sämre till i dag.
            Därför är det viktigt att vi får en förbränningsskatt. Flera länder
            har infört skatt på förbränning av sopor och avfall, och därmed
            har också importen av avfall till Sverige ökat. Sverige har blivit
            en avstjälpningsplats. 1999
          </note>
          <note>
            förbrändes faktiskt 2 miljoner ton blandat avfall i
          </note>
          <note>
            Sverige, och det har ökat mycket. En stor del av detta är import
            av sopor.
          </note>
          <note>
            Det gäller att ha klart för sig att soporna inte försvinner när
            man bränner dem. 40 % blir aska som ändå ska deponeras, och resten
            går ut i form av molekylsopor. Det är bromerade eller klorerade
            dioxiner och annat, som vi vet väldigt lite om. Därför är det
            naturligtvis oerhört viktigt att vi får en förbränningsskatt.
          </note>
          <note>
            I Moderaternas reservation 5 står det allmänt att miljöskatter
            ska bort - för då får man de miljömässigt bästa lösningarna! Om
            man plockar bort miljöskatterna så får man alltså de miljömässigt
            bästa lösningarna. Hur då? Om man plockar bort avgifter för svavel,
            kväve och koldioxid - får man då de bästa miljömässiga lösningarna?
            Om man plockar bort skatt på avfall
          </note>
          <note>
            - gynnar man då återvinning?
          </note>
          <note>
            Jag förstår inte det där. Marknadsekonomins grundbultar måste
            väl ändå egentligen innebära att var och en och varje verksamhet
            betalar sin fulla kostnad. Då är det rimligt att man lägger en
            miljökostnad på avfallet. Annars blir det ju ingen riktig marknadsekonomi.
            Det blir något annat - det blir någon sorts ta-för-dig-ekonomi
            som bygger på detta med att privatisera vinsterna och socialisera
            kostnaderna. Låt staten ta hand om alla kostnader, menar man.
          </note>
          <note>
            Det är oerhört viktigt i en marknadsekonomi att priset blir rätt
            även ur miljösynpunkt. Därför förstår jag faktiskt inte vad Moderaterna
            i sin reservation 5
          </note>
          <note>
            menar med att det blir de miljömässigt bästa lösningarna om man
            plockar bort miljöskatterna på avfall.
          </note>
          <note>
            Hur ska det gå till?
          </note>
          <note>
            I övrigt yrkar jag bifall till utskottets hemställan i betänkandet.
          </note>
          <note type="speaker">
            Anf. 54 MARIETTA DE POURBAIX-LUNDIN (m) replik:
          </note>
          <note>
            Herr talman! Det är intressant att höra Birger
          </note>
          <note>
            Schlaug, som riktar ganska mycket kritik mot både förmögenhetsskatt
            och fastighetsskatt, vilka man i och för sig kan rikta mycket
            kritik mot. Men samtidigt ingår Birger Schlaug och Miljöpartiet
            i de partier som stöder regeringen för att den ska få igenom sin
            budgetproposition. Jag tycker att man måste bestämma sig för vilket
            ben man ska stå på. Antingen är man med, och då får man väl hålla
            med om alltihop, eller så är man inte med i den koalition som
            röstade igenom Socialdemokraternas budgetförslag, och då kan man
            kritisera. Jag tycker inte att man kan göra bådeoch. Ni gör det
            väldigt enkelt för er när ni gör bådeoch.
          </note>
          <note>
            Birger Schlaug säger att man tar ett litet steg nu när man höjer
            fribeloppen för förmögenhetsskatten.
          </note>
          <note>
            Ja, men det här lilla steget kanske inte hjälper folk utan folk
            måste flytta. Vad har de för glädje av att
          </note>
          <note>
            Birger Schlaug säger: På sikt någon gång framöver ska vi göra
            någonting åt det här.
          </note>
          <note>
            Jag vet inte när, för man kan inte säga "på sikt"
          </note>
          <note>
            hur många gånger som helst. Vad hjälper det folk när de redan
            har fått flytta? När mormor Agda redan har fått flytta - vad hjälper
            det då henne att Birger
          </note>
          <note>
            Schlaug här uppe i talarstolen säger det här, när man inte gör
            något här och nu, när det behövs?
          </note>
          <note>
            Jag vill fråga Birger Schlaug om han håller med mig om att den
            begränsningsregel som ni pratar om -
          </note>
          <note>
            och som vi fortfarande inte har sett - när det gäller fastighetsskatten
            är en ny form av sambeskattning.
          </note>
          <note>
            Man ska ju lägga ihop hushållets sammanlagda inkomster när man
            ska räkna ut hur mycket man max ska betala i fastighetsskatt.
            Är det inte en ny form av sambeskattning som man inför?
          </note>
          <note type="speaker">
            Anf. 55 BIRGER SCHLAUG (mp) replik:
          </note>
          <note>
            Herr talman! Först och främst kan jag säga att jag inte fick
            något svar på hur marknadsekonomin fungerar i Moderaternas sinnevärld.
            Hur kan det bli bättre för miljön om man inte har miljöstyrande
            avgifter?
          </note>
          <note>
            Hur kan man lösa saker och ting bättre om man inte styr med ekonomiska
            styrmedel? Det vore intressant att höra det.
          </note>
          <note>
            Varför har Moderaterna något emot att varje verksamhet får betala
            sina fulla miljökostnader? Är det något slags planekonomi som
            ni förordar, där staten ska gå in och betala det som inte marknaden
            vill betala, eller?
          </note>
          <note>
            Självfallet är det så att regeringens proposition är framförhandlad
            av tre politiska partier. Jag sa ju att jag tycker att det är
            bra steg som tas. Jag tycker att begränsningsregeln är bra - som
            situationen nu ser ut så är den bra därför att den kan mildra
            det hela och göra så att människor som har höga fastighetsskatter
            och låga inkomster i dag kommer att skyddas. De kanske t.o.m.
            kommer att skyddas så mycket att de får lägre fastighetsskatter
            än i dag, vilket är alldeles lysande.
          </note>
          <note>
            Jag förstår att Moderaterna kanske inte gillar just sådana lösningar
            ur alla möjliga aspekter. Det kan t.ex. gälla att vi med lite
            högre inkomster kanske får betala lite mer i fastighetsskatt.
            Men samtidigt handlar det om att de reformer som har gjorts på
            detta område kostar budgeten 2,7 miljarder kronor. Vi får ta ett
            steg i taget - särskilt om vi ska ta ansvar för
          </note>
          <note>
            Sveriges ekonomi också. Och det tvingas man faktiskt göra om
            man sitter i en majoritet. Det vet även
          </note>
          <note>
            Moderaterna, och Moderaterna vet framför allt vad som händer
            om man inte tar ansvar.
          </note>
          <note type="speaker">
            Anf. 56 MARIETTA DE POURBAIX-LUNDIN (m) replik:
          </note>
          <note>
            Herr talman! Avfallsskatten är egentligen väldigt begränsad.
            Den gäller anläggningar som tar emot 50
          </note>
          <note>
            ton per år och där det hela ska förvaras i mer än tre år.
          </note>
          <note>
            Det är där man tar ut avfallsskatt. Om det gäller en anläggning
            som är mindre, eller om man dumpar avfall i skogen så är det ingen
            avfallsskatt på det.
          </note>
          <note>
            Detta gör att det här inte är någon speciellt bra lösning för
            att komma åt de problem som Birger Schlaug vill komma åt. Det
            är därför vi har sagt nej till avfallsskatten. Det finns bättre
            lösningar för miljön.
          </note>
          <note>
            Jag återkommer till förmögenhetsskatten. Birger
          </note>
          <note>
            Schlaug kanske kan svara på den fråga som jag har ställt tidigare
            till Vänsterpartiet. Birger Schlaug säger: Vi som har lite mer
            - vi kan betala. Men så är ju inte förmögenhetsskatten konstruerad
            i dag! De allra rikaste slipper ju förmögenhetsskatt medan mormor
          </note>
          <note>
            Agda får betala. Hur kan då Birger Schlaug stå och säga vad han
            säger? Det stämmer ju inte i verkligheten. Var är rättvisan i
            detta?
          </note>
          <note type="speaker">
            Anf. 57 BIRGER SCHLAUG (mp) replik:
          </note>
          <note>
            Herr talman! Den reform som ligger i budgeten innebär att fribeloppet
            ökar. Den innebär också en begränsningsregel, som förmodligen
            både mormor
          </note>
          <note>
            Emma och faster Agda kommer att ha viss glädje av.
          </note>
          <note>
            När det gäller avfallsskatten så förstår jag fortfarande inte
            varför Moderaterna, som så ofta talar om marknadsekonomi osv.,
            inte vill använda miljöavgifter. Det är ju ett sätt att sätta
            rätt pris på saker och ting. Varför ska staten, det offentliga,
            hela tiden stå för det som marknaden ställer till med? Ska inte
            marknadens aktörer själva betala detta? Det är ju först då vi
            får en riktig marknadsekonomi.
          </note>
          <note type="speaker">
            Anf. 58 KENNETH LANTZ (kd) replik:
          </note>
          <note>
            Herr talman! Jag skulle vilja ställa mig i alla de människors
            ställe som just de här dagarna väntar -
          </note>
          <note>
            kanske inte på tomten, men på ett besked ifrån Vänsterpartiet
            och även Miljöpartiet i just den fråga som berör sambeskattningen.
            Birger Schlaug nämner att sambeskattningen luckras upp. Jag frågar:
            På vilket sätt kan Birger Schlaug påvisa att sambeskattningen
            luckras upp? Och då frågar jag inte om beloppshöjningarna, utan
            just om ordet "sambeskattning". Hur luckras den upp?
          </note>
          <note>
            I väntan på bättre tider kan vi förändra den här omgången redan
            i dag så att vi kan skicka ut till alla fastighetsägare att de
            har fått en avsevärt förbättrad situation. Ska vi kunna enas om
            att sambeskattningen ska bort? Hur luckras sambeskattningen upp?
          </note>
          <note type="speaker">
            Anf. 59 BIRGER SCHLAUG (mp) replik:
          </note>
          <note>
            Herr talman! Det reella innehållet i kronor och ören innebär
            i princip att ett par får ett högre fribelopp. Som jag sade i
            inledningen ser jag det som ett första steg mot att faktiskt plocka
            bort detta helt.
          </note>
          <note>
            Eftersom två partier i det här samarbetet står bakom detta tror
            jag att det finns stora möjligheter att också göra det. Men samtidigt
            har vi också ett ansvar för statens budget. Jag tror att vi är
            överens i sak, men frågan är hur fort vi ska gå fram och på vilket
            sätt.
          </note>
          <note>
            Jag tror att det kan bli besvärligt för Kristdemokraterna att
            göra upp en ekonomisk politik tillsammans Moderaterna som vill
            skära så mycket att vi kanske inte får råd med en bra sjukvård
            till faster
          </note>
          <note>
            Agda eller en bra skola till hennes barnbarn. Det är ju detta
            det handlar om också. Låt oss ta ett steg i taget.
          </note>
          <note>
            Jag tycker att det är viktigt. Det är ansvarsfullt.
          </note>
          <note type="speaker">
            Anf. 60 KENNETH LANTZ (kd) replik:
          </note>
          <note>
            Herr talman! Jag tror inte att det blir några större problem
            att ordna samarbetet med de övriga borgerliga partierna. Jag skulle
            gärna ha sett att vi hade kunnat ordna ett samarbetet i den här
            frågan så att vi hade kunnat få bort sambeskattningen redan i
            dag. Det är möjligt. Jag tror att vi också ska kunna enas om det.
          </note>
          <note>
            Jag tackar Birger Schlaug för de löften som jag har fått i den
            här lilla duellen.
          </note>
          <note type="speaker">
            Anf. 61 BIRGER SCHLAUG (mp) replik:
          </note>
          <note>
            Herr talman! Det vore trevligt om man i något borgerligt parti
            var lite glad åt att det sker förändringar. Det sker ju faktiska
            förändringar trots allt. Det är väl inte så illa. De första stegen
            tas nu. Insikten om problemet är faktiskt väldigt stor, och den
            har ju naturligtvis även regeringen. Självklart är det så. Det
            är därför man inför begränsningsregler tillsammans med
          </note>
          <note>
            Miljöpartiet och Vänsterpartiet. Det är därför man inför ett
            högre fribelopp för två.
          </note>
          <note>
            Men hur Kristdemokraterna ska kunna komma överens med Moderaterna
            när det gäller t.ex. avfallsskatten vet jag inte.
          </note>
          <note type="speaker">
            Anf. 62 LENNART AXELSSON (s):
          </note>
          <note>
            Herr talman! Jag har fått ett antal frågor i de tidigare anförandena.
            Jag hoppas att jag kommer att kunna besvara de flesta under mitt
            anförande. Annars är jag säker på att jag får höra dem igen.
          </note>
          <note>
            I den nu pågående debatten där skatteutskottet -
          </note>
          <note>
            det borde kanske egentligen kallas skatte- och välfärdsutskottet
            för att betona det nära sambandet mellan skatt och välfärd - presenterar
            sitt betänkande om vissa förmögenhets- och punktskattefrågor kan
            man utskilja en skarp skiljelinje i svensk politik. Den går mellan
            höger och vänster, mellan mörkblått och rödgrönt. Den går mellan
            dem som vill ha ökade klyftor, mindre välfärd och mindre solidaritet
            och dem som vill ha rättvisa, jämlikhet och en bra miljö. Skiljelinjen
            blir extra tydlig när det gäller synen på skatter i allmänhet
            och förmögenhetsskatten i synnerhet.
          </note>
          <note>
            När jag har lyssnat på de borgerliga företrädarna i denna min
            första debatt här i riksdagen och läst reservationerna slås jag
            först och främst av en sak. Det finns ingen samlad borgerlig syn
            på förmögenhetsskatten. Samtliga vill förvisso helt avskaffa förmögenhetsskatten,
            men man är inte alls överens om i vilken takt det ska ske eller
            vilka fribelopp som ska gälla fram till ett avvecklande. Noterbart
            är att den borgerliga splittringen i synen på förmögenhetsskatten
            tidsmässigt sträcker sig över tidpunkten för nästa ordinarie riksdagsval.
          </note>
          <note>
            Herr talman! Man undrar vilken linje det är som gäller om olyckan
            är framme i september 2002 och en borgerlig regering utformar
            budgetpropositionen. Är det Folkpartiets, Centerpartiets, Kristdemokraternas
            eller Moderaternas linje som gäller? Den samordnade borgerliga
            skattepolitiken verkar vara långt borta.
          </note>
          <note>
            Herr talman! De förändringar vi socialdemokrater genomför tillsammans
            med Vänsterpartiet och Miljöpartiet i skatte- och bidragssystemet
            år 2001 har en klar rättviseprofil. Det handlar om det nya steget
            för att kompensera ytterligare en del av egenavgifterna, höjt
            grundavdrag, höjd skiktgräns för statlig skatt, sänkta procentsatser
            på fastighetsskatt, höjd realisationsvinstskatt för boende, skattehöjningar
            på energi, höjt fribelopp för förmögenhetsskatt, högre barnbidrag
            och högre bostadstillägg för pensionärer. Alla dessa förändringar
            gynnar framför allt låg- och medelinkomsttagare. Kvinnor gynnas
            lika mycket som män.
          </note>
          <note>
            Förmögenhetsskatt utgår i dag på den del av den skattepliktiga
            förmögenheten som överstiger
          </note>
          <note>
            900 000 kr. Vid beräkningen av den skattepliktiga förmögenheten
            ska fastighet i Sverige tas upp till taxeringsvärdet. När vi nästa
            år återgår till det årliga omräkningsförfarandet i fastighetstaxeringen
            medför det att taxeringsvärdena inför 2002 års taxering kommer
            att höjas för många fastighetsägare. Om vi inte gör något åt det
            skulle bl.a. detta faktum leda till att ytterligare 200 000 svenskar
            skulle få betala förmögenhetsskatt.
          </note>
          <note>
            Det har aldrig varit Socialdemokraternas mening att personer
            i vanliga inkomstgrupper som bor i egna hem ska behöva betala
            en betungande förmögenhetsskatt. Därför vill vi höja fribeloppet
            till 1 miljon kronor för ensamstående och 1,5 miljoner kronor
            för sambeskattade.
          </note>
          <note>
            När det gäller den totala skatten på boendet är det också viktigt
            att påpeka att det pågår ett arbete med att utforma en begränsningsregel
            som ska lindra effekterna av kraftigt höjda taxeringsvärden för
            hushåll med låga inkomster. Den ska vara klar under våren nästa
            år och gälla retroaktivt från årsskiftet.
          </note>
          <note>
            Förmögenhetsskatten uppgick 1998 till 6 miljarder kronor. För
            år 1999 beräknas intäkterna ha ökat med 2,3 miljarder. Detta beror
            främst på utvecklingen på aktiemarknaden. Om vi inte skulle göra
            de justeringar av fribeloppen i förmögenhetsskatten som jag tidigare
            nämnde skulle statskassan nästa år öka sina inkomster med ytterligare
            ca 1,8 miljarder. Nu beräknas förmögenhetsskatten för år 2001
            inbringa ca 8
          </note>
          <note>
            miljarder. Det är pengar som tillsammans med andra skatteintäkter
            kan användas till vår gemensamma välfärd.
          </note>
          <note>
            Låt mig ta ett exempel. I min hemkommun Nora med lite drygt 10
            000 invånare betyder 8 miljarder i statliga bidrag till kommun-
            och landstingssektorn att
          </note>
          <note>
            Nora kommun får 8 miljoner. Det betyder i sin tur att man kan
            anställa 25 personer inom t.ex. äldreomsorg eller skola - undersköterskor
            och vårdbiträden som kan innebära skillnaden mellan långtidssjukskrivningar
            och en möjlighet till återhämtning för alla anställda inom äldreomsorgen.
          </note>
          <note>
            Herr talman! Jag vill delvis gå de borgerliga oppositionspartierna
            till mötes i deras kritik av förmögenhetsbeskattningen. Det finns
            problem som den är utformad i dag. Jag kommer dock, föga förvånande,
            inte att landa i samma slutsats. Det kan framföras kritik mot
            sambeskattningen av förmögenheter utifrån ett jämställdhetsperspektiv.
            Socialdemokraterna,
          </note>
          <note>
            Vänsterpartiet och Miljöpartiet har dock valt att ha kvar sambeskattningen
            i budgeten för år 2001 eftersom det annars skulle öppna för skatteplanering
            genom omfördelning av förmögenheter inom hushållen.
          </note>
          <note>
            Dessutom visar studier att en slopad sambeskattning mest skulle
            gynna dem med de största förmögenheterna och inkomsterna.
          </note>
          <note>
            Den framgångsrika ekonomiska politik som vi socialdemokrater
            genomfört, under förra mandatperioden tillsammans med Centerpartiet
            och till viss del
          </note>
          <note>
            Vänsterpartiet och under denna mandatperiod tillsammans med Vänsterpartiet
            och Miljöpartiet, har bl.a. lett till en snabb tillväxt och värdestegringar
            på fastigheter och värdepapper. En negativ konsekvens av denna
            utveckling är att många vanliga löntagare och pensionärer kan
            få svårt att klara av kombinationen av fastighetsskatt och förmögenhetsskatt
            om ingenting görs. Därför måste en justering av fribeloppen nu
            ske.
          </note>
          <note>
            Beskattningen av huvuddelägarskapet av aktier i företag och beskattningen
            av arbetande kapital, dvs.
          </note>
          <note>
            aktier som är noterade på börsens A-lista och all annan förmögenhet
            i företag, tillhör också ett av de områden där vi tvingats skapa
            särskilda regler. Undantaget för arbetande kapital är utformat
            för att personer och familjer som skapat eller ärvt företag ska
            kunna bo kvar i Sverige utan att drabbas av avsevärt högre kapitalbeskattning
            än om de bodde i andra länder.
          </note>
          <note>
            Visst finns det en olikformighet här, och det är inte tillfredsställande.
            Den förändring som nu föreslås kommer med all säkerhet inte att
            vara den sista. Vi socialdemokrater anser att det finns anledning
            att se över utformningen av förmögenhetsskatten även i framtiden.
          </note>
          <note>
            Men, herr talman, låt mig vara tydlig. Vi drar inte samma slutsats
            som de borgerliga. De ger upp. De vill inte omfördela. De vill
            inte utjämna. Så fort de ser en svårighet eller ett problem säger
            de: Avskaffa!
          </note>
          <note>
            Direkt försvinner över 8 miljarder i inkomst till välfärden,
            en inkomst som betalas av de som har en förmögenhet på över 1
            miljon. Vår gemensamma sektor som först och främst värnar de som
            har det allra svårast i vårt samhälle har ett starkt stöd hos
            svenska folket, och den behöver ha en solidarisk finansiering.
          </note>
          <note>
            Vi socialdemokrater vill ha en förmögenhetsskatt även fortsättningsvis.
            Förmögenhetsskatten fördelar om från dem som har till dem som
            inte har. Förmögenhetsskatten bidrar till ett rättvisare Sverige.
            Förmögenhetsskatten utjämnar ekonomiska klyftor. Den bidrar till
            att hålla ihop Sverige socialt och ekonomiskt. Därför är förmögenhetsskatten
            viktig. Men, som jag nämnde tidigare, från tid till annan behöver
            den säkert ses över.
          </note>
          <note>
            Herr talman! I ett tillkännagivande 1989 gav riksdagen regeringen
            i uppdrag att ta upp frågan om införande av en avdragsrätt vid
            arvbeskattningen för kostnader för vård och skötsel av gravplats.
            Efter remissbehandling av den promemoria som utarbetats med anledning
            av tillkännagivandet har regeringen avstått från att lägga fram
            ett förslag i frågan. Utskottsmajoriteten delar regeringens bedömning
            att kostnaden för gravvård inte har ett lika tydligt samband med
            dödsfallet som kostnader för bouppteckning och begravning. Remissinstanserna
            har dessutom anfört ett antal argument mot införande av en avdragsrätt.
            Kostnaden för gravvård sträcker sig ofta långt fram i tiden och
            det är inte osannolikt att det i många fall kan innebära att kostnaden
            för skötseln upphört innan avtalstidens slut.
          </note>
          <note>
            Dessutom är det tveksamt om de som väljer att vid dödsfallet
            anlita någon för att sköta graven ska favoriseras i jämförelse
            med de som väljer att sköta gravvården på egen hand och som kanske
            senare av åldersskäl eller liknande tvingas anlita någon annan.
          </note>
          <note>
            Andra skäl som framförts i remisserna är krånglig administration
            och att det borde vara ett ansvar för de efterlevande att svara
            för kostnader för gravskötsel.
          </note>
          <note>
            Herr talman! Låt mig säga några ord om de avfallsskattefrågor
            som propositionen tar upp. Den 1
          </note>
          <note>
            januari i år trädde lagen om avfallsskatt i kraft - ett viktigt
            steg i det mödosamma men mycket viktiga arbetet med att ställa
            om Sverige till ett ekologiskt hållbart samhälle. Syftet med avfallsskatten
            är att den tillsammans med andra styrmedel på avfallsområdet inom
            en tioårsperiod ska halvera mängden avfall som deponeras på soptipp.
          </note>
          <note>
            För att avfallsskatten inte ska bidra till att motverka ett miljömässigt
            bra omhändertagande av våra sopor ställer vi socialdemokrater
            oss bakom regeringens förslag till de undantag för avfallsskatt
            som redovisas i propositionen, främst när det gäller behandlingen
            av slam. När jag läser reservationerna och de särskilda yttrandena
            i det betänkande som vi behandlar i dag, herr talman, noterar
            jag att det finns splittring bland de borgerliga partierna även
            i denna skattefråga. Moderaterna vill avskaffa avfallsskatten.
            Folkpartiet däremot vill utvidga skatten till att även gälla avfall
            som förbränns. Jag är inte förvånad. Moderaterna pekar på problem
            med avfallsskatten och drar slutsatsen: Avskaffa! Det visar på
            en uppgivenhet, och Moderata samlingspartiet rycker med sitt ställningstagande
            om avskaffad avfallsskatt ifrån i täten som riksdagens miljöfarligaste
            parti.
          </note>
          <note>
            Herr talman! Jag går från avfallsskatt till skatteregler för
            veteranfordon som också finns uppdukat på det smörgåsbord som
            dagens betänkande utgör - eller kanske är det så här års riktigare
            att säga julbord. På den moderata matsedeln finns många rätter
            som ska skattebefrias, tydligen även traktorer som är äldre än
          </note>
          <note>
            30 år. Notan av skrovmålet blir ohyggligt dyr, även om den här
            rätten måste betecknas som billig i relation till de långt över
            100 miljarder som den slutgiltiga moderata skattesänkarnotan skulle
            gå på år 2003.
          </note>
          <note>
            Till följd av ett direktiv från EU finner inte regeringen det
            möjligt att ha kvar nuvarande skattebefrielse på veteranlastbilar.
            Regeringen föreslår i stället att lastbilar som är av en årsmodell
            som är 30 år eller äldre ska befrias från fordonsskatt endast
            om de inte är vägavgiftspliktiga och inte används i yrkesmässig
            trafik.
          </note>
          <note>
            Utskottsmajoriteten ställer sig bakom detta förslag. Utskottet
            har dessutom tidigare avstyrkt tre moderata motioner om skattebefrielse
            av traktorer som är äldre än 30 år med hänvisning till att det
            aldrig har varit tänkt att införa en generell skattebefrielse
            för fordon över 30 år. Något nytt har inte tillkommit som skulle
            göra det påkallat att nu göra undantag från denna allmänna regel.
          </note>
          <note>
            Herr talman! För oss socialdemokrater har en rättvis fördelning
            alltid varit en av hörnpelarna. Bara genom omfördelning och väl
            utbyggd välfärd som ger trygghet åt alla medborgare kan verklig
            frigörelse för alla bli möjlig. Vi har ett gemensamt ansvar för
            varandra.
          </note>
          <note>
            Det är i detta sammanhang skatterna ska ses. Skatt handlar om
            solidaritet. Skatt är en avgift för välfärden. Med skatter bidrar
            var och en efter förmåga till ett samhälle som garanterar oss
            ett stöd när vi behöver det.
          </note>
          <note>
            Herr talman! I betänkandet behandlas ett förslag från regeringen
            om ändringar i lagen om vägavgift för vissa tunga fordon. Förslaget
            innebär att vägavgifterna differentieras efter vilka krav på utsläpp
            av föroreningar som ett fordons motor uppfyller. Ändringarna föreslås
            träda i kraft den 1 januari 2001.
          </note>
          <note>
            Regeringens förslag bygger på ett EG-direktiv rörande avgiftssatser
            för vägavgifter och ett protokoll som reglerar avgifternas storlek.
          </note>
          <note>
            Det har förutsatts att ett ikraftträdande skulle vara möjligt
            den 1 januari 2001. En förutsättning är emellertid att alla deltagande
            länder har meddelat kommissionen att deras nationella konstitutionella
            krav för ikraftträdandet har uppfyllts.
          </note>
          <note>
            I går fick vi från Finansdepartementet besked om att alla länder
            som deltar i samarbetet inte kan ratificera protokollet före årsskiftet.
            Det är också osäkert när samtliga berörda länder kan ansluta sig.
            Det föreslagna ikraftträdandet den 1 januari 2001 bör därför ändras.
          </note>
          <note>
            Med detta som bakgrund föreslår jag att ärendet återförvisas
            till skatteutskottet för förnyad beredning.
          </note>
          <note type="speaker">
            Anf. 63 MARIETTA DE POURBAIX-LUNDIN (m) replik:
          </note>
          <note>
            Herr talman! Det är rörande att höra hur Lennart
          </note>
          <note>
            Axelsson är bekymrad över hur de borgerliga ska komma överens.
            Det kanske vore bättre om han lade den omtanken på hur Socialdemokraterna,
            Vänsterpartiet och Miljöpartiet ska komma överens.
          </note>
          <note>
            Som vi har hört här från talarstolen är ju Miljöpartiet och Vänstern
            inne på att ta bort sambeskattning av förmögenhet. Det lät inte
            som om det var det
          </note>
          <note>
            Socialdemokraterna ville.
          </note>
          <note>
            Det var ändå en enig borgerlig regering som lade fram förslag
            som gjorde att förmögenhetsskatten avskaffades under den borgerliga
            tiden 1992-1994.
          </note>
          <note>
            Lennart Axelsson pratar om att förmögenhetsskatten behövs därför
            att den drar in pengar. Är då inte Lennart Axelsson medveten om
            att ungefär 500
          </note>
          <note>
            miljarder kronor är placerade utomlands? Hur mycket försvinner
            inte i skatteintäkter på detta sätt? Är inte det möjligtvis något
            bekymmer för Lennart Axelsson?
          </note>
          <note>
            Sedan tycker jag att Lennart Axelsson har gjort självmål flera
            gånger under anförandet när han hela tiden hänvisar till fördelningspolitiken.
            Han talar om rättvis fördelning, om att man ska betala efter förmåga.
            Det återkommer flera gånger under anförandet.
          </note>
          <note>
            Här har vi sett ett bra exempel på vad socialdemokraterna menar
            med fördelningspolitik. Det är att miljardärer slipper förmögenhetsskatt
            medan mormor
          </note>
          <note>
            Agda får betala förmögenhetsskatt på sitt hus i skärgården.
          </note>
          <note>
            Det är ett svar. Det är bra. Då vet vi vad socialdemokratisk
            fördelningspolitik går ut på.
          </note>
          <note type="speaker">
            Anf. 64 LENNART AXELSSON (s) replik:
          </note>
          <note>
            Herr talman! Jag vet inte om Marietta de Pourbaix-Lundin lyssnade
            på mitt anförande. Jag tog faktist vid ett par tillfällen upp
            att socialdemokraterna anser att det finns all anledning att se
            över förmögenhetsbeskattningen även i framtiden.
          </note>
          <note>
            Moderaterna däremot anser att hela förmögenhetsskatten ska slopas
            år 2002. Men det skriver inte vi under på.
          </note>
          <note>
            Man säger också i sin reservation att det är orättvist för den
            enskilde och att det egna förslaget är finansierat.
          </note>
          <note>
            Ja, visst är förslaget finansierat. Men anser ni att det är rättvist?
          </note>
          <note>
            Det är de arbetslösa, de sjuka, de föräldralediga, de med de
            lägsta inkomsterna som kommer att få betala för slopandet av förmögenhetsskatten.
            Anser ni verkligen att detta är rättvist?
          </note>
          <note>
            Jag kan inte påminna mig att jag, innan jag kom till riksdagen
            i september, har träffat någon som har upplevt förmögenhetsskatten
            som ett problem. Nu hör jag dagligen människor som framställer
            avskaffandet av denna skatt som något helt avgörande för Sveriges
            framtid.
          </note>
          <note>
            För mig som socialdemokrat är det en större orättvisa att sänka
            ersättningsnivåerna i våra trygghetssystem än att behålla förmögenhetsskatten.
          </note>
          <note>
            Jag ställer frågan återigen: Anser den moderata företrädaren
            i detta ärende att det är mer rättvist att sänka ersättningsnivåerna
            i våra trygghetssystem än att behålla förmögenhetsskatten?
          </note>
          <note type="speaker">
            Anf. 65 MARIETTA DE POURBAIX-LUNDIN (m) replik:
          </note>
          <note>
            Herr talman! Mina två minuter gör ju att jag inte kan ta upp
            Moderaternas hela skattepolitik. Det är ett paket som man måste
            se som en helhet. Det kan jag inte dra nu. Då måste jag begära
            ny talartid.
          </note>
          <note>
            Så tillbaka till Lennart Axelsson som säger att förmögenhetsskatten
            är rättvis, medan Moderaternas politik inte är rättvis, och att
            man vidtar en massa åtgärder för att folk ska ha råd att bo kvar.
          </note>
          <note>
            Det talas om den begränsningsregel - som vi ännu inte har sett,
            men som ska komma - för hur mycket man ska betala i fastighetsskatt.
            Den begränsningsregeln tar ju inte hänsyn till att man åker på
            förmögenhetsskatt.
          </note>
          <note>
            Som jag sade förut: Det regeringen förlorar på gungorna tar man
            igen på karusellerna genom att folk får betala förmögenhetsskatt.
            För många blir det alltså mer, genom den eventuella begränsningsregeln,
            som vi fortfarande inte vet hur den ska se ut. Det betyder att
            folk på många håll kommer att bli tvungna att flytta från sina
            hus. Tycker Lennart Axelsson att det är rättvis politik?
          </note>
          <note>
            När det gäller huvudfrågan - den om fördelningspolitik - hörde
            jag inte någon kommentar. Det betyder att min slutsats blir att
            socialdemokratisk fördelningspolitik är lika med att miljardärer
            slipper förmögenhetsskatt medan mormor Agda i sitt skärgårdshus
            får betala förmögenhetsskatt.
          </note>
          <note>
            Det är riktigt att Moderaterna vill ta bort förmögenhetsskatten
            för alla. Det gynnar Sverige. Kapitalet stannar i Sverige. Folk
            kan spara. Det är några exempel på varför förmögenhetsskatten
            måste tas bort.
          </note>
          <note type="speaker">
            Anf. 66 LENNART AXELSSON (s) replik:
          </note>
          <note>
            Herr talman! Jag hänvisar än en gång till mitt anförande där
            jag tog upp just de här sakerna.
          </note>
          <note>
            Dessutom kan jag inte låta bli att i likhet med Carl
          </note>
          <note>
            Erik Hedlund citera ett kommunalråd. Det handlar om ett kommunalråd
            i Österåker som uttryckte det så här:
          </note>
          <note>
            Det måste bli ett slut på allt dogmatiskt tjat från partiledningen
            om att sänka skatterna. Jag har inte gått till val på den frågan,
            utan på att ordna en bra standard på servicen för invånarna.
          </note>
          <note>
            Nu kommer partisekreteraren i Moderaterna och talar om att man
            inte får göra på det viset eftersom det är att vara vårdslös med
            varumärket.
          </note>
          <note>
            Herr talman! Moderaterna får gärna behålla sitt varumärke och
            svenska mästerskap i skattesänkningar. Vi socialdemokrater är
            mycket hellre svenska mästare i välfärd.
          </note>
          <note type="speaker">
            Anf. 67 ROLF KENNERYD (c) replik:
          </note>
          <note>
            Herr talman! Lennart Axelsson efterfrågar vilken skattepolitik
            som skulle bli följden av en borgerlig regering.
          </note>
          <note>
            I de hänseenden som vi diskuterar här och nu är frågan oberättigad.
            Det är fortsatt frysning av taxeringsvärdena. Det är sänkt fastighetsskattesats.
            Det är successiv avveckling av förmögenhetsskatten.
          </note>
          <note>
            Det finns nyanser i detta spektrum av samma art som tidigare
            kommit till uttryck i den här debatten när det gäller nyanser
            mellan de tre samverkande socialistpartierna.
          </note>
          <note>
            Lennart Axelsson säger att förmögenhetsskatten bidrar till ett
            rättvisare Sverige. Är det verkligen så?
          </note>
          <note>
            Det tyder i så fall på endera fundamental aningslöshet eller
            okunnighet om realiteter i det svenska samhället.
          </note>
          <note type="speaker">
            Anf. 68 LENNART AXELSSON (s) replik:
          </note>
          <note>
            Herr talman! De förslag som finns från de fyra partierna talar
            inte för att det skulle gå att komma fram till en gemensam syn
            på avvecklingstakt och finansiering när det gäller de här frågorna.
          </note>
          <note>
            Men när det gäller just träffsäkerheten på förmögenhetsskatten
            finns det siffror som visar att 30 % av de rikaste betalar 70
            % av förmögenhetsskatten. Tittar man isolerat på pensionärsgruppen
            ser man att 30 %
          </note>
          <note>
            av de rikaste betalar 80 % av den totala förmögenhetsskatten.
            Helt fel är alltså inte fördelningseffekten av den här skatten,
            trots allt.
          </note>
          <note type="speaker">
            Anf. 69 ROLF KENNERYD (c) replik:
          </note>
          <note>
            Herr talman! Jag är helt övertygad om att med den utveckling
            som har skett på förmögenhetsskatteområdet så är den i dag kontraproduktiv
            i två hänseenden.
          </note>
          <note>
            Den är dels ett fördelningspolitiskt instrument - det har vi
            debatterat tidigare här i dag, så det behöver jag inte upprepa
            - dels bidrar den till skatteundandragande, inte enbart när det
            gäller förmögenhetsbeskattningen utan också när det gäller kapitalbeskattning
            och inkomstbeskattning, vilket gör att den över tiden skulle vara
            minst finansiellt neutral att avskaffa.
          </note>
          <note type="speaker">
            Anf. 70 LENNART AXELSSON (s) replik:
          </note>
          <note>
            Herr talman! Centerpartiet vill ju halvera förmögenhetsskatten
            till år 2003 och successivt fasa ut den.
          </note>
          <note>
            Ni framhåller i er reservation att det inte är acceptabelt ur
            rättvisesynpunkt att de verkligt förmögna personerna befrias från
            förmögenhetsskatt. Jag delar er uppfattning i den frågan.
          </note>
          <note>
            Som jag sade till Marietta de Pourbaix-Lundin tidigare ser vi
            fram emot - och har inga ideologiska betänkligheter mot - att
            försöka hitta ett sätt som gör det mer likformigt i framtiden.
          </note>
          <note>
            Avskaffande kanske är ett starkare sätt för Centern att hantera
            detta än att försöka hitta ett sätt inom beskattningen för att
            klara ut det.
          </note>
          <note>
            Det blev aldrig sagt någonting om reservationen om bilskrotningspremiens
            storlek, men eftersom jag inte tog upp det i anförandet vill jag
            ändå nämna att regeringen har för avsikt att lägga en proposition
            om det i januari. Förhoppningsvis kan vi då diskutera storleken
            på premien.
          </note>
          <note type="speaker">
            Anf. 71 KENNETH LANTZ (kd) replik:
          </note>
          <note>
            Herr talman! Jag skulle vilja ställa en fråga till
          </note>
          <note>
            Lennart Axelsson med anledning av att vi hört ett mässande om
            oenighet inom borgerligheten.
          </note>
          <note>
            Jag behöver inte repetera det som både Marietta de Pourbaix-Lundin
            och Rolf Kenneryd har nämnt om sambeskattningen, för där är vi
            eniga.
          </note>
          <note>
            Som exempel kan jag nämna att vi i min egen familj inte alltid
            är överens, men vi har hållit samman i ganska många år.
          </note>
          <note>
            Vi har hört om oenighet inom de partier som stöder den socialdemokratiska
            och socialistiska regeringen. Hur tänker Socialdemokraterna hantera
            de yttringar och löften som vi har fått från Miljöpartiet och
            från Vänsterpartiet om att sambeskattningen ska tas bort?
          </note>
          <note>
            När får vi se den enigheten?
          </note>
          <note type="speaker">
            Anf. 72 LENNART AXELSSON (s) replik:
          </note>
          <note>
            Herr talman! Jag nämnde tidigare i mitt anförande att vi står
            öppna för diskussioner kring konstruktionen på förmögenhetsskatten
            framöver.
          </note>
          <note>
            Däremot ger vi inte några löften åt ena eller andra hållet. Men
            vi vill gärna diskutera just de frågor som vi lyfte fram som problematiska.
            Dit hör naturligtvis frågan om sambeskattning.
          </note>
          <note>
            Ni föreslår också att man ska avskaffa förmögenhetsskatten, men
            inte från samma år som de övriga utan från 2004. Anser Kenneth
            Lantz att det verkligen är rättvist att slopa förmögenhetsskatten?
            Hur har ni tänkt finansiera den skattesänkningen? Ni föreslår
            att det ska införas ytterligare en karensdag i sjukförsäkringen.
            Är det rättvist?
          </note>
          <note>
            Ni, liksom de andra borgerliga partierna, pekar på att flertalet
            aktiemiljardärer inte betalar någon förmögenhetsskatt på sitt
            aktieinnehav. Men nu är det så att dessa miljardärer betalar förmögenhetsskatt
            på andra delar av sina förmögenheter. Ert förslag innebär att
            de slipper betala även på denna del. Är det rättvist? Anser ni
            verkligen att det är ett motiv för att helt och hållet ta bort
            förmögenhetsskatten? Jag anser inte det.
          </note>
          <note>
            I stället har jag en stilla undran:
          </note>
          <note>
            Kan ni inom Kristdemokraterna som har synpunkter på förmögenhetsskatten
            tala om hur ni skulle vilja ha en reformerad förmögenhetsskatt?
            Kan ni tänka er att försöka hitta en modell som innebär att även
            aktiemiljardärerna betalar sin del av förmögenhetsskatten?
          </note>
          <note>
            Jag kan på stående fot inbjuda till sådana samtal.
          </note>
          <note>
            Som jag tidigare sagt känner vi ingen ideologisk motvilja när
            det gäller att försöka hitta lösningar på detta.
          </note>
          <note type="speaker">
            Anf. 73 KENNETH LANTZ (kd) replik:
          </note>
          <note>
            Herr talman! Nu börjar det här bli väldigt intressant. Jag tar
            emot inviten och föreslår att vi direkt efter den här debatten
            bestämmer tid och plats för förhandlingar och diskussioner om
            ett borttagande av sambeskattningen. Vi vill inte ha en reformerad
            förmögenhetsbeskattning. Däremot vill vi se ett borttagande av
            den men låt oss diskutera det vid ett annat tillfälle.
          </note>
          <note>
            Sambeskattningen är ett ok och kan också vara en kvinnofälla.
            I min sista replik till Lennart Axelsson skulle jag vilja fråga
            om han inte oroas över svenskarna. Vi behöver inte gå så många
            år framöver utan det räcker med några veckor eller kanske dagar
            framöver då många kanske flyttar sitt kapital inför det stundande
            årsskiftet. Det kan ju göras så enkelt att man bara flyttar sina
            aktieposter från A-listan till
          </note>
          <note>
            OTC-listan t.ex. På det sättet undkommer man lite förmögenhetsbeskattning.
          </note>
          <note>
            Är det så vi ska använda svenskarnas förtroende?
          </note>
          <note>
            Och ska vi säga att det är så de kan använda sitt ekonomiska
            kunnande? Nej, låt oss ta bort förmögenhetsbeskattningen så att
            man kan ha sina pengar på ett och samma aktiepostslag eller aktiekonto
            - utan att behöva minska förmögenhet och kapital över ett årsskifte.
            Vad tänker ni göra åt de reglerna?
          </note>
          <note type="speaker">
            Anf. 74 LENNART AXELSSON (s) replik:
          </note>
          <note>
            Herr talman! I början av Kenneth Lantz inlägg lät det som att
            han var beredd att diskutera innehållet i förmögenhetsbeskattningen
            men på slutet blev det ändå så att den skulle bort, om jag förstod
            det rätt.
          </note>
          <note>
            Naturligtvis är vi, som jag tidigare sagt, beredda att sätta
            oss ned och diskutera. Men om vi direkt efter debatten ska bestämma
            en tid kan vi väl fundera över.
          </note>
          <note>
            Jag hoppas alltså att vi kan komma fram till någonting vettigt
            både när det gäller sambeskattningen och när det gäller de övriga
            frågor som jag tog upp i mitt anförande.
          </note>
          <note type="speaker">
            Anf. 75 STAFFAN WERME (fp) replik:
          </note>
          <note>
            Herr talman! Det är intressant att vara här. Jag är ännu nyare
            i riksdagen än Lennart Axelsson så det är intressant att höra
            nivån på debatten här. En del saker som sägs blir jag dock lite
            fundersam över.
          </note>
          <note>
            Vad gäller sambeskattningen sade Lennart Axelsson att eftersom
            merparten av de sambeskattade paren tjänar väldigt mycket eller
            har en stor förmögenhet kan man fundera över om man ska ta bort
            det där.
          </note>
          <note>
            Som jag uppfattar det innebär det att en socialdemokratisk typ
            av feminism är jämställdhet bara för vissa.
          </note>
          <note>
            De kvinnor som har oturen att ha en väldigt rik man ska inte
            bli jämställda men de som har en något fattigare man kan få vara
            jämställda från statlig synvinkel. Det måste väl ändå vara en
            felsyn.
          </note>
          <note>
            Jämställdhet måste väl omfatta alla människor, oavsett om man
            är förmögen eller inte förmögen och oavsett hur man har tillgångar.
            Om de finns i skallen eller på banken är väl oväsentligt.
          </note>
          <note>
            En annan sak som jag skulle vilja ta upp gäller enigheten sett
            till miljöpolitiken. I betänkandet finns det ett särskilt yttrande
            om avfallsskatten och det har skrivits under av Vänsterpartiet,
            Miljöpartiet och
          </note>
          <note>
            Folkpartiet. I detta yttrande står det bl.a. att Sverige har
            blivit en avstjälpningsplats - Sverige som styrs av en socialdemokratisk
            regering. Ska man ta det som en manifestation av den socialdemokratiska
            enigheten med de två stödpartierna att man inte ens är så enig
            att man får till ett särskilt yttrande?
          </note>
          <note type="speaker">
            Anf. 76 LENNART AXELSSON (s) replik:
          </note>
          <note>
            Herr talman! Risken finns att jag framstår som lite tjatig men
            även här får jag hänvisa till mitt anförande där jag just lyfter
            fram problematiken kring bl.a.
          </note>
          <note>
            sambeskattningen. Vi ser fram emot att kunna diskutera utformningen
            av en framtida förmögenhetsbeskattning. Att ni i Folkpartiet successivt
            vill avskaffa den har jag förstått men jag ställer samma fråga
            till
          </note>
          <note>
            Staffan Werme: Hur ska ni kunna finansiera de ca 8
          </note>
          <note>
            miljarder kronor som försvinner från statskassan?
          </note>
          <note>
            Det har ju knappt varit någon diskussion om finansieringen av
            de olika förslagen när det gäller minskade intäkter. Är det i
            ett rättviseperspektiv rätt att ta bort hela det? Är ni beredda
            att medverka till ett reformerat förmögenhetsskattesystem?
          </note>
          <note>
            Ni tar också upp förmögenhetsskatten i samband med fastighetsskatten.
            Vad gäller förmögenhetsskatten föreslår vi nu en ändring som jag
            anser är bra. När det gäller fastighetsskatten kommer framåt vårkanten
            ett förslag om begränsningsregler som kommer att vara bra från
            fördelningssynpunkt.
          </note>
          <note type="speaker">
            Anf. 77 STAFFAN WERME (fp) replik:
          </note>
          <note>
            Herr talman! Man måste ändå vara varsam med orden när man talar
            i denna kammare. Den tolkning av feminismen som kan göras utifrån
            Lennart Axelssons anförande är inte riktigt vettig. Nu mildrade
            han det hela väldigt mycket och det suger jag åt mig. Jag hoppas
            alltså att den andra tolkningen är riktig, dvs.
          </note>
          <note>
            att feminism och jämställdhet innebär samma regler för alla människor.
          </note>
          <note>
            Jag fick inget svar beträffande det särskilda yttrandet - om
            det var en manifestation av enighet. Jag förstår att det inte
            är så. Socialdemokraterna är ju inte eniga ens med sina båda stödpartier.
          </note>
          <note>
            Sedan gäller det de 8 miljarderna. Lennart Axelsson har i slutet
            av sitt anförande här och i debatten efteråt varit betydligt mildare
            i sin framtoning. Det tycker jag är bra. Man måste ju också kunna
            diskutera förmögenhetsskatten utifrån funderingar på om vi förlorar
            mer skatt på att ha förmögenhetsskatten än om vi inte har den.
            Tappar vi mer i t.ex. kapitalinkomster som skulle kunna beskattas
            därför att man flyttar förmögenheter utanför landet? Om det är
            på det viset är det kanske också så att en minskning av förmögenhetsskatten
            och kanske ett borttagande skulle vara positivt från jämställdhetssynpunkt
            och ekonomiskt sett.
          </note>
          <note type="speaker">
            Anf. 78 LENNART AXELSSON (s) replik:
          </note>
          <note>
            Herr talman! Först väljer jag att besvara den fråga som jag inte
            hann med i min förra replik. Det gäller förbränningsskatten. I
            budgetpropositionen finns följande skrivning: Den nyligen införda
            skatten på avfall har endast varit i kraft under en kort tid,
            varför det ännu är för tidigt att bedöma vilka effekter den fått
            på avfallshanteringen. Det finns dock anledning att uppmärksamma
            riskerna med en ökad förbränning av osorterat avfall. Därför är
            det angeläget att följa upp och utvärdera hur systemet med avfallsbeskattning
            fungerar. En fråga som då kan aktualiseras är om en utvidgning
            av skattebasen bör ske till att även omfatta förbränning.
          </note>
          <note>
            Händelsen med den holländska båt som gick under namnet RMS Aries,
            med 2 390 ton osorterade pelletar, och som genom en Greenpeaceaktion
            måste vända om till Holland har naturligtvis lyft fram det här
            problemet ännu mer. Utskottet skriver i betänkandet att man förutsätter
            att regeringen återkommer om förbränningen skulle visa sig öka
            omotiverat.
          </note>
          <note>
            Det första som jag läste upp är alltså hämtat ur en proposition
            där vi tre partier tillsammans har utformat texten. Det om något
            tycker jag visar på en enighet i synen på den här frågan.
          </note>
          <note type="speaker">
            Anf. 79 PER ROSENGREN (v):
          </note>
          <note>
            Herr talman! Marietta de Pourbaix-Lundin hänvisar till en interpellationsdebatt
            och tycker att det är patetiskt att jag i den interpellationsdebatten
            bad att få ett sammanträffande med finansministern för att inför
          </note>
          <note>
            VÅP:en diskutera förmögenhetsskatten. Jag har svårt att se det
            patetiska i sammanhanget. Vad jag ville diskutera är precis de
            frågor som vi hade diskuterat inför propositionen och inför den
            budget som ligger för år 2001. Vi har faktiskt kommit så långt
            att halva, inte en mindre del av, sambeskattningen faktiskt upphävts.
            Det är faktiskt på det sättet!
          </note>
          <note>
            Jag har tidigare i en kammardebatt sagt att jag inte en gång
            till ska rösta på samma sätt som jag då gjorde, och det gör jag
            inte heller. Vi har faktiskt kommit ett viktigt steg på vägen
            och, precis som Birger
          </note>
          <note>
            Schlaug sade: Det här är inte slutet. Vi kommer att fortsätta
            att driva den frågan.
          </note>
          <note>
            Men jag sade också i skattedebatten i november, vilket kanske
            är intressantare, att just nu är det viktigare att titta på fastigheternas
            andel av förmögenheten, dvs. ta med halva taxeringsvärdet vid
            förmögenhetstaxeringen. Det skulle lösa det akuta problemet.
          </note>
          <note>
            Politik är faktiskt här och nu. Man måste se var problemen finns
            och vad vi ska göra för att lösa de akuta problemen.
          </note>
          <note>
            Jag måste säga att Marietta de Pourbaix-Lundin inte bara är väldigt
            slarvig när hon uttrycker sig. Hon står här och säger: Miljardärerna
            betalar ingen förmögenhetsskatt. Det är en lögn! Det gör de ju!
            Däremot om deras förmögenhet ligger i aktier i bolag som de är
            huvuddelägare i finns det regler som gör att de inte betalar för
            den delen. Men det är en lögn att säga att miljardärer inte betalar
            förmögenhetsskatt, som sagt var.
          </note>
          <note>
            Det visar hur slarviga Moderaterna är. Marietta de
          </note>
          <note>
            Pourbaix-Lundin läser propositioner som en viss potentat läser
            Bibeln.
          </note>
          <note>
            Hon står här och säger att 790 000 människor betalar förmögenhetsskatt
            och att antalet kommer att öka till 970 000. Nej, det kommer det
            inte att göra!
          </note>
          <note>
            Det är riktigt att det med oförändrade regler skulle ha ökat
            till 970 000, men med de regelförändringar som nu genomförs kommer
            antalet som betalar förmögenhetsskatt att minska från 790 000
            till ca 600 000. Det gäller att veta vad man pratar om i debatten.
          </note>
          <note>
            Jag ska ta upp en sak till. Marietta de Pourbaix-
          </note>
          <note>
            Lundin ville hävda att de borgerliga tog bort förmögenhetsskatten
            mellan 1992 och 1994. Det är också en lögn! De tog bort lagen
            om förmögenhetsbeskattning, men man betalade förmögenhetsskatt
            enligt övergångsregler hela tiden. Förmögenhetsskatten var aldrig
            borttagen under den borgerliga regeringsperioden.
          </note>
          <note>
            Det är väldigt lätt att stå här i kammaren och bara vräka ur
            sig den ena felaktigheten efter den andra. Jag blir lite irriterad
            när det är så låg kompetens i skattefrågorna hos Moderaterna.
            Det är inte bara slarvigt, utan det är också massor med felaktigheter.
          </note>
          <note type="speaker">
            Anf. 80 MARIETTA DE POURBAIX-LUNDIN (m):
          </note>
          <note>
            Herr talman! Per Rosengren är ganska känd för att höja rösten
            och vräka ur sig en hel del saker från talarstolen. Jag förstår
            att det inte kan vara så jättetillfredsställande att bli citerad
            och bli avslöjad med att ha dubbla budskap, att man säger en sak
            i ett sammanhang och sedan gör något helt annat. Jag förstår att
            det inte är så jättetillfredsställande. Det kan ju inte vara tillfredsställande
            att bli avslöjad gång på gång när man säger en sak och gör någonting
            annat.
          </note>
          <note>
            Det är en lek med ord när Per Rosengren hävdar att han sade att
            han inte en gång till skulle rösta för det här förslaget och att
            han nu inte gör det därför att de har gjort lite. Det är en lek
            med ord. Sambeskattningen kvarstår ju. Det är fortfarande sambeskattning
            när det gäller förmögenhet.
          </note>
          <note>
            Sedan säger Per Rosengren att man måste göra någonting här och
            nu och att det är det majoriteten gör. Ja, vad hjälper det som
            Per Rosengren, Miljöpartiet och Socialdemokraterna gör för folk
            som måste flytta från sina hus? Det hjälper väl inte dem ett dugg
            - tvärtom. Det ni gör här och nu stjälper dem ju.
          </note>
          <note>
            Per Rosengren har i och för sig satt fingret på ett problem,
            och det är att den s.k. begränsningsregeln -
          </note>
          <note>
            som vi fortfarande inte vet hur den ser ut och som jag hävdar
            är en ny form av sambeskattning - bara tar hänsyn till fastighetsskatten.
            Det ni då ger folk tillbaka i form av begränsningsregel tar ni
            med råge igen på förmögenhetsskatten, som väldigt många drabbas
            av.
          </note>
          <note>
            Claes Stockhaus tillstod att det inte finns någon riktig rättvisa
            i att en del slipper betala förmögenhetsskatt medan andra måste
            göra det. Jag föreslår då att ni inför nästa val på era valaffischer
            skriver vad som är rättvisa och vad som inte riktigt är rättvisa.
            Ni graderar då er rättvisa. Det är det ni håller på med.
          </note>
          <note type="speaker">
            Anf. 81 PER ROSENGREN (v):
          </note>
          <note>
            Herr talman! Vi säger inte en sak och gör en annan sak. Vi säger
            vilka ingångsvärden vi har när vi går till en förhandling med
            andra partier. Vi driver de frågorna så långt vi kan. Att man
            sedan inte når ända fram när man inte är ensam vet Moderaterna
            också;
          </note>
          <note>
            det är inte så lätt.
          </note>
          <note>
            Jag återkommer till frågan: Hur kan Marietta de
          </note>
          <note>
            Pourbaix-Lundin stå här i dag och säga att man tog bort förmögenhetsskatten?
            Förklara det för mig! Hur kan Marietta de Pourbaix-Lundin stå
            här och säga att miljardärer inte betalar någon förmögenhetsskatt?
            Det är två uppenbara lögner.
          </note>
          <note>
            Sambeskattningen är halverad nu. Man kan välja två modeller.
            Man kan ta bort sambeskattningen som sådan, men man kan också
            fördubbla fribeloppet för gifta. Det sista är kanske en betydligt
            enklare modell, och kanske nödvändig, eftersom det fortfarande
            är så att barn under 18 år ska vara med i det hela. Det gäller
            alltså inte bara sambeskattningen mellan makar i det här sammanhanget.
            Det finns alltså två vägar att gå, och vi har valt att gå vägen
            att höja fribeloppet.
          </note>
          <note>
            Om vi nu fullföljer det kommer vi i nästa skede, i nästa förhandling,
            eventuellt att ta bort effekterna av sambeskattningen totalt.
          </note>
          <note>
            Det är alltså förhandlingar mellan olika partier. Vi ger fullkomligt
            tydlig och klar information om vad vi vill och vart vi vill komma.
            Men i förhandlingar kommer man inte alltid ända fram. Jag tror
            att Moderaterna också vet det, eftersom de satt i regeringsställning
            tillsammans med tre andra partier 1991-
          </note>
          <note>
            1994. Det var inte så lysande med samarbetet då.
          </note>
          <note type="speaker">
            Anf. 82 MARIETTA DE POURBAIX-LUNDIN (m):
          </note>
          <note>
            Herr talman! Jag läste väldigt tydligt upp vilka som slipper
            förmögenhetsskatt. Jag hade ett långt stycke där jag gick igenom
            vad det beror på, t.ex.
          </note>
          <note>
            vilken lista man står på och hur stort aktieinnehav man har -
            allt för att förklara vilka det är som slipper förmögenhetsskatt.
            Jag var mycket noga med det.
          </note>
          <note>
            Jag sade att den borgerliga regeringen hade lagt förslag som
            riksdagen tog, där man successivt skulle ta bort förmögenhetsskatten.
            Sedan upphävde den socialdemokratiska regeringen detta beslut.
          </note>
          <note>
            Ni i Vänsterpartiet gör som ni väldigt ofta gör, och det är att
            ni står på två ben samtidigt. Ni är med i en form av majoritet
            och samtidigt är ni i opposition.
          </note>
          <note>
            Det utnyttjar ni väldigt ofta både i talarstolen och på gator
            och torg. Där talar ni om att ni är i opposition och vad ni driver.
            Samtidigt borde ni egentligen förklara och försvara det som ni
            gemensamt har kommit överens om med Miljöpartiet och Socialdemokraterna.
            Jag förstår om Socialdemokraterna blir irriterade på er, därför
            att ni står på två ben konstant.
          </note>
          <note>
            Att lyssna på Per Rosengren här, herr talman, är som att klippa
            grisen: det är mycket skrik och lite ull.
          </note>
          <note type="speaker">
            Anf. 83 PER ROSENGREN (v):
          </note>
          <note>
            Herr talman! Ja, vi inte bara står på två ben - vi står dessutom
            med båda fötterna på jorden, till skillnad från företrädare för
            vissa andra partier.
          </note>
          <note>
            Marietta de Pourbaix-Lundin har här vid ett flertal tillfällen
            sagt att miljardärer inte betalar någon förmögenhetsskatt. Det
            är en lögn. Hon läser upp felaktiga siffror och ger kammaren uppfattningen
            att antalet som ska betala förmögenhetsskatt nästa år kommer att
            öka med 200 000 när det i verkligheten är precis tvärtom. Det
            är en lögn. Hon står här och säger att förmögenhetsskatten togs
            bort 1992-1994. Det är en lögn. Den togs inte bort. Man tog bort
            lagen men hade övergångsbestämmelser, vilket gjorde att förmögenhetsskatt
            togs ut hela tiden. Sedan upphävde
          </note>
          <note>
            Socialdemokraterna tillsammans med Vänsterpartiet den lagen.
            Det är helt riktigt. Men förmögenhetsskatten har aldrig varit
            borttagen, utan den har legat som ett pärlband hela tiden.
          </note>
          <note>
            Sedan var det frågan om hur vi beter oss som opposition. Vi kan
            ju inte undvika att säga vad vi anser i olika frågor och vilka
            krav vi har inför förhandlingar.
          </note>
          <note>
            Det vore fullkomligt absurt, framför allt när vi inte sitter
            i regeringen. Om vi hade suttit i regeringen hade situationen
            kanske varit ytterligare lite svårare. Men så länge vi är ett
            parti som har en politik måste vi kunna förmedla vår politik och
            vad vi anser i olika sakfrågor.
          </note>
          <note>
            Har Moderaterna uppfattningen att så fort man ingår i en majoritet
            ska man inte kunna hävda sitt eget partis politik? Jag förstår
            att ni eftersträvar ett tvåpartisamhälle.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 13 §.)
          </note>
          <note>
            11 § Kontroll av postförsändelser
          </note>
          <note>
            Föredrogs skatteutskottets betänkande 2000/01:SkU12
          </note>
          <note>
            Kontroll av postförsändelser (skr. 2000/01:37).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under 13 §.)
          </note>
          <note>
            12 § Energi
          </note>
          <note>
            Föredrogs näringsutskottets betänkande 2000/01:NU3
          </note>
          <note>
            Utgiftsområde 21 Energi (prop. 1999/2000:134, prop.
          </note>
          <note>
            2000/01:1 delvis och skr. 2000/01:15).
          </note>
          <note type="speaker">
            Anf. 84 OLA KARLSSON (m):
          </note>
          <note>
            Herr talman! Vad gäller näringsutskottets betänkande 3, Utgiftsområde
            21 Energi, vill jag säga att jag yrkar bifall till reservation
            1.
          </note>
          <note>
            Det finns anledning att när vi debatterar energi och energipolitik
            ställa sig frågan vad som är fel i det svenska energisystemet.
            Vilka är problemen i energisystemet och framför allt elsystemet
            som motiverar dessa enorma insatser från det politiska området?
          </note>
          <note>
            Vilka är problemen som motiverar miljardrullningen?
          </note>
          <note>
            Vi har ett omställningsprogram som slukar 9 miljarder. Majoriteten
            har låtit stänga av Barsebäck 1 för en beräknad kostnad för staten
            på minst 8,3 miljarder.
          </note>
          <note>
            Vi har det helstatliga bolaget Vattenfall, som nu på löpande
            band köper in kärnkraft, stenkolskraft och brunkolskraft för tiotals
            miljarder. Det har plöjts ned tiotals miljarder för att förändra
            det svenska energisystemet, och framför allt då elsystemet.
          </note>
          <note>
            Det gör att det är motiverat att ställa frågan
          </note>
          <note>
            "Varför?". Vad är det egentligen som motiverar denna miljardrullning?
          </note>
          <note>
            Tar man på sig europeiska glasögon kan man konstatera att resten
            av Europa ser med avund på det svenska elsystemet. Det är utsläppsfritt.
            Det är en mycket stor del förnybar el som produceras. Av de andra
            länderna i Europa är det bara Norge som har utsläppsfri elproduktion
            förutom Sverige. Av andra länder i Europa är det i stort sett
            bara Norge som har högre andel förnybar elproduktion än vad Sverige
            har.
          </note>
          <note>
            Vi kan konstatera att Sverige vad gäller elsystemet har ett miljömässigt
            bra system. Det är säkerhetsmässigt bra, och det producerar el
            till ett konkurrenskraftigt pris.
          </note>
          <note>
            Det som borde bekymra oss i ett europeiskt och globalt perspektiv
            är utsläppen av koldioxid. Men den politik som majoriteten driver
            leder inte till minskade utsläpp av koldioxid utan i stället till
            ökade utsläpp.
          </note>
          <note>
            Det leder inte till mindre beroende av fossila energikällor.
            Det leder till ett ökat beroende av fossila energikällor.
          </note>
          <note>
            Det är ju så att regeringen och majoriteten för en energipolitik
            som skadar miljön genom de ökade utsläppen och som innebär en
            gigantisk kapitalförstöring när vi föröder tiotals miljarder på
            att förändra ett system som egentligen inte är i behov av förändring.
          </note>
          <note>
            Det leder till att man försvårar för näringsliv och hushåll.
          </note>
          <note>
            Jag vill därför ställa en första fråga till regeringspartiets
            företrädare Nils-Göran Holmqvist. Vad ser
          </note>
          <note>
            Nils-Göran Holmqvist som det stora problemet och de stora felen
            i det svenska elsystemet som motiverar denna miljardrullning?
          </note>
          <note>
            Om det nu är så att det inte är några stora problem i elsystemet,
            vad är då skälet? Det går att säga i klartext. Skälet är maktpolitik.
            Regeringen har använt energipolitiken och det svenska energisystemet
            som ett sätt att köpa sig politisk makt. Med hjälp av avvecklingen
            av Barsebäck 1 kunde man köpa sig regeringsmakten och stöd från
            tillräckligt många partier.
          </note>
          <note>
            Man kunde sägas splittra borgerligheten. Av samma anledning skjuter
            man nu upp avveckling av Barsebäck 2, så att den ska landa i ungefär
            lagom tid för nästa val, för att återigen kunna vara en bricka
            i maktpolitiken.
          </note>
          <note>
            Jag tycker att det är beklagligt att kunna konstatera att näringsutskottets
            betänkande nr 3 egentligen skulle heta Utgiftsområde 21 Makt i
            stället för Utgiftsområde 21 Energi.
          </note>
          <note>
            När man summerar denna miljardrullning till omställningsprogram
            för stängning av Barsebäck och mycket annat finns det skäl att
            ställa ytterligare en fråga till Nils-Göran Holmqvist. Är utskottsmajoriteten
            nöjd med, stolt över och belåten med effekterna av denna miljardrullning?
            Tycker Nils-Göran Holmqvist att utfallet av denna miljardrullning
            motiverar insatserna?
          </note>
          <note>
            Det finns skäl i dessa dagar att ta upp ett mycket aktuellt ärende,
            nämligen frågan om Vattenfalls roll, som utskottet tidigare har
            uttalat sig om. I betänkande
          </note>
          <note>
            1996/97:NU12 skrev utskottet så här: "Utskottet tillstyrker i
            propositionen föreslagna riktlinjer för
          </note>
          <note>
            Vattenfalls verksamhet. Som där påpekas är Vattenfalls aktiva
            medverkan av avgörande betydelse för omställningen av energisystemet.
            Bolaget, som svarar för ungefär 50 % av elproduktionen, bör därför
            ges en strategisk roll i detta omställningsarbete. I likhet med
            vad som sägs i propositionen anser utskottet att utvecklingen
            av ny ekologisk elproduktionsteknik och investeringar i el- och
            värmeproduktion från förnybara energislag bör vara framträdande
            i Vattenfalls långsiktiga utvecklings- och investeringsplaner."
          </note>
          <note>
            Vattenfall fick i går klartecken till att köpa in det tidigare
            östtyska bolaget Veag med en produktionskapacitet på 60 TWh el
            producerad av tysk brunkol. Man har tidigare försökt köpa kraftförsörjning
            av Berlin och investera i tysk kärnkraft i Hamburg och i polsk
            kraftförsörjning i Warszawa.
          </note>
          <note>
            Det ger skäl att ställa sig några frågor. Ska denna tyska brunkol,
            polska stenkol och finska och tyska kärnkraft klassas som förnybara
            energislag? Det har varit det framträdande inslaget i Vattenfalls
            utvecklings- och investeringsplaner. Är det så att det tidigare
            utskottsbeslutet och utskottsuttalandet inte längre gäller?
          </note>
          <note>
            Det kan ju inte vara så att Vattenfall inte har förankrat detta
            i regeringen. Tvärtom uttalade Björn
          </note>
          <note>
            Rosengren i en interpellationsdebatt med mig ganska nyligen följande:
            "När det gäller fokuseringen på kärnverksamheten arbetar regeringen
            som alla andra ägare, dvs. det ska råda samstämmighet i strategiska
            frågor mellan bolaget och ägaren." Vi kan alltså konstatera att
            inköpet av den tyska brunkolskraften har varit väl förankrat i
            regeringen.
          </note>
          <note>
            Jag vill därför ställa frågan till Nils-Göran Holmqvist. Är utskottets
            uttalande om Vattenfalls roll fortfarande giltigt, eller är det
            överspelat? Frågan är mycket aktuell i dessa dagar.
          </note>
          <note>
            Fru talman! Sverige behöver en ny energipolitik.
          </note>
          <note>
            Den nya energipolitiken ska vara ett instrument för att nå övergripande
            mål, som konkurrenskraft, god miljö och välfärd. Varje energislag
            ska användas där det är mest effektivt, och detta ska ske på en
            fri konkurrensutsatt energimarknad. Statens roll bör inskränkas
            till att fastställa de spelregler som ska gälla på marknaden i
            allmänhet och i synnerhet vad gäller miljö, säkerhet och beredskap.
            Staten ska inte styra över vilken teknik eller produktionsform
            som ska utvecklas. Det här borde vara den energipolitik som vi
            går mot. Där ska staten inte detaljstyra användandet av kärnkraft,
            gaskraft eller andra former av kraft.
          </note>
          <note>
            Det här landar då i att vi från reservationspartierna uttrycker
            reservationer. I reservation 1 tar vi, tillsammans med Folkpartiet,
            upp nya riktlinjer för energipolitiken med den av mig nu skissade
            inriktningen.
          </note>
          <note>
            Och vi vill riva upp avvecklingslagen och beslutet om avveckling
            av Barsebäck 1 tillsammans med Folkpartiet och Kristdemokraterna.
            Vi vill också riva upp tankeförbudslagen för att ge kraftbranschen
            möjlighet att utvecklas på kommersiella villkor och själv väga
            de olika kraftslagen mot varandra.
          </note>
          <note>
            Fru talman! Med detta ska jag inte förlänga debatten ytterligare,
            utan jag yrkar bifall till reservation
          </note>
          <note>
            1.
          </note>
          <note type="speaker">
            Anf. 85 LENNART VÄRMBY (v):
          </note>
          <note>
            Fru talman! Att Vänsterpartiet och undertecknad dyker upp så
            här tidigt i debatten om energifrågorna i dag tyder ju på att
            vi har reserverat oss mot regeringens förslag och utskottets hemställan.
          </note>
          <note>
            Med tanke på marknadskrafternas känslighet vad gäller politiska
            svängningar vill jag därför inleda med att lugna denna nervösa
            marknad och eventuellt känsliga elhandlare på Nordpol och göra
            dem mindre nervösa genom att yrka bifall till hemställan i NU3,
            särskilt vad gäller riktlinjerna för energipolitiken liksom anslagen
            inom utgiftsområdet energi. Men samtidigt yrkar jag också bifall
            till vår reservation, nr
          </note>
          <note>
            5, under mom. 3 som gäller datum för stängande av
          </note>
          <note>
            Barsebäck 2.
          </note>
          <note>
            Sammantaget betyder det här att den fasta och målmedvetna energipolitik
            som den här riksdagen grundade 1997 genom en majoritet bestående
            av
          </note>
          <note>
            Socialdemokraterna, Centern och Vänstern ligger fast. Jag återkommer
            emellertid till reservation nr 5
          </note>
          <note>
            och bästföredatumet för Barsebäck 2.
          </note>
          <note>
            Låt mig börja i en helt annan ända och lyfta fram några problem
            som behöver lösas inom en något så när anständig tidsrymd! El-
            och energimarknaden är ju helt omreglerad nu. Vi har en elmarknad
            där konsumenten fritt kan välja leverantör och där företagen ska
            konkurrera. Den samhällsekonomiska vinsten av den här reformen
            har beräknats till 12-15 miljarder, och som tillskyndare av den
            här elmarknaden och som konsument är jag givetvis mycket nöjd
            med det här.
          </note>
          <note>
            Sverige har världens lägsta elpriser och ett system med mycket
            stor säkerhet - det hade man för all del även tidigare. Men säg
            den glädje som varar, gott folk! I den här nya situationen dyker
            det upp nya problem, och då måste man självfallet ta itu med dem.
          </note>
          <note>
            Jag ska börja med att ta upp tillförseln av el. På den svenska
            delen av den gemensamma nordiska marknaden dominerar tre producentgrupper.
            Det är
          </note>
          <note>
            Vattenfall, Sydkraft och Birka. De har tillsammans över 85 %
            av produktionen. Därtill är alla tre insyltade i den radioaktiva
            kärnkraften. Den här koncentrationen kan inte anses vara bra och
            måste självklart granskas och bevakas, så att den inte leder till
            ett oligopol efter det monopol som vi har haft tidigare.
          </note>
          <note>
            Som ett led i detta har vi tillsammans - de tre partier som samarbetar
            inom energiområdet - givit
          </note>
          <note>
            Svenska kraftnät uppdraget att arbeta för att bygga bort de flaskhalsar
            som finns i överföringen av el mellan i första hand Sverige och
            Norge. Det här uppdraget och dess slutförande leder ju till att
            effektbalansen framför allt i Sydsverige ordnar sig. Det kan då
            läggas till möjligheterna att stänga Barsebäck 2
          </note>
          <note>
            och fortsätta kärnkraftsavvecklingen. Därtill har
          </note>
          <note>
            Svenska kraftnät köpt upp reservkapacitet för kommande år på
            ca 1 000 megawatt för att klara eventuella återfall i klassiska
            nordiska vintrar.
          </note>
          <note>
            Problematiken med olika områdespriser ställt mot systempriset
            i Oslo på Nordpol och sneda konkurrensförhållanden som en följd
            av detta reder vi alltså troligen ganska snart ut.
          </note>
          <note>
            Ola Karlsson tog på ett förtjänstfullt sätt, sett från en gedigen
            konservburk på högerkanten, upp statligt ägda Vattenfalls roll,
            nu och i framtiden. Men det finns anledning att byta några allvarsord
            just om
          </note>
          <note>
            Vattenfall.
          </note>
          <note>
            I 1997 års uppgörelse slog vi fast att Vattenfall ska spela en
            viktig roll i omställningen av vårt energisystem till ett hållbart
            sådant. Vattenfall har ju faktiskt redan spelat en roll i den
            uppgörelse som är gjord för att stänga Barsebäck 1 och 2.
          </note>
          <note>
            På senare tid, inte minst här före mitt anförande, har det riktats
            kritik mot Vattenfall och för all del också mot Sydkraft - inte
            här i dag, men i massmedierna - för att de som svenska företag
            har gått utanför de svenska landamären och köpt upp andelar i
            eller hela energiföretag utomlands. De här köpen har lett till
            att de här traditionella svenska flaggskeppen på energisidan i
            dag inte bara äger den svenska vattenoch kärnkraften utan också
            producerar el i Danmark,
          </note>
          <note>
            Tyskland, Polen och faktiskt några ställen till med smutsig kol
            och naturgas, som Ola Karlsson förtjänstfullt framhöll här före
            mig.
          </note>
          <note>
            I det här läget går alltså Moderaterna och även
          </note>
          <note>
            Folkpartiet i en reservation till offensiv och anklagar oss direkt
            och indirekt för att ge falska budskap och ha dubbelmoral. Vi
            som avvecklar kärnkraften i Sverige och inför koldioxidavgifter
            i Sverige försämrar därmed för den svenska industrin. Samtidigt
            accepterar vi och gynnar import av smutsig dansk, tysk och polsk
            kolkraft. Det är inte nog med det. Via Vattenfall, som är statligt
            ägt, är vi dessutom ägare till delar av de här smutsiga energikällorna.
            Usch och fy, säger den nyliberala duon. Och i reservationen skriver
            de så här: "För att inte gå miste om bolagets" - alltså Vattenfalls
            - "kompetens och möjligheter att konkurrera på den internationella
            marknaden är det därför av yttersta vikt att Vattenfall börsintroduceras
            och privatiseras."
          </note>
          <note>
            Ola Karlsson och andra på den borgerliga kanten!
          </note>
          <note>
            På vilket sätt skulle det lösa grundproblemet, som ni påpekar,
            nämligen uppköpet av kol- och kärnkraft som är smutsig och farlig,
            om det här skulle vara privat ägt? Jag begriper inte logiken.
            Det spelar väl ingen roll vem som är ägare. Vattenkraft har ju
            som ett bolag på en fri marknad ett val, helt enkelt. Ska man
            delta aktivt och offensivt i marknaden - ja eller nej? Och man
            gör det. Och precis som de andra aktörerna försöker man då tillskansa
            sig bättre marknadsandelar. Eftersom situationen är som den är
            består de marknadsandelarna per definition, oavsett vem som äger
            dem, av kol- och kärnkraft i huvudsak och också av naturgas nere
            i Europa.
          </note>
          <note>
            Om man då köper in sig i detta kan inte jag se att det skulle
            vara moraliskt mer förkastligt än om privata börsnoterade företag
            gör samma sak. Det väsentliga när vi exempelvis stänger Barsebäcksverken
            och när vi går till offensiv för att uppfylla Kyotoavtalet är
            ju att vi ökar andelen förnyelsebar energi. Och det är det oavsett
            ägandet. Jag bryr mig inte i första hand om ifall det är privatägt,
            statligt ägt eller kommunalt ägt, utan det gäller att öka andelen
            förnyelsebar energi. Det tycker jag är det väsentliga. Vi ställer
            alltså upp på att Vattenfall har en aktiv roll i framtiden och
            tycker att det är bra.
          </note>
          <note>
            Ett av Vattenfalls problem när det gäller att platsa i Europamästerskapen
            är att man har behov av kapital, och där har ni moderater en poäng.
            Med en trög statlig ägare som har att välja mellan att satsa miljarder
            på skola, vård och omsorg och att investera i
          </note>
          <note>
            Vattenfalls expansion i Europa kan man ju ställa sig lite frågor.
            Men att lösningen skulle vara börsintroduktion och privatisering
            ställer jag definitivt inte upp på. Ägarfrågan är alltså inte
            oväsentlig. Jag tycker att det skulle vara mycket intressant att
            i stället pröva en annan tanke inför framtiden för att undvika
            att ta skattemedel och samtidigt undvika en onödig börsnotering.
            Börsen inger ju inte något spontant förtroende. Kolla bara in
            den här heta IT-marknaden, där aktierna åker upp och ned som i
            en snabbhiss! Man hinner inte ens med att placera om pengarna
            från morgon till kväll utan att förlora väldigt mycket eller vinna
            lika mycket.
          </note>
          <note>
            Jag tror alltså att det finns ett bättre sätt att lösa finansieringsbehovet.
            Vi kanske skulle titta på de många miljarder som nu satsas för
            att vi ska få en säker pension. Då kan man börja med de statliga
            AP-
          </note>
          <note>
            fonderna. De kan få en möjlighet att satsa exempelvis i Vattenfall
            för att tillgodose kapitalbehovet för en nödvändig uppbyggnad
            och en säker ledarposition i
          </note>
          <note>
            Europamästerskapen i energi. Det är mitt bidrag till en förnyelse
            av diskussionen vad gäller kapitalbehovet.
          </note>
          <note>
            Några ord om energiuppgörelsen och Barsebäck.
          </note>
          <note>
            Vi tycker att energiuppgörelsen fungerat bra. Det har skett en
            viss förskjutning när det gäller datum. Det är inget att bli våldsamt
            upprörd över. Vi har som bestämd vilja att vårda den här uppgörelsen
            och fortsätta den för att den ska ge en förnyad energiuppgörelse
            i framtiden, gärna med ännu bredare stöd.
          </note>
          <note>
            Det skulle inte vara dumt, tycker vi, om vi exempelvis kunde
            nå fram till en tysk lösning, att man avtalar med berörd industri
            och kraftproducenter och når fram till en bred lösning som fungerar
            för framtiden.
          </note>
          <note>
            Det har skett en rejäl genomlysning av energiuppgörelsen. Vi
            tycker, som svar på Ola Karlssons fråga, att de satsade miljarderna
            gett mycket goda resultat.
          </note>
          <note>
            Sverige ligger i topp vad gäller bioenergi, solceller och en
            rad andra områden. Det är tack vare och inte trots de rejäla satsningarna.
          </note>
          <note>
            När det sedan gäller vår reservation mot datum för att stänga
            Barsebäck tycker vi som parti att det är en övertida drift av
            kärnkraften rent allmänt. Men vi ger oss inför verkligheten, alltså
            effektbalansproblemen.
          </note>
          <note>
            Sedan är vi lite mer optimistiska när det gäller slutdatum, så
            vårt grundförslag är den 1 juli 2002. Det blir rimligen skarpt
            läge nästa år, när vi ska göra en ny bedömning av möjligheterna.
          </note>
          <note>
            Allra sist lite självkritik. Jag tycker att vi som garant för
            den småskaliga förnyelsebara energin har varit lite taffliga.
            Först nu i höst har exempelvis den nioöring i stöd som går ut
            till de småskaliga kunnat betalas ut. Det beror inte enbart på
            oss, utan också på
          </note>
          <note>
            EU-byråkratin. Men så ska man inte hantera seriösa småföretagare.
          </note>
          <note>
            Vi arbetar avslutningsvis aktivt med de i skrivelsen angivna
            åtgärderna och vi samtalar inför framtiden. Jag har gott hopp
            om att vi tre - s, c och v - ska klara av det här. Björnligan
            - m, kd och fp - inger ju inget större förtroende, måste jag säga.
          </note>
          <note type="speaker">
            Anf. 86 GÖRAN HÄGGLUND (kd):
          </note>
          <note>
            Fru talman! Det här betänkandet rör budgeten för utgiftsområde
            21 Energi. Jag vill redan här passa på att yrka bifall till reservation
            nr 2. Även om vi kristdemokrater står bakom samtliga reservationer
            med vår partibeteckning nöjer jag mig med att yrka bifall till
            reservation 2.
          </note>
          <note>
            Förutsättningarna för energipolitiken har radikalt förändrats
            under senare år. Vi har gått från en rent inhemsk energimarknad
            till en internationell, och energimarknaden har avreglerats. I
            den riktningen går också många andra länder. Från det gamla, med
            självförsörjning som ett viktigt mål, till någonting helt annat.
            Till följd av de här förändringarna får naturligtvis också politiken
            en ny roll och måste förändras.
          </note>
          <note>
            Vårt kunnande när det gäller de miljöproblem som energiproduktionen
            för med sig har förstås också ökat och måste tas i beaktande när
            den framtida energipolitiken läggs fast.
          </note>
          <note>
            I det sammanhanget måste naturligtvis mer av lösningar sökas
            i samarbetet mellan länder. När produktionen av kraft sker i ett
            land och konsumtionen sker i ett annat måste man fundera på mer
            av gemensamma tag.
          </note>
          <note>
            Här är den linje som Sverige har intagit när det gäller koldioxidskatten
            oerhört beklaglig. För min del är det självklart att Sverige borde
            eftersträva miniminivåer inom ramen för EU när det gäller skatt
            för att utjämna skillnader och se till att vi får gemensamma förutsättningar.
          </note>
          <note>
            Jag vill gärna fråga Centerpartiet och Vänsterpartiet hur man
            ser på den frågan. Är det bra eller dåligt med harmonisering av
            skattesatser på det här området? Socialdemokraternas position
            är ju tydlig i och med att statsministern har sagt att detta inte
            ska hanteras av EU.
          </note>
          <note>
            Vi kristdemokrater har reserverat oss mot majoritetens uppfattning
            på några punkter i det här betänkandet. En punkt handlar om riktlinjerna
            för energipolitiken. Målet för energipolitiken måste förstås vara
            att säkerställa tillgången till billig energi, producerad så miljövänligt
            som möjligt. Vi anser att dagens energipolitik måste förändras
            för att de målen ska kunna nås.
          </note>
          <note>
            Regeringens, Centerpartiets och Vänsterpartiets politik genomförs
            visserligen under uppmuntrande paroller om ekologisk hållbarhet.
            Men man vandrar i denna procession i alldeles fel riktning. Inte
            ens med bästa vilja i världen kan man ärligt hävda att omställningsprogrammet
            ens tillnärmelsevis motsvarar förväntningarna. Man måste nog vara
            rejält involverad politiker för att vara nöjd.
          </note>
          <note>
            Lennart Värmby vill i sitt inlägg lugna eventuellt nervösa personer
            på den s.k. marknaden. Men kanske
          </note>
          <note>
            Lennart Värmby borde lägga sitt öra mer mot den marknad som vi
            politiker framför allt har att vända oss till, nämligen våra uppdragsgivare.
            Vad säger våra uppdragsgivare om det sätt på vilket vi sköter
            de här frågorna? Jag tror att många är väldigt missnöjda med detta.
          </note>
          <note>
            När det gäller frågan om avvecklingen av Barsebäck 2 har vi kristdemokrater
            tillsammans med Moderaterna och Folkpartiet en gemensam reservation.
          </note>
          <note>
            Här har den majoritet som i övrigt består av Socialdemokraterna,
            Vänsterpartiet och Centern spruckit.
          </note>
          <note>
            Man har då en intern tävling mellan partierna om vem som kan
            hävda att man snabbast vill stänga nästa reaktor. Centern och
            Vänsterpartiet vill stänga redan sommaren 2002, medan Socialdemokraterna
            har bedömt att det bör kunna ske först efter nästa val, dvs.
          </note>
          <note>
            år 2003. Inget av partierna förefaller heller nu, precis som
            när det gällde den första reaktorn, anse att det finns några skäl
            att göra någon närmare analys av miljöeffekterna av ett sådant
            handlande.
          </note>
          <note>
            Beslutet att stänga Barsebäck 1 var fel ur ekonomisk synpunkt.
            Värre är att det var fel också ur miljösynpunkt. Det finns en
            rad olika beräkningar som man kan luta sig mot när det gäller
            effekterna av stängningen av den första reaktorn. Man kan väl
            säga att de här beräkningarna samlar sig någonstans omkring tre-fem
            miljoner ton ytterligare koldioxidutsläpp genom de här besluten,
            när det gäller den första reaktorn. Om alla beräkningar stämmer
            skulle det leda till att miljöskulden ökar med 30-50 miljarder
            kronor om året. För detta bär förstås Vänsterpartiet,
          </note>
          <note>
            Centerpartiet och Socialdemokraterna ett mycket stort ansvar,
            inte bara för dagens generationer, utan också självfallet för
            kommande generationer.
          </note>
          <note>
            Jag tror att det är svårt för oss att greppa storleken på de
            här utsläppen. Man kan räkna om det till biltrafik. Kanske blir
            det lättare att förstå då. De utsläpp som följer stängningen av
            Barsebäcks första reaktor -
          </note>
          <note>
            nu tävlar man alltså med varandra om att stänga den andra också
            - motsvarar inte mindre än 1,1 miljoner bilar av Volvo S 80-typ
            som körs 1 500 mil om året.
          </note>
          <note>
            Är detta rimligt? Nej, självfallet inte.
          </note>
          <note>
            Det är självklart inte möjligt att bedriva en sådan politik som
            Socialdemokraterna, Vänsterpartiet och
          </note>
          <note>
            Centern gör här och ändå ha kvar en trovärdighet i miljödebatten.
          </note>
          <note>
            Fru talman! Någon invänder förstås att vi klarar att stänga en
            reaktor utan att få problem med försörjningen under normala omständigheter.
            Det är sant.
          </note>
          <note>
            När energisystemen är kopplade samman mellan länder kommer vi
            i regel att kunna hålla våra hem både varma och upplysta. Industrin
            kommer under normala omständigheter att få den nödvändiga elen.
          </note>
          <note>
            Men, och det är detta som är problemet, genom att ersätta den
            nuvarande elproduktionen med annan kommer de samlade koldioxidutsläppen
            att öka.
          </note>
          <note>
            Kolet fungerar i någon bemärkelse som ett slags dragspel. När
            det behövs mer el startas kolkraftverk.
          </note>
          <note>
            När det behövs mindre el stängs kolkraftverken av.
          </note>
          <note>
            Stänger vi av väl fungerande produktionsenheter i
          </note>
          <note>
            Sverige, kommer motsvarande kolkraftverk på kontinenten att startas,
            och vi kommer att importera el med förfärande miljöeffekter som
            följd.
          </note>
          <note>
            De här miljöeffekterna är ju gränslösa i dubbel mening. Utsläppen
            rör sig obehindrat över nationsgränserna och ett lands utsläpp
            blir allas vårt problem.
          </note>
          <note>
            Fru talman! Vi har till sist en reservation som jag bara tänkte
            nämna. Det är den som har kommit att kallas för tankeförbudet,
            som vi anser är en lagstiftning som snarast borde utmönstras ur
            lagstiftningen i ett demokratiskt och upplyst land.
          </note>
          <note type="speaker">
            Anf. 87 LENNART VÄRMBY (v) replik:
          </note>
          <note>
            Fru talman! Göran Hägglund gör en förtjänstfull uppräkning -
            vilket vi inte förnekar. Det går alltid att diskutera siffrorna,
            dvs. volymen av koldioxid som stängningen av Barsebäck leder till.
            I en fri marknad är det lite svårt att peka på var någonstans
            den delen köps och produceras som kommer i stället. Vi förnekar
            inte det problemet. Vi förnekar inte heller effektoch balansproblemet
            i södra Sverige. Det vidtas åtgärder för att komma till rätta
            med detta.
          </note>
          <note>
            På samma sätt som detta är en samvetsfråga för oss eftersom vi
            vill minska koldioxidutsläppen undrar jag följande. Kristdemokraterna
            var en gång i tidernas begynnelse med i folkomröstningskampanjen
            på
          </note>
          <note>
            Linje 3, dvs. vår linje. Ni har ändrat er. Hur många ton radioaktivt
            avfall är Göran Hägglund och kd beredda att acceptera innan ni
            blir nöjda?
          </note>
          <note>
            Uran som bränsle är inte helt fritt från problem -
          </note>
          <note>
            milt uttryckt. Det är det som gör att vi tycker att det är motiverat
            att påbörja en avveckling av kärnkraften.
          </note>
          <note>
            Vi gör det inte bara för att vi skulle vilja "rulla miljarder"
            eller ännu mindre för att vi vill ställa till det för industrin.
            Tvärtom är det av omtanke om mänskligheten och framtiden som vi
            vill påbörja inte bara en avveckling av kärnkraften utan också
            en total energiomställning på grund av koldioxid, andra utsläpp
            osv. Vi anser att det är absolut nödvändigt. Vi hoppas att vi
            ska finna gemensamma punkter med inte bara er utan även industrin.
          </note>
          <note type="speaker">
            Anf. 88 GÖRAN HÄGGLUND (kd) replik:
          </note>
          <note>
            Fru talman! Lennart Värmby pekar på den avvägning som varje parti
            måste göra och som självklart
          </note>
          <note>
            Lennart Värmby också har gjort. Här handlar det om att vi i dag
            med den politik som Vänsterpartiet står bakom och driver igenom
            använder miljardbelopp för att stänga fungerande kärnkraftverk
            för att få en sämre miljö. Lennart Värmbys problem är att det
            blir så.
          </note>
          <note>
            Jag erkänner att vi vid folkomröstningen 1980 var överdrivet
            optimistiska när det gällde utveckling av alternativ. Vi var överdrivet
            optimistiska när det gällde hur förbrukningen skulle utvecklas
            i framtiden. Vi har fått revidera vår politik. Lennart Värmby
            har tidigare hört mig säga, och jag säger det igen, att det som
            skiljer den vise från den envise är att den vise tar argument
            och anpassar sig till den nya situationen som har uppstått. Jag
            beklagar att Vänsterpartiet har hållit fast vid den linje man
            har valt i stället för att tänka om när situationen är annorlunda
            i dag än tidigare.
          </note>
          <note type="speaker">
            Anf. 89 LENNART VÄRMBY (v) replik:
          </note>
          <note>
            Fru talman! Jag tackar för berömmet. Det kan i och för sig inte
            ha varit meningen. Göran Hägglund sade någonting om den envise
            och den vise. Som vis har jag tagit till mig argument och förändrat
            mig.
          </note>
          <note>
            Bl.a. har vi nu en elmarknad till skillnad från tidigare monopol.
            Det har vi aktivt bidragit till. Jag ser elmarknaden som ett verktyg.
            Sedan får man finslipa det. Det är inte inkuggat exakt från början.
          </note>
          <note>
            Marknadens egen logik kommer att ställa krav på de likartade
            villkoren som Göran Hägglund efterlyste vår uppfattning om. Vi
            är för gemensamma likartade villkor, dvs. koldioxidavgifter ska
            vara lika för Danmark, Tyskland, Sverige, Polen osv. Det arbetar
            vi för.
          </note>
          <note>
            Vi kan notera att Tyskland vad gäller kärnkraftsavvecklingen
            är inne på samma spår som Sverige. Regeringen där nere har slutit
            avtal med industrin.
          </note>
          <note>
            Jag var inne i mitt anförande på att vi gärna ser en liknande
            bred lösning, för att i stället kunna ägna oss åt det väsentliga,
            nämligen att öka andelen förnybart alldeles oavsett de icke förnybara.
            Det är ett gigantiskt problem när EU tar för sig att öka från
            6 till
          </note>
          <note>
            12 %, då återstår 88 % om jag räknar rätt. Det visar hur beroende
            vi är av det icke förnybara. Det är inte hållbart om vi ska ha
            ett samhälle som duger att leva i i framtiden. Jag tror att vi
            är överens på den punkten.
          </note>
          <note type="speaker">
            Anf. 90 GÖRAN HÄGGLUND (kd) replik:
          </note>
          <note>
            Fru talman! Jag är glad att Lennart Värmby anser att gemensamma
            tag när det gäller koldioxidskatten är någonting viktigt och nödvändigt
            att eftersträva.
          </note>
          <note>
            Jag hoppas att vi andra i den här debatten kan ge honom och andra
            vänsterpartister råg i ryggen när det gäller den fighten med socialdemokraterna.
            Det är ett oerhört viktigt område för att komma till rätta med
            de miljöeffekter som följer med energiproduktion när det gäller
            förbränning av fossila bränslen.
          </note>
          <note>
            Hur skarp den tyska uppgörelsen är kan diskuteras. Det handlar
            om att kärnkraftsreaktorer kommer att drivas vidare ytterligare
            några decennier. Låt oss se vad som händer i Tyskland längre fram.
          </note>
          <note>
            Jag tvingas ändå att konstatera att den politik som
          </note>
          <note>
            Lennart Värmby och hans parti företräder tillsammans med de övriga
            två partierna de gjort upp med leder till en dramatisk försämring
            av miljön. Miljöskulden ökar, utsläppen ökar dramatiskt och den
            väg som väljs och de instrument som har valts fungerar inte på
            det sätt som jag tror att dagens och morgondagens svenskar är
            betjänta av.
          </note>
          <note type="speaker">
            Anf. 91 ESKIL ERLANDSSON (c):
          </note>
          <note>
            Fru talman! Låt mig börja med att yrka bifall till reservation
            nr 6.
          </note>
          <note>
            Fru talman! Svensk energipolitik har sedan 70-
          </note>
          <note>
            talets början präglats av debatten kring kärnkraften.
          </note>
          <note>
            Att så är fallet är kanske inte så konstigt eftersom just kärnkraften
            står för den allra största delen av elenergiförsörjningen i Sverige
            i dag. Det är inte utan att man av olika anledningar tänker tillbaka
            på åren under 70-talet då diskussionen om den svenska energiförsörjningen
            var som intensivast. Engagemanget var då stort, idéerna och visionerna
            än större. Fram till folkomröstningen 1980 var ju energifrågorna
            kanske den mest betydelsefulla politiska frågan i Sverige.
          </note>
          <note>
            Resultatet av omnämnda folkomröstning 1980 var entydigt, kärnkraften
            ska avvecklas. Majoriteten för att så skulle ske var förkrossande.
            Linje 2 och Linje 3, som båda stod för avveckling, kom att få
            77,8 % av väljarstödet. Med detta och det därpå följande riksdagsbeslutet
            har Centerpartiet arbetat för att det svenska energisystemet ska
            ställas om i jämn takt till ett förnybart småskaligt energisystem.
            Det är ett arbete som ska ske med hänsyn till behovet av el och
            säkrandet av den svenska sysselsättningen. Det är även det som
            är ledande i den energiöverenskommelse som ingicks mellan Centerpartiet,
            Vänsterpartiet och Socialdemokraterna 1997.
          </note>
          <note>
            Fru talman! Energiuppgörelsen från 1997 står fast.
          </note>
          <note>
            Omställningsprogrammet som inrättades kan i stora delar sägas
            ha varit mycket lyckat. Detta är trots att de förutsättningar
            som rådde när beslutet fattades har förändrats vad gäller tillgången
            till och priset på el.
          </note>
          <note>
            Orsakerna till detta är den avreglering av elmarknaden som påbörjades
            1996 och som har varit osedvanligt lyckad.
          </note>
          <note>
            Samtidigt som man måste glädja sig över denna lyckade avreglering
            är det viktigt att förstå konsekvenserna av den. De experter som
            inför stängningen av den första reaktorn i Barsebäck förutsade
            att priset på el ska rusa i höjden har på alla punkter hittills
            haft fel. Prisutvecklingen på el har varit den rakt motsatta.
          </note>
          <note>
            Kort sagt: Elpriset har slagit i backen.
          </note>
          <note>
            Just detta faktum har varit en av anledningarna till att omställningsprogrammet
            på vissa punkter inte har fått fullt genomslag. Det låga priset
            på el under tidsperioden vi talar om i kombination med osäkerheten
            kring den fortsatta omställningen av energisystemet har bromsat
            upp investeringstakten i förnybara energiproduktionskällor och
            minskat incitamentet att frångå uppvärmning med t.ex. direktverkande
            el, vilket är olyckligt enligt min uppfattning.
          </note>
          <note>
            Fru talman! Det börjar nu bli bråttom. Reaktorernas tekniska
            och ekonomiska livslängd börjar lida mot sitt slut. Kraftbolagen
            drar ned på produktionsvolymerna i nämnda anläggningar. Trots
            detta verkar det som om ett flertal av riksdagens partier inte
            verkar vara beredda att delta i det omställningsarbete måste ske
            och som ju faktiskt har påbörjats. På annat sätt kan jag och Centerpartiet
            inte tolka de motioner som t.ex. moderater och kristdemokrater
            har väckt här i riksdagen. Jag kan inte heller se att dessa partier
            har en framtida energipolitik; detta då man i dessa motioner inte
            kan utläsa någon ytterligare satsning på kärnkraft, för det är
            kanske det som man eftersträvar.
          </note>
          <note>
            Folkpartiet har däremot en annan inställning och kanske är ärligare
            på sitt sätt, för Folkpartiet föreslår faktiskt i sin motion att
            Barsebäck 1 åter ska tas i drift.
          </note>
          <note>
            Fru talman! Kristdemokraternas linje i energifrågan är enligt
            min uppfattning totalt oförståelig. För 20
          </note>
          <note>
            år sedan, när jag i arbetet inför folkomröstningen tillsammans
            med många kristdemokrater sade att kärnkraften skyndsamt skulle
            avvecklas, deltog kristdemokraterna i detta arbete. Men att ett
            parti som i folkomröstningen 1980 stod bakom Linje 3 och som i
            sin motion talar varmt om förnybar energi och om kärnkraftens
            avveckling kommer fram till en sådan slutsats som man har gjort,
            dvs. en ny folkomröstning, tycker jag är minst sagt uppseendeväckande.
          </note>
          <note>
            Men trots allt är deras linje, om man jämför med hållningen i
            andra sammanhang, inte helt förvånande.
          </note>
          <note>
            En sammanfattning av mycket av kristdemokraternas politik kan
            vara ungefär så här: Vilken åsikt har vi inte haft?
          </note>
          <note>
            Fru talman! Man kan inte heller låta bli att imponeras av moderaterna,
            inte av klokheten i förslagen eller av deras energipolitik utan
            av den envishet med vilken man driver denna fråga och debatt.
            Moderaterna hävdar att den omställning som nu genomförs av det
            svenska energisystemet innebär en ökad konsumtion av el producerad
            av fossila bränslen. Denna koppling till omställningen av det
            svenska energisystemet är inte med sanningen överensstämmande.
          </note>
          <note>
            Tyvärr verkar det som om marknadslösningarnas förespråkare nummer
            ett, nämligen moderaterna, inte har insikt i hur elmarknaden fungerar
            efter avregleringen 1996. Importen sker till de priser som råder
            på den avreglerade elmarknaden. Ska man dra slutsatsen av moderaternas
            resonemang att moderaterna är beredda att åter reglera elmarknaden
            för att minska importen av kol och oljeproducerad el och därigenom
            även säkra monopolmarknaden för kraftbolagen, eller vad är avsikten
            med moderaternas hållning?
          </note>
          <note>
            Jag utgår från att moderaterna i framtiden vill att kärnkraften
            ska ersättas med förnyelsebar energiproduktion. Frågan är hur
            moderaterna då har tänkt sig det. När och på vilket sätt ska alternativen
            tas fram?
          </note>
          <note>
            Menar moderaterna på allvar att man ska vänta med att påbörja
            omställningen till dess det blir alldeles akut och måste ske på
            kort tid? Om så är fallet kan konsekvenserna bli betydande för
            såväl miljön som för svenska företag och dess anställda. Eller
            är det möjligen så att moderaterna om något år kommer att förespråka
            en massiv investering i nya reaktorer, med de kostnader och de
            risker som det medför?
          </note>
          <note>
            Fru talman! De överläggningar som föregått regeringens skrivelse
            om det fortsatta omställningsarbetet har förts i positiv anda.
            De kompletteringar som nu görs i arbetet med omställningsprogrammet
            har stora förutsättningar att skapa mekanismer på marknaden för
            att få fram ytterligare satsningar på förnyelsebar energi, energieffektivisering
            och handel med effekt.
          </note>
          <note>
            I samband med överläggningarna har även arbetsgrupper tillsatts
            för att finna lösningar för de mindre kraftproducenterna, så att
            det ska bli möjligt för dem att på ett bättre och mer ekonomiskt
            fördelaktigt sätt och på bättre villkor nå marknaden och få tillgång
            till kraftöverföringsnätet.
          </note>
          <note>
            Ytterligare ansträngningar ska göras för att bygga ut överföringskapaciteten
            till Sydsverige. I går kom en nationell plan för vindkraftsutbyggnaden
            att presenteras.
          </note>
          <note>
            Vidare, och som svar på frågan från kristdemokraterna, är det
            Centerpartiets ambition att försöka harmonisera den svenska energibeskattningen
            så att en ökad konkurrensneutralitet kan nås inom den nu avreglerade
            marknaden.
          </note>
          <note>
            Samtliga dessa åtgärder är enligt min och vår bedömning nödvändiga
            för att klara den målsättning som har slagits fast i klimatsammanhang,
            i Kyotoprotokollet och mellan EU:s medlemsstater.
          </note>
          <note>
            Jag vill återigen, fru talman, yrka bifall till reservation nr
            6. Vi står självklart bakom samtliga reservationer, men för tids
            vinnande nöjer jag mig alltså med att yrka bifall till reservation
            nr 6.
          </note>
          <note type="speaker">
            Anf. 92 GÖRAN HÄGGLUND (kd) replik:
          </note>
          <note>
            Fru talman! Uppseendeväckande, säger Eskil Erlandsson om kristdemokraternas
            politik. Han representerar då ett av de tre partier som lägger
            fast och driver en politik som innebär att utsläppen av koldioxid
            ökar med tre till fem miljoner ton årligen. Miljöskulden ökar
            med 30-50 miljarder kronor om året till följd av den politiken.
            Tror inte Eskil Erlandsson att många människor utanför detta hus
            tycker att det är det som är det mest uppseendeväckande i det
            här sammanhanget?
          </note>
          <note>
            Kristdemokraternas linje är totalt oförståelig, säger Eskil Erlandsson.
            Tyvärr, fru talman, tvingas jag konstatera att det nog säger mer
            om Eskil Erlandssons förståndsgåvor än om den kristdemokratiska
            politiken.
          </note>
          <note type="speaker">
            Anf. 93 ESKIL ERLANDSSON (c) replik:
          </note>
          <note>
            Fru talman! Omställningsprogrammet syftar till en hållbar svensk
            energipolitik som i det internationella perspektivet tar hänsyn
            till såväl sysselsättning som miljö och andra livsbetingelser
            på vår planet. Denna omställning har vi inlett i Sverige just
            för att tillgodose det som Göran Hägglund och jag värderar, nämligen
            en god, frisk och bra miljö tillsammans med en bra sysselsättning
            i Sverige och i vårt närområde.
          </note>
          <note>
            Detta arbete har kristdemokraterna, trots inbjudan, inte deltagit
            i.
          </note>
          <note type="speaker">
            Anf. 94 GÖRAN HÄGGLUND (kd) replik:
          </note>
          <note>
            Fru talman! Nej, vi har inte deltagit i det eftersom vi anser
            att det leder åt fel håll. Vore det så att marschen gick åt rätt
            håll, hade vi gärna varit med. Men är det så att marschen går
            åt fel håll, följer vi inte med.
          </note>
          <note>
            Trots de uppmuntrande tongångarna om ekologisk uthållighet och
            allt fint som formuleras, blir ju effekterna felaktiga. Effekterna
            blir de som jag har tagit upp, och det vill inte vi vara med och
            medverka till.
          </note>
          <note>
            Det är förklaringen till att vi motsätter oss den politik som
            Centerpartiet, Vänsterpartiet och Socialdemokraterna driver på
            detta område.
          </note>
          <note type="speaker">
            Anf. 95 ESKIL ERLANDSSON (c) replik:
          </note>
          <note>
            Fru talman! Jag tycker att det är uppseendeväckande och häpnadsväckande
            att kristdemokraterna betecknar det omställningsarbete som nu
            är påbörjat som att vi går åt fel håll. Vi håller nu på att ställa
            om vårt svenska energisystem, dels för att förbättra vår miljö,
            dels för att bygga bort de risker som kärnkraften för med sig
            men också för att trygga den svenska miljön och den svenska sysselsättningen.
            I detta arbete har, enligt min uppfattning, icke kristdemokraterna
            vare sig velat eller kunnat ta del beroende på den inställning
            och de skiftande åsikter som de har intagit i alla sammanhang.
          </note>
          <note type="speaker">
            Anf. 96 EVA FLYBORG (fp):
          </note>
          <note>
            Fru talman! God tillgång till energi är en förutsättning för
            välstånd. Det svenska energisystemet bör successivt ställas om
            till att bli mer ekologiskt hållbart. Omställningen av energisystemet
            måste dock ske med hänsyn till Sveriges behov av tillväxt och
            en ökad sysselsättning.
          </note>
          <note>
            Folkpartiet anser därför att kärnkraften ska utnyttjas under
            hela dess ekonomiska och tekniska livslängd.
          </note>
          <note>
            Vi säger därför nej till regeringens och dess stödpartiers förtida
            stängning av kärnkraftverk i Barsebäck. Vi oroar oss dessutom
            över effekterna av att koldioxidutsläppen ökar som en följd av
            avställningen av den första reaktorn i Barsebäcksverket, vilken
            i sin tur medför en ökad import av el från kolbaserad produktion
            i t.ex. Danmark. Det är därför av största vikt att en omfattande
            miljökonsekvensbeskrivning av avvecklingen görs för att belysa
            konsekvenserna på såväl kort som lång sikt.
          </note>
          <note>
            Fru talman! Omställningsprogrammet har stora svagheter och har
            i praktiken misslyckats. Programmets utformning har lett till
            att inget av de villkor som riksdagen har satt upp för att i förtid
            avveckla kärnkraften har kunnat uppfyllas. Av skrivelsen framgår
            att det inte bara är så att effektbalansen i södra Sverige är
            allvarligt hotad och att kraftbortfallet inte kan kompenseras.
            Det är också så att en förtida avstängning av Barsebäcksverkets
            andra reaktor innebär att bortfallet av elproduktion med stor
            sannolikhet kommer att ersättas av import av el som har producerats
            under, som det heter, sämre miljömässiga förhållanden, dvs. smutsig
            dansk kolkraft. Ren energi ersätts alltså i praktiken, i verkligheten,
            med smutsig.
          </note>
          <note>
            Hur många ton det rör sig om kan diskuteras, men ca 3 miljoner
            ton koldioxid, ca 8 000 ton svaveloxider och ca 6 000 ton kväveoxider
            mer än vad som hade behövts släpps ut. Detta måste värderas. Med
            anledning av en sådan här analys kan ju också slutsatser dras
            om vilka utsläppsmängder och miljökonsekvenser som kan bli resultatet
            om också den andra reaktorn i Barsebäck stängs. De ökade utsläppen
            måste också ställas i relation till de internationella åtaganden
            som Sverige har gjort som enskild nation - och faktiskt också
            som medlem i EU.
          </note>
          <note>
            Omställningsprogrammets misslyckande innebär att riksdagen måste
            ta initiativ till två viktiga energipolitiska beslut. Det ena
            beslutet gäller avvecklingslagen. Vi föreslår att riksdagen hos
            regeringen begär att det snarast läggs fram förslag om upphävande
            av avvecklingslagen. Det andra innebär att upphäva beslutet om
            avveckling av den första reaktorn i Barsebäcksverket.
          </note>
          <note>
            Fru talman! Riksdagen borde också upphäva den bestämmelse i kärntekniklagen,
            dvs. § 6, som förbjuder vissa typer av kärnteknisk forskning,
            det s.k.
          </note>
          <note>
            tankeförbudet. Det handlar ju faktiskt om att förhindra att kvalificerade
            svenska kärntekniker och forskare står bredvid och passivt betraktar
            en utveckling som kan leda till resultat av stort intresse även
            för vårt land. Det finns farhågor för att tankeförbudsparagrafen
            kan få skadliga effekter genom att försvåra forskning kring t.ex.
            effektivare utnyttjande av kärnbränsle. Det gäller också minimering
            av avfallsmängder, transmutation av befintligt kärnavfall m.m.
          </note>
          <note>
            Det är i dag naturligtvis omöjligt att veta hur forskningen inom
            kärnteknikområdet kommer att utvecklas på några decenniers sikt.
            Regeringen bör därför återkomma till riksdagen med förslag om
            upphävande av de aktuella bestämmelserna.
          </note>
          <note>
            Fru talman! För att spara något av riksdagens tid skulle jag
            vilja avsluta med att yrka bifall endast till reservation 4.
          </note>
          <note>
            (forts. 14 §)
          </note>
          <note>
            Ajournering
          </note>
          <note>
            Kammaren beslutade kl. 13.53 på förslag av andre vice talmannen
            att ajournera förhandlingarna till kl. 14.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            13 § Beslut om utskottsbetänkanden som slutdebatterats vid dagens
            sammanträde.
          </note>
          <note>
            SkU7 Sänkt mervärdesskatt på tillträde till djurparker, m.m.
          </note>
          <note>
            Mom. 1 (Sänkt mervärdesskatt på tillträde till djurparker, m.m.)
          </note>
          <note>
            1. utskottet
          </note>
          <note>
            2. res. (mp)
          </note>
          <note>
            Votering:
          </note>
          <note>
            303 för utskottet
          </note>
          <note>
            15 för res.
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 76 m, 37 v, 37 kd, 14 c, 16 fp
          </note>
          <note>
            För res.: 15 mp
          </note>
          <note>
            Frånvarande: 8 s, 6 m, 6 v, 5 kd, 4 c, 1 fp, 1 mp
          </note>
          <note>
            SkU8 Skattereduktion för utgifter för vissa anslutningar för
            data- och telekommunikationer
          </note>
          <note>
            Först upptogs yrkandet i reservation 1, 2 och 4 om avslag på
            propositionen och därefter övriga frågor.
          </note>
          <note>
            1. avslag på res. 1 (m) i motsvarande del, res. 2 (kd) i motsvarande
            del samt res. 4 (fp)i motsvarande del
          </note>
          <note>
            2. bifall till res. 1 (m) i motsvarande del, res. 2 (kd) i motsvarande
            del samt res. 4 (fp)i motsvarande del
          </note>
          <note>
            Votering:
          </note>
          <note>
            175 för avslag
          </note>
          <note>
            129 för bifall
          </note>
          <note>
            15 avstod
          </note>
          <note>
            30 frånvarande
          </note>
          <note>
            Kammaren hade således avslagit yrkandet i res. 1, res
          </note>
          <note>
            2 och res. 4.
          </note>
          <note>
            Partivis fördelning av rösterna:
          </note>
          <note>
            För avslag: 123 s, 37 v, 15 mp
          </note>
          <note>
            För bifall: 76 m, 37 kd, 16 fp
          </note>
          <note>
            Avstod: 15 c
          </note>
          <note>
            Frånvarande: 8 s, 6 m, 6 v, 5 kd, 3 c, 1 fp, 1 mp
          </note>
          <note>
            I övrigt
          </note>
          <note>
            1. utskottet
          </note>
          <note>
            2. res. 1 (m) i motsvarande del
          </note>
          <note>
            3. res. 2 (kd) i motsvarande del
          </note>
          <note>
            4. res. 3 (c)
          </note>
          <note>
            5. res. 4 (fp) i motsvarande del
          </note>
          <note>
            Förberedande votering 1:
          </note>
          <note>
            20 för res. 3
          </note>
          <note>
            16 för res. 4
          </note>
          <note>
            283 avstod
          </note>
          <note>
            30 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            37 för res. 2
          </note>
          <note>
            15 för res. 3
          </note>
          <note>
            266 avstod
          </note>
          <note>
            31 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 3:
          </note>
          <note>
            77 för res. 1
          </note>
          <note>
            37 för res. 2
          </note>
          <note>
            205 avstod
          </note>
          <note>
            30 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            176 för utskottet
          </note>
          <note>
            75 för res. 1
          </note>
          <note>
            68 avstod
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 1 m, 37 v, 15 mp
          </note>
          <note>
            För res. 1: 75 m,
          </note>
          <note>
            Avstod: 37 kd, 15 c, 16 fp
          </note>
          <note>
            Frånvarande: 8 s, 6 m, 6 v, 5 kd, 3 c, 1 fp, 1 mp
          </note>
          <note>
            SkU9 Anpassningar på företagsskatteområdet till
          </note>
          <note>
            EG-fördraget, m.m.
          </note>
          <note>
            Mom. 2 (fortsatt anpassning till internationella förhållanden)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            243 för utskottet
          </note>
          <note>
            76 för res. 1
          </note>
          <note>
            30 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 123 s, 37 v, 37 kd, 15 c, 16 fp, 15 mp
          </note>
          <note>
            För res. 1: 76 m
          </note>
          <note>
            Frånvarande: 8 s, 6 m, 6 v, 5 kd, 3 c, 1 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SkU10 Inkomstskatteregler vid ändrad skattskyldighet till mervärdesskatt
          </note>
          <note>
            Kammaren biföll utskottets hemställan.
          </note>
          <note>
            SkU11 Vissa förmögenhets- och punktskattefrågor
          </note>
          <note>
            Återförvisningsyrkande (s)
          </note>
          <note>
            Proposition ställdes först beträffande det under överläggningen
            framställda yrkandet om återförvisning av ärendet till utskottet
            för ytterligare beredning.
          </note>
          <note>
            För bifall räckte att minst en tredjedel av de röstande anslöt
            sig till detta.
          </note>
          <note>
            Andre vice talmannen konstaterade att minst en tredjedel av de
            röstande hade bifallit återförvisningsyrkandet.
          </note>
          <note>
            Kammaren hade således bifallit återförvisning av ärendet till
            utskottet för ytterligare beredning.
          </note>
          <note>
            SkU12 Kontroll av postförsändelser
          </note>
          <note>
            Kammaren biföll utskottets hemställan.
          </note>
          <note>
            Kallelse till skatteutskottets sammanträde
          </note>
          <note type="speaker">
            Anf. 97 ANDRE VICE TALMANNEN:
          </note>
          <note>
            Jag får meddela att skatteutskottets ordförande kallar skatteutskottet
            till sammanträde i dag kl. 18.10
          </note>
          <note>
            i utskottets sammanträdeslokal.
          </note>
          <note>
            14 § (forts. från 12 §) Energi (forts. NU3)
          </note>
          <note type="speaker">
            Anf. 98 INGEGERD SAARINEN (mp):
          </note>
          <note>
            Fru talman! Miljöpartiet anser att energisystemet måste genomgå
            en total omställning till en elproduktion med förnybara energislag
            och en slutlig avveckling av kärnkraften till år 2010. Under de
            närmaste fem åren bör minst tre kärnkraftsreaktorer stängas, samtidigt
            som koldioxidutsläppen från energisektorn minskar.
          </note>
          <note>
            Den svenska energipolitikens mål ska vara att inom ramen för
            en ekologiskt bärkraftig utveckling på kort och lång sikt skapa
            förutsättningar för att förse landet med förnybar energi på ett
            sätt som medför att näringslivet ges konkurrenskraftiga villkor
            och hushållen får rimliga totalkostnader. Varje energislag ska
            långsiktigt bära sina egna samhällsekonomiska kostnader, även
            risk- och miljökostnader. Genom att anpassa energisystemet till
            vad som är långsiktigt ekologiskt hållbart skapas förutsättningar
            i Sverige för både en robust ekonomisk utveckling och en god social
            utveckling.
          </note>
          <note>
            Marknadsekonomiska styrmedel bör utnyttjas för huvuddelen av
            kärnkraftsavvecklingen. Principen ska vara att alla energislag
            ska betala sina fulla kostnader.
          </note>
          <note>
            Kärnkraften ska påföras kostnader för risker när det gäller reaktorolyckor
            och den miljöpåverkan som finns i olika delar av kärnbränslekedjan.
            Kärnkraftsproducenterna ska betala sina egna riskkostnader och
            ta ett fullt skadeståndsansvar i händelse av en reaktorolycka.
            Produktionsskatten på kärnkraften ska höjas så att kärnkraften
            betalar kostnaderna för både de kort- och långsiktiga miljöeffekterna.
            Som ett komplement till dessa verktyg ska en avvecklingslag utnyttjas.
          </note>
          <note>
            Det energipolitiska målet innebär att bortfallet av energi inte
            ska ersättas fullt ut när kärnkraften avvecklas. Kompensation
            ska komma från dels minskad elanvändning genom konvertering från
            eluppvärmning och från effektivisering, dels en utbyggnad av ny
            elproduktion med förnybara energislag.
          </note>
          <note>
            Jag anser inte att det finns några hinder för att verkställa
            den beslutade stängningen av den andra reaktorn i Barsebäcksverket.
            Barsebäck 2 kan stängas planenligt den 1 juli 2001. De skäl som
            regeringen anför för att uppskjuta stängningen är delvis grundade
            på felaktiga förutsättningar. Många förändringar har inträffat
            på energimarknaden som gör att de villkor som riksdagen satte
            upp för stängningen måste anses vara överspelade.
          </note>
          <note>
            Enligt regeringens skrivelse saknas det 0,5-1 terawattimme år
            2002 för att villkoret vad avser kraftbortfallet ska vara uppfyllt.
            Detta motsvarar inte mer än ca 1 % av den svenska elenergianvändningen.
            Jag anser att avregleringen av elmarknaden har skapat en utveckling
            som gjort 1997 års energipolitiska beslut föråldrat. Inte bara
            den nordiska elmarknaden utan också övriga elmarknader i EU har
            avreglerats och smälter successivt samman. Det har lett till en
            avsevärd överkapacitet och följaktligen till ett överutbud av
            elkraft. Den avreglerade elmarknaden har pressat ned elhandelspriserna.
            Marknaden klarar elförsörjningen med bred marginal.
          </note>
          <note>
            Slutsatsen är att det inte längre är så att elförsörjningen bara
            är en nationell angelägenhet som innebär att bortfallet av el
            måste kompenseras fullt ut av åtgärder i Sverige. Villkoren som
            riksdagen satte upp för avvecklingen av den andra reaktorn i Barsebäcksverket
            måste förändras.
          </note>
          <note>
            Effektbalansen i Sydsverige är inte primärt en fråga om effekt,
            utan det är numera ett marknads- och kontraktsproblem, dvs. en
            fråga om leveranssäkerhet.
          </note>
          <note>
            Det är kraftleverantörerna som bär ansvaret för att konsumenterna
            får den utlovade leveransen av el.
          </note>
          <note>
            Detta ansvar är inte tillräckligt tydliggjort i lagstiftningen.
            Därför bör bestämmelser om detta infogas i lagen. I nuvarande
            situation har frånvaron av sådana bestämmelser blivit ett argument
            för att Barsebäck 2
          </note>
          <note>
            inte kan avvecklas.
          </note>
          <note>
            Jag anser också att den svenska staten återigen kan bli en viktig
            motor i teknikutvecklingen genom en ännu mer aktiv teknikupphandling.
            Det finns teknikutvecklingsprojekt i EU som kategoriseras som
            miljöförbättrande arbete. Sådana projekt tillåter ökad statlig
            medfinansiering.
          </note>
          <note>
            Därför bör arbetet med teknikupphandlingen omorganiseras på det
            sätt jag beskrivit i min motion.
          </note>
          <note>
            Energibesparande teknikupphandling skulle med den åtgärden återigen
            kunna sätta fart.
          </note>
          <note>
            Jag står naturligtvis bakom Miljöpartiets alla reservationer
            men för tids vinnande yrkar jag bifall bara till reservationerna
            3 och 7.
          </note>
          <note type="speaker">
            Anf. 99 NILS-GÖRAN HOLMQVIST (s):
          </note>
          <note>
            Fru talman! Vi behandlar just nu utgiftsområde 21
          </note>
          <note>
            Energi samt proposition 1999/2000:134 om ett samlat system för
            att främja förnybar elproduktion samt en förlängning av det nuvarande
            tillfälliga stödet till småskalig elproduktion samt skrivelsen
            där regeringen redovisar sin bedömning såväl om villkoren för
            stängning av den andra reaktorn i Barsebäck är uppfyllda som om
            hur regeringen avser att bedriva arbetet med den fortsatta omställningen
            av energisystemet. Syftet med skrivelsen är att den ska utgöra
            underlag för riksdagens ställningstagande till om villkoren för
            stängning av Barsebäck 2 den 1 juli 2001 är uppfyllda.
          </note>
          <note>
            Fru talman! I budgetpropositionen säger vi att målet för energimarknadspolitiken
            är att främja en säker tillgång på el till ett rimligt pris, liksom
            en utveckling av el- och gasmarknadsreformen både nationellt och
            internationellt.
          </note>
          <note>
            Energimarknadspolitiken ska stimulera till en ökad konkurrens
            och effektivitet på värmemarknaden.
          </note>
          <note>
            Utskottet kommer under våren 2001 att behandla motioner om vissa
            elmarknadsfrågor. Utskottet tar i detta betänkande ställning till
            regeringens förslag i budgetpropositionen.
          </note>
          <note>
            Under våren 2000 fick två konsultföretag i uppdrag av Näringsdepartementet
            att göra en utvärdering av de två första verksamhetsåren inom
            1997 års energipolitiska program. Utvärderingen utgör en grund
            bl.a. för regeringens bedömning av om villkoren för stängning
            av den andra Barsebäcksreaktorn kan uppfyllas. Det danska konsultföretaget
            COWI Rådgivande Ingeniörer AS ansåg att hela det energipolitiska
            programmet med KM Miljöteknik AB hade ett fokus på aspekter som
            var direkt kopplade till villkoren för stängning av den andra
            Barsebäcksreaktorn.
          </note>
          <note>
            Fru talman! Utskottets majoritets ställningstagande är följande.
            Den svenska energipolitikens mål är att på kort och lång sikt
            trygga tillgången på el och annan energi på med omvärlden konkurrenskraftiga
            villkor för att främja en god ekonomisk och social utveckling
            i Sverige. Energipolitiken ska skapa villkoren för en effektiv
            energianvändning och en kostnadseffektiv svensk energiförsörjning
            med låg negativ påverkan på hälsa, miljö, och klimat samt underlätta
            omställningen till ett ekologiskt uthålligt samhälle. Vår energipolitik
            ska bidra till att stabila förutsättningar skapas för ett konkurrenskraftigt
            näringsliv och till en förnyelse och utveckling av den svenska
            industrin.
          </note>
          <note>
            Mot bakgrund av de ambitioner som ligger bakom
          </note>
          <note>
            1997 års energipolitiska beslut har det inrättats ett omfattande
            energipolitiskt omställningsprogram med betydande ekonomiska resurser
            till förfogande. Omställningsprogrammet är inriktat mot tillförsel,
            distribution och användning av energi. Åtgärder sätts således
            in på ett stort antal områden som täcker hela kedjan från produktion
            till konsumenten av energi.
          </note>
          <note>
            Omställningsprogrammet löper alltså över en bred front, och effekterna
            ska sammantaget vara sådana att de olika delarna i den energipolitiska
            målkatalogen uppnås. Utskottet har vid tidigare tillfällen avvisat
            invändningar mot den energipolitik som moderaterna redovisar i
            sin motion 2000/01:N242, bl.a. stora miljöförstöringar i samband
            med stängningen av Barsebäck 1 vilka en majoritet i utskottet
            anser är kraftigt överdrivna.
          </note>
          <note>
            Utskottets majoritet framhåller bl.a. vikten av att omställningsprogrammet
            inte får innebära någon avgörande förändring av Sveriges möjligheter
            att bidra till att uppnå sådana långsiktiga mål som kan komma
            att beslutas inom ramen för klimatkonventionen. Enligt utskottets
            majoritets uppfattning är det av största vikt att kärnkraftsavvecklingen
            kan genomföras utan att den leder till oacceptabla effekter för
            miljön.
          </note>
          <note>
            Inte heller får energipolitiken leda till sämre konkurrensförutsättningar
            för den svenska industrin och särskilt inte för den elintensiva
            industrin. Moderaterna m.fl. partier i utskottet tycker att regeringen
            detaljreglerar och styr energimarknadspolitiken och finner utskottets
            majoritet i sak vara helt felaktig. Utskottets majoritet uttalar
            att inriktningen på energimarknadspolitiken visar annat.
          </note>
          <note>
            Jag vill visa på några viktiga exempel på vad avregleringen av
            el- och gasmarknaden medför för en del av ett marknadsbaserat
            system för att främja den småskaliga elproduktionen och uppdraget
            som
          </note>
          <note>
            Svenska kraftnät fått att utveckla marknadsmekanismer i syfte
            att säkerställa effektbalansen i de södra delarna av landet.
          </note>
          <note>
            De åtgärder som vidtas på energiområdet visar att de marknadstekniska
            verktygen har en viktig roll att spela för utvecklingen inom energiområdet.
            Utskottsmajoriteten vill erinra om de utvecklingsförslag som för
            närvarande är under beredning i Regeringskansliet om införandet
            av flexibla mekanismer enligt
          </note>
          <note>
            Kyotoprotokollet och ett system med handel med utsläppsrätter.
            Moderaterna ifrågasätter Vattenfalls roll i omställningsarbetet,
            som man gör vid alla tillfällen då vi debatterar energifrågan.
            Enligt moderaterna borde Vattenfall privatiseras och introduceras
            på börsen.
          </note>
          <note>
            Utskottets majoritet har vid olika tillfällen då denna fråga
            debatteras sagt att Vattenfall är en viktig nationell resurs på
            energiområdet, inte minst i arbetet med omställningen av energisystemet.
            Vattenfall har en ekonomisk styrka som är av stort värde, inte
            minst för den svenska industrin som får tillgång till elektricitet
            till rimliga priser. Dessa skäl talar enligt vår uppfattning entydigt
            för att Vattenfall ska förbli i statlig ägo.
          </note>
          <note>
            Fru talman! Jag ska gå över till att kommentera frågan om avveckling
            av Barsebäck 2.
          </note>
          <note>
            I 1997 års omställningsprogram, som vi socialdemokrater, Centerpartiet
            och Vänsterpartiet står bakom, är stängningen av Barsebäck 2 villkorad,
            och villkoren ska vara uppfyllda före den 1 juli 2001 för att
            Barsebäck 2 ska få stängas.
          </note>
          <note>
            Jag ska nu redogöra för den utvärdering som ligger till grund
            för regeringens ställningstagande om stängning av Barsebäck.
          </note>
          <note>
            Slutsatsen av de kortsiktiga åtgärderna inom programmet, som
            syftar till att ersätta kraftbortfallet, är att man inte kommer
            att kunna nå den samlande ersättning på 3 TWh som är målet för
            åtgärderna vid programtidens slut år 2002. Regeringen erinrar
            om att riksdagen har uttalat att ett villkor för stängningen av
            den andra reaktorn är att borfallet av elproduktionen kan kompenseras
            genom tillförsel av ny elproduktion.
          </note>
          <note>
            Minskad användning av kraftbortfallet bedöms inte kunna kompenseras
            fullt ut till den 1 juli 2001. Åtgärderna för tillförsel av el
            har dock enligt regeringens uppfattning varit framgångsrika, och
            bedömningen är att målet om 1 ½ TWh per år för ny elproduktion
            kommer att klaras.
          </note>
          <note>
            Utskottets majoritet ställer sig bakom regeringens bedömning
            att de villkor som riksdagen satt upp för stängningen av den andra
            reaktorn i Barsebäck inte är uppfyllt. Utskottet konstaterar att
            det inom en rimlig tid borde finnas goda möjligheter att nå målen
            som är uppsatta för att kompensera kraftbortfallet. Stängningen
            av den andra reaktorn ska genomföras så snart erforderliga villkor
            fått genomslag. I likhet med regeringen bedömer utskottet att
            detta blir fallet senast före utgången av år 2003.
          </note>
          <note>
            Fru talman! Jag ska avslutningsvis kommentera
          </note>
          <note>
            Svenska kraftnäts bidrag till restelektrifiering.
          </note>
          <note>
            Regeringen har gett Svenska kraftnät i uppdrag att genomföra
            detta och man har fått ett stöd på 50 miljoner kronor för detta
            under en femårsperiod, 1999-
          </note>
          <note>
            2004. Utskottets uppfattning är att det inte nu är aktuellt att
            ändra grunderna för bidragsgivningen eller att utvidga den ekonomiska
            ramen.
          </note>
          <note>
            Utskottet vill understryka att om det finns näringsverksamhet
            på fastigheten så ska även detta ligga till grund vid ansökningstillfället.
          </note>
          <note>
            Utskottet vill avslutningsvis understryka vikten av att kostnaderna
            för landsbygdens elektrifiering redovisas på ett tydligt sätt
            i budgetpropositionen och att regeringen för riksdagen årligen
            ska redovisa stödprogrammet.
          </note>
          <note>
            Jag vill avslutningsvis yrka bifall till hemställan i betänkande
            2000/01:NU3 energi och avslag på samtliga reservationer.
          </note>
          <note type="speaker">
            Anf. 100 OLA KARLSSON (m) replik:
          </note>
          <note>
            Fru talman! I mitt anförande ställde jag tre frågor till Nils-Göran
            Holmqvist.
          </note>
          <note>
            Den första frågan löd: Vilka problem i det svenska elsystemet
            och energisystemet är det som motiverar den mångmiljardrullning
            som vi ser?
          </note>
          <note>
            Den andra frågan löd: Är Nils-Göran Holmqvist nöjd, stolt och
            belåten med resultaten av denna mångmiljardrullning? Det allra
            tydligaste resultatet är kraftigt ökade koldioxidutsläpp.
          </note>
          <note>
            Den tredje frågan löd: Gäller näringsutskottets tidigare uttalanden
            angående Vattenfall och dess strategiska roll i omställningen
            av det svenska energisystemet?
          </note>
          <note>
            Jag ställde frågan om Vattenfall mot bakgrund av inte minst Vattenfalls
            mycket tunga investeringar, nu senast i tysk brunkolskraft - 60
            terawattimmar -.
          </note>
          <note>
            Man har tidigare investerat i polsk och tysk stenkol samt finsk
            och tysk kärnkraft. Det har varit - vilket också har redovisats
            inför utskottet - en viktig del i
          </note>
          <note>
            Vattenfalls långsiktiga utvecklings- och investeringsplan.
          </note>
          <note>
            Jag vill upprepa mina tre frågor till Nils-Göran
          </note>
          <note>
            Holmqvist med speciell betoning på den sista. Ska vi se Vattenfalls
            agerande just som en del i omställningsarbetet, eller är också
            detta bara tomma ord från majoriteten?
          </note>
          <note>
            Anf. 101 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! Vi som står bakom omställningsprogrammet är mycket
            stolta över det som vi har åstadkommit. Sedan är vi klart besvikna
            över att vi inte har nått ända fram, att vi i dag inte kunde lägga
            fram ett förslag om att Barsebäck 2 ska vara stängt till den 1
          </note>
          <note>
            juli 2001. Det är vi inte så nöjda med.
          </note>
          <note>
            Vattenfall är - och det sade jag också i mitt anförande - en
            resurs i omställningsprogrammet. Vattenfall ska jobba på den globala
            energimarknaden och vara ett företag som är med och slåss bland
            alla andra företag i den här branschen.
          </note>
          <note>
            Vi måste se Vattenfall som en resurs. Det kan inte bara vara
            en nationell fråga. Vi svenskar måste också se till att våra bolag
            jobbar och är med och slåss på den europeiska marknaden. Självfallet
            är det så. Det är också detta som Vattenfall nu har gjort. Vi
            kan inte sitta här hemma i Sverige och titta på när utländska
            intressenter köper upp svenska bolag. Vi måste också jobba på
            den här marknaden.
          </note>
          <note>
            Därför är det mycket viktigt att det statliga ägandet i Vattenfall
            består, inte att det - som Ola Karlsson och moderaterna säger
            - säljs ut och introduceras på börsen. Det är ju Ola Karlssons
            och moderaternas recept, men om Vattenfall säljs ut kommer vi
            inte kunna finnas med på den avreglerade marknaden.
          </note>
          <note type="speaker">
            Anf. 102 OLA KARLSSON (m) replik:
          </note>
          <note>
            Fru talman! Det gör mig mycket bekymrad att en företrädare för
            socialdemokraterna säger sig vara stolt över resultatet av omställningsprogrammet
            när det tydligaste resultatet är kraftigt ökade koldioxidutsläpp.
            Jag trodde att vi här i kammaren skulle kunna enas om att vi borde
            arbeta för att minska utsläppen.
          </note>
          <note>
            Jag trodde inte att jag skulle behöva höra deklarationer om stolthet
            över ökade utsläpp.
          </note>
          <note>
            När det gäller Vattenfall menar jag att man måste välja väg.
            Antingen låter vi Vattenfall vara ett kraftfullt energibolag som
            agerar på kommersiella villkor som andra bolag på energimarknaden
            eller också låser vi det med politiska bojor och säger att bolaget
            ska vara en strategisk aktör i omställningsprogrammet.
          </note>
          <note>
            Vad är Vattenfalls roll i omställningsprogrammet?
          </note>
          <note>
            Jag menar att Vattenfall behöver vara ett starkt bolag som jobbar
            internationellt i varje fall i norra Europa.
          </note>
          <note>
            För det behöver det nu en bättre ägare än vad staten kan vara.
          </note>
          <note>
            Vilka är problemen på el- och energimarknaden som motiverar miljardrullning?
            Jag pekade i mitt anförande på det som jag uppfattar som det starkaste
            argumentet, nämligen möjligheten att köpa politisk makt. Det motiverar
            miljardrullningen.
          </note>
          <note>
            Vad anser Nils-Göran Holmqvist vara det stora problem som motiverar
            dessa förödda miljarder?
          </note>
          <note>
            Anf. 103 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! Ola Karlsson och Moderaterna talar alltid om miljardrullning
            när vi diskuterar energi. I
          </note>
          <note>
            botten ligger 1980-års folkomröstning. Där sade en stor majoritet
            av svenska folket: Vi ska se till att stänga kärnkraftverken.
            Det är det beslut som vi en gång i tiden har fattat. Det är det
            vi nu genomför.
          </note>
          <note>
            Vi har inte köpt någon makt, utan vi har förhandlat med våra
            samarbetspartier Centerpartiet och
          </note>
          <note>
            Vänsterpartiet. Andra partier var också inbjudna att delta i
            förhandlingarna. Men de ville inte vara med utan ställde sig vid
            sidan av. De hade andra utgångspunkter för svensk energipolitik.
          </note>
          <note>
            Vad gäller Vattenfall, Ola Karlsson, kan jag bara återupprepa
            det jag sade i mitt anförande och i mitt förra replikskifte med
            Ola Karlsson. Det är strategiskt viktigt att det finns ett statligt
            ägande i Vattenfall, och
          </note>
          <note>
            Vattenfall är strategiskt viktigt i samband med vårt omställningsarbete.
          </note>
          <note type="speaker">
            Anf. 104 EVA FLYBORG (fp) replik:
          </note>
          <note>
            Fru talman! Stängningen av Barsebäck bygger på energiöverenskommelsen
            från år 1997. Den överenskommelsen bygger i sin tur i allt väsentligt
            på folkomröstningen från år 1980, precis som Nils-Göran
          </note>
          <note>
            Holmqvist sade.
          </note>
          <note>
            Är det verkligen rimligt, Nils-Göran Holmqvist, att ett över
            20 år gammalt beslut ska styra Sveriges energipolitik i dag, trots
            den oerhörda tekniska utveckling som skett sedan dess?
          </note>
          <note>
            Anf. 105 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! Den här frågan har Eva Flyborg ställt vid varje tillfälle
            vi diskuterat energifrågan. Är det rimligt, och hur länge kan
            vi tänka oss att det finns med?
          </note>
          <note>
            Vi anser att det är rimligt att ett 20 år gammalt beslut finns
            med i den här diskussionen. Vi har reviderat våra uppfattningar.
            Vi har tagit till oss den nya tekniken. Vi ser att det nu är möjligt
            att stänga ytterligare ett kärnkraftverk.
          </note>
          <note>
            Vi har också sett till att ta bort år 2010 som slutdatum, som
            tidigare regeringar har fattat beslut om.
          </note>
          <note>
            Hur hade det sett ut om vi hade haft det kvar? Då hade vi inte
            haft många år kvar till det att all kärnkraft skulle vara avvecklad
            i Sverige.
          </note>
          <note>
            Nu har vi bestämt oss att två kärnkraftverk ska stängas. Vi har
            stängt det ena, och det andra ska stängas, som vi samarbetspartier
            bedömer det, senast år 2003. Sedan ska de övriga kärnkraftverken
            avvecklas i en jämnt takt.
          </note>
          <note type="speaker">
            Anf. 106 EVA FLYBORG (fp) replik:
          </note>
          <note>
            Fru talman! Jag tycker för min del att om man hade tagit till
            sig det som har hänt i utvecklingen och i omvärlden hade man fattat
            ett helt motsatt beslut.
          </note>
          <note>
            Om man har tagit till sig informationen om vad som har skett,
            varför kan man då inte avskaffa tankeförbudet? Jag tycker att
            det är ett mycket märkligt inslag i en modern demokrati att man
            har ett s.k.
          </note>
          <note>
            tankeförbud.
          </note>
          <note>
            Skulle inte Nils-Göran Holmqvist kunna säga här i dag: Visst
            skulle vi kunna tänka oss att ta bort det.
          </note>
          <note>
            Det är inte rimligt att ha kvar det, det inser också vi.
          </note>
          <note>
            Det vore att ta till sig utvecklingens framfart.
          </note>
          <note>
            Anf. 107 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! Även den frågan har vi kommenterat tidigare. Vi är
            i dag inte beredda att ompröva det beslutet, utan det ligger fast.
            Den lagstiftning vi har kring den frågan finns kvar. Jag har inga
            ytterligare kommentarer i frågan.
          </note>
          <note type="speaker">
            Anf. 108 GÖRAN HÄGGLUND (kd) replik:
          </note>
          <note>
            Fru talman! Jag ska försöka att fatta mig kort. I
          </note>
          <note>
            det betänkande som vi nu behandlar skriver utskottets majoritet
            följande: Enligt utskottets uppfattning är det av största vikt
            att kärnkraftsavvecklingen kan genomföras utan att den leder till
            oacceptabla effekter för miljön.
          </note>
          <note>
            Jag har tidigare i mitt anförande konstaterat att utsläppen av
            koldioxid med detta beslut som de tre partierna står bakom kommer
            att öka med 3-5 miljoner ton. Detta leder till att miljöskulden
            ökar med 30-
          </note>
          <note>
            50 miljarder kronor om året.
          </note>
          <note>
            Var går smärtgränsen för den kostnad som kan betraktas som oacceptabel
            för socialdemokraternas del?
          </note>
          <note>
            Anf. 109 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! Visst ökar miljöutsläppen med det stängningsbeslut
            vi har. Men man ska ha klart för sig att oavsett om vi stänger
            eller inte så kommer miljöutsläppen från dessa verk som finns
            på andra sidan sjöar och hav att producera el även fortsättningsvis.
          </note>
          <note>
            Det är precis som Göran Hägglund sade. Utsläppen är internationella
            och globala. De kommer vi att få in oavsett om vi säger att vi
            ska ha våra kärnkraftverk kvar. Dessa verk kommer också fortsättningsvis
            att producera el.
          </note>
          <note>
            Vattenfall har nu ett engagemang och går in i dessa länder och
            köper upp verk. På det sättet ser man också till att vi kanske
            förnyar den teknik som finns så att vi inte får de utsläpp som
            sker från de kraftverk som finns i Polen och som produceras i
            Danmark.
          </note>
          <note type="speaker">
            Anf. 110 GÖRAN HÄGGLUND (kd) replik:
          </note>
          <note>
            Fru talman! Jag tvingas konstatera att Nils-Göran
          </note>
          <note>
            Holmqvist har fel i detta avseende. Han säger att om vi inte
            gör någonting kommer dessa verk att tuffa och gå i andra länder
            med de negativa miljöeffekter som följer därav. Där har han fel.
          </note>
          <note>
            Vi vet att det är som jag sade i mitt anförande.
          </note>
          <note>
            Kolet fungerar som ett dragspel i de här sammanhangen. Om vi
            stänger av fungerande kärnkraftsreaktorer kommer elproduktionen
            från kol att öka och importen kommer att öka till Sverige. Alternativt
            kommer exporten från Sverige till andra länder av sådant som inte
            leder till koldioxidutsläpp att minska genom Socialdemokraternas,
            Vänsterpartiets och
          </note>
          <note>
            Centerns beslut.
          </note>
          <note>
            Jag konstaterar att Socialdemokraterna anser att det är ett rimligt
            pris att betala att miljöskulden ökar med 30-50 miljarder kronor
            och att utsläppen av koldioxid ökar med 3-5 miljoner ton årligen,
            och detta får man ta. Det tycker jag är skrämmande, fru talman.
          </note>
          <note>
            Anf. 111 NILS-GÖRAN HOLMQVIST (s)
          </note>
          <note>
            replik:
          </note>
          <note>
            Fru talman! När det gäller utsläppen vet vi inte med säkerhet
            att det blir de utsläpp som Göran
          </note>
          <note>
            Hägglund nu redovisar. Det finns andra experter som säger annat
            om hur stor andel av utsläppen det är.
          </note>
          <note>
            I de energisamtal vi har fört där vi har haft med experter har
            det framgått att de tvistar. Är det ett par miljarder ton som
            släpps ut? Det finns ingenting som bekräftar att det beror på
            att vi har stängt Barsebäck
          </note>
          <note>
            1. Det tvistar fortfarande våra experter om. De kan inte vederlägga
            att det är på det sättet. Det är ett tyckande i den här frågan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december)
          </note>
          <note>
            Ajournering
          </note>
          <note>
            Kammaren beslutade kl. 14.49 på förslag av andre vice talmannen
            att ajournera förhandlingarna till kl. 15.00 då statsminister
            Göran Persson skulle lämna information om toppmötet i Nice och
            det svenska ordförandeskapet 2001.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.00.
          </note>
          <note>
            15 § Information från regeringen om toppmötet i Nice och det
            svenska ordförandeskapet
          </note>
          <note>
            2001
          </note>
          <note>
            Anf. 112 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Toppmötet i Nice dominerades av regeringskonferensen
            om unionens institutioner. Regeringskonferensen har avslutats
            framgångsrikt. Vi har nu en överenskommelse om ett nytt fördrag.
            Det är en nödvändig förutsättning för att nya medlemmar ska kunna
            tas emot fr.o.m. slutet av 2002. Unionen står stärkt inför utvidgningen.
            Jag vill gärna gratulera ordförandelandet Frankrike till denna
            framgång. På flera sätt stärker unionen sin förmåga att fatta
            beslut och möta gemensamma utmaningar.
          </note>
          <note>
            Vi får en större flexibilitet i samarbetet. Grupper om minst
            åtta länder får möjlighet att gå före med ett fördjupat samarbete.
            Det kommer att vara nödvändigt med många länder i samma union.
            Samarbetet ska stå öppet för alla. Det är bra. Målet måste vara
            att vi alla går framåt, även om några tar täten. Sverige har en
            hög välfärdsnivå och höga ambitioner. Vi kan själva ha anledning
            att delta i eller initiera sådant samarbete.
          </note>
          <note>
            Den gemensamma utrikespolitiken förblir i allt väsentligt just
            gemensam, vilket hela tiden varit Sveriges ståndpunkt. En uppdelning
            i grupper inom detta område skulle försvaga unionen.
          </note>
          <note>
            Beslutsförmågan inom EU kommer att stärkas.
          </note>
          <note>
            Kvalificerad majoritet är som bekant redan i dag gällande beslutsordning
            för det stora flertalet av fördragens bestämmelser. Ungefär en
            tredjedel av de återstående bestämmelserna förs nu till kvalificerad
            majoritet. Det betyder bl.a. att unionsmedborgarnas fria rörlighet
            underlättas och att möjligheterna ökar att agera effektivt på
            handelspolitikens område.
          </note>
          <note>
            Tyvärr nåddes endast små framsteg på asyl- och migrationsområdet
            där mer beslutskraft måste komma till.
          </note>
          <note>
            Skattefrågor inom unionen, inklusive miljöskatter, ska även fortsättningsvis
            beslutas med enhällighet.
          </note>
          <note>
            Det är ingen tvekan om att vi behöver samordna politiken för
            att begränsa klimatpåverkande utsläpp, men framstegen hittills
            i arbetet med att förhindra illojal skattekonkurrens, t.ex. när
            det gäller kapitalbeskattning, visar att man med politisk vilja
            kan skapa samordning utan att det behöver inkräkta på den nationella
            beskattningsrätten.
          </note>
          <note>
            Även för familjefrågor inom civilrätten kvarstår enhällighet,
            vilket vi önskade.
          </note>
          <note>
            Sak samma gäller den besvärliga frågan om beskattningen av ledamöterna
            av Europaparlamentet.
          </note>
          <note>
            Det var viktigt för Sverige att vi kunde enas om att kommissionen
            kommer att ha en ledamot per medlemsland till dess att unionen
            utvidgas med ytterligare tolv länder. De fem stora länderna som
            nu har två ledamöter avstår en av dessa fr.o.m. 2005. När unionen
            når 27 medlemmar ska ett enhälligt beslut fattas om en minskning
            av antalet kommissionärer.
          </note>
          <note>
            Då ska också ett system för en helt jämlik rotation fastställas.
            Det är en vettig kompromiss. Nu kommer kandidatländerna inledningsvis
            att få en egen kommissionär, och, vilket är mycket viktigt, de
            deltar i diskussionen om hur den framtida kommissionen ska se
            ut och organiseras.
          </note>
          <note>
            Vi kom redan i Amsterdam överens om att de stora länderna skulle
            kompenseras för förlusten av en av sina två kommissionärer. Det
            ligger också i vårt intresse att en inte alltför smal majoritet
            av befolkningen står bakom besluten. Röstviktningen har nu ändrats
            på ett sätt som ger en rimlig balans mellan större och mindre
            länder även efter utvidgningen. Ungefär samma andel av befolkningen
            som nu måste stå bakom ett beslut också i fortsättningen.
          </note>
          <note>
            Vi har nu en gemensam EU-position inför utvidgningsförhandlingarna
            om vilken röstvikt varje land bör ha. Det finns vissa riktlinjer
            för hur man ska bestämma vilken andel av rösterna som ska krävas
            för beslut efter varje utvidgning. För Sveriges del innebär det
            att vi får tio röster. Vår snedsits i förhållande till närmast
            större länder reduceras.
          </note>
          <note>
            En särskild deklaration antogs också om att en bred och omfattade
            debatt om unionens framtid måste föras där alla intresserade och
            den europeiska allmänheten kan delta. De svenska och belgiska
            ordförandegrupperna fick uppdraget att summera och föreslå former
            för en sådan diskussion med sikte på nästa regeringskonferens.
            Vi kommer att lämna en rapport om en sådan framtidsdebatt till
            toppmötet i Göteborg.
          </note>
          <note>
            Deklarationen nämner en del frågeställningar som behöver diskuteras.
            Det gäller bl.a. fördelningen av kompetens mellan medlemsländerna
            och unionsnivån, de nationella parlamentens roll i det framtida
          </note>
          <note>
            EU-samarbetet och hur fördraget kan förenklas.
          </note>
          <note>
            Kandidatländerna ska erbjudas att delta i framtidsdebatten fullt
            ut. Det allra viktigaste är att deklarationen klart säger att
            den fortsatta framtidsdebatten och nästa regeringskonferens inte
            får komma i vägen för utvidgningen. Det är ett tydligt och lugnande
            besked för kandidatländerna.
          </note>
          <note>
            Toppmötet nådde en del andra viktiga resultat.
          </note>
          <note>
            Det europeiska rådet godkände en socialpolitisk dagordning för
            unionen. Den markerar ytterligare ett steg i EU:s utveckling bort
            från ett renodlat ekonomiskt samarbete till en bredare dagordning.
            I dagordningen framhölls social välfärdspolitik som en produktiv
            faktor som stimulerar sysselsättning och tillväxt. Den öppnar
            också för att vi vid toppmötet i Stockholm i mars kan inleda diskussionen
            om den demografiska utmaning med allt äldre befolkningar som unionen
            står inför. Det gäller bl.a. pensionssystemens finansiella uthållighet
            och frågan om hur vi skapar bättre förutsättningar för att kombinera
            familj och arbete.
          </note>
          <note>
            Vi avslutade arbetet med att ta fram en grundkonstruktion för
            hur EU ska hantera kriser. Vi går nu in i en fas där EU under
            2001 skaffar sig en egen grundläggande krishanteringsförmåga där
            militära instrument kompletteras av förmågan att hantera även
            civila kriser och att förebygga konflikter.
          </note>
          <note>
            Kommissionen presenterade ett nytt paket för att stärka sjösäkerheten.
            Det rådde allmän uppslutning om att unionen måste påskynda sina
            ansträngningar på detta område.
          </note>
          <note>
            Livsmedelssäkerheten och de åtgärder jordbruksministrarna enats
            om gällande BSE, galna ko-sjukan, diskuterades. Åtgärderna välkomnades,
            och kommissionen gavs kompletterande uppdrag.
          </note>
          <note>
            På miljösidan riktades en stark uppmaning till att återuppta
            förhandlingarna om klimatkonventionen.
          </note>
          <note>
            På migrationsområdet manades till snabb behandling av det förslag
            som avser människohandel och gemensamma asylprocedurer.
          </note>
          <note>
            Fru talman! Detta är en del av det arv vi tar över från Frankrike
            den 1 januari 2001. Då tar det svenska ordförandeskapet i den
            europeiska unionen vid. Under sex månader ska den svenska regeringen
            verka i hela unionens intresse och för alla unionens medborgare.
            Sverige ska leda samarbetet och driva EU:s arbete framåt. Sverige
            ska också vara unionens röst gentemot kandidatländer och i internationella
            forum.
          </note>
          <note>
            Sverige kommer på ett helt nytt sätt att stå i centrum av den
            internationella politiska arenan.
          </note>
          <note>
            EU är inget statiskt. Det är en union i ständig förändring. EU
            är i dag en union av aktiva välfärdsstater.
          </note>
          <note>
            Den inre marknaden är i princip genomförd. Valutaunionen växer
            successivt fram. Arbetet domineras av frågor som direkt rör medborgarna.
            Arbetslöshetsbekämpning, öppenhet, sociala frågor, arbetslivs-
            och miljöfrågor är frågor som Sverige arbetat aktivt med sedan
            vi blev medlemmar i EU.
          </note>
          <note>
            Det svenska ordförandeskapet i EU kommer i ett historiskt skede
            under en period i EU som präglas av stora förändringar. EU ska
            välkomna ett stort antal nya medlemsländer, och samarbetet ska
            utvecklas så att det blir funktionellt också i ett väsentligt
            större
          </note>
          <note>
            EU. Målet om full sysselsättning ska nås i hela Europa. Miljöförstöringen
            ska hejdas. Ett alltmer globaliserat kapital ska hanteras. Den
            demografiska utvecklingen ska mötas utan sänkta ambitioner för
            trygghet och välfärd. Kampen mot främlingsfientlighet, internationell
            brottslighet och människohandel ska intensifieras.
          </note>
          <note>
            I samtliga dessa frågor finns ett starkt svenskt engagemang både
            bland folkvalda och bland medborgare. Tre av dessa områden kommer
            att prioriteras särskilt av det svenska ordförandeskapet: utvidgningen,
            sysselsättningen och miljön. Det är tre omfattande politikområden,
            vart och ett med avgörande betydelse för hur framtiden kommer
            att gestalta sig för Europas medborgare.
          </note>
          <note>
            Först utvidgningen. Ingen fråga är så avgörande för EU:s framtid
            och för utvecklingen i Europa som välkomnandet av nya medlemmar
            i unionen. Det handlar om vår möjlighet att befästa grunden för
            fred, frihet, demokrati och välstånd i Europa. Det är en historisk
            chans som med det kalla krigets slut och järnridåns fall öppnar
            sig för dagens generationer.
          </note>
          <note>
            Regeringskonferensen har slutförts och förberedelserna är vidtagna.
            Stora framsteg har gjorts i kandidatländerna. Mycket arbete återstår
            innan utvidgningen blir verklighet, men möjligheten finns nu att
            välkomna nya medlemsländer fr.o.m. slutet av 2002.
          </note>
          <note>
            Kandidatländerna måste fortsätta att med kraft genomföra reformer
            för att uppfylla villkoren för medlemskap. Medlemsländerna måste
            konstruktivt bidra till att förhandlingarna förs framåt. Kommissionen
            måste underlätta processen. Gemensamt måste vi alla sträva efter
            att utvidgningen kan ske med starkt stöd bland unionens medborgare.
          </note>
          <note>
            Under det första halvåret 2001 kommer utvidgningsprocessen att
            gå in i en fas av konkreta förhandlingar inom många svåra områden.
            Sveriges målsättning är att försöka bana väg för ett politiskt
            genombrott i förhandlingarna under vårt ordförandeskap.
          </note>
          <note>
            För oss som lever i norra Europa är utvidgningen nära och påtaglig.
            EU växer österut och norrut in i vårt närområde. Vi vet att Östersjöregionen
            har potentialen att bli en av världens snabbast växande regioner
            under detta decennium. Nya och gamla EU-
          </note>
          <note>
            medlemmar, nya och gamla demokratier kommer att dela ansvaret
            för att ta vara på möjligheterna i denna dynamiska och växande
            region.
          </note>
          <note>
            Utvidgningen är en av de viktigaste processerna i vår generation,
            en av de viktigaste processerna som vi kommer att ha förtroendet
            att hantera. Vi är i färd med att slutföra det historiska skeende
            som äntligen sätter stopp för uppdelningen av Europa i öst och
            väst och skapar fred, bestående fred i Europa. Det är en dröm
            vi närt länge. Det är med ödmjukhet, stolthet och stark vilja
            som den svenska regeringen ser på sin möjlighet att bidra i det
            arbetet.
          </note>
          <note>
            Så den andra uppgiften, sysselsättningen. I den svenska debatten
            har både det nationella målet om att halvera den öppna arbetslösheten
            till 4 % och ambitionen att göra EU till en sysselsättningsunion
            länge hånats.
          </note>
          <note>
            I dag har vi halverat den öppna arbetslösheten.
          </note>
          <note>
            Full sysselsättning är ett övergripande ekonomiskt och socialt
            mål för EU. EU är en sysselsättningsunion där fler får jobb och
            arbetslösheten sjunker. Det är en framgång för socialdemokratin
            i Sverige och Europa.
          </note>
          <note>
            Men fortfarande går drygt 15 miljoner människor i Europa utan
            jobb. Arbetslösheten är ett gigantiskt slöseri med ekonomiska
            resurser och, än värre, med människors kunskap och ambitioner.
            I arbetslöshetens och vanmaktens spår växer sig antidemokratiska
            krafter starkare i hela Europa. Vi måste bryta arbetslösheten
            och vi måste göra det i samarbete över nationsgränserna.
          </note>
          <note>
            Ingenting är viktigare för individens utveckling och frihet än
            att ha ett jobb och en egen försörjning.
          </note>
          <note>
            Ingenting är viktigare för demokratin och jämlikheten än arbete
            åt alla. En union som inte tar arbetslösheten på allvar kan aldrig
            vara den medborgarnas union vi vill se. Vägen till full sysselsättning
            går över ekonomiska reformer, utvecklad social trygghet och stärkt
            välfärd. Med satsningar på utbildning, forskning, ny teknik, miljöinvesteringar
            och jämställdhet ska EU på tio år utvecklas till världens mest
            konkurrenskraftiga och kunskapsintensiva ekonomi.
          </note>
          <note>
            Nu utvecklas en ny samarbetsmodell kring sysselsättning och tillväxt
            där mål och initiativ utarbetas gemensamt och där jämförelser
            sätts i system. De gemensamma målen ska leda till nationella åtgärder
            och till mätbara resultat i medlemsländerna. Vid toppmötet i Stockholm
            i mars görs en första avstämning, och vägen för det fortsatta
            arbetet ska stakas ut.
          </note>
          <note>
            Vi har inte råd vare sig mänskligt eller ekonomiskt med att stora
            grupper står utanför den europeiska arbetsmarknaden. Sverige kommer
            därför att ta upp kampen mot alla former av diskriminering på
            arbetsmarknaden. Vi kommer aktivt att verka för ökad jämställdhet
            och social trygghet, bättre arbetsmiljö och stärkta rättigheter
            för löntagarna. Jämställdheten ska genomsyra allt EU-samarbete.
          </note>
          <note>
            I dag är jämställdhet en modern strategi för tillväxt. Familjepolitik
            och välfärdspolitik, jämställdhetsarbete och sysselsättningsåtgärder
            måste samverka.
          </note>
          <note>
            Det är särskilt viktigt mot bakgrund av den demografiska utvecklingen.
            Vi har i dag ett mål om ökad sysselsättningsgrad i medlemsländerna,
            vilket inte minst gäller unionens kvinnor. För att säkra EU:s
            tillväxt och EU-medborgarnas välfärd i framtiden måste målet nås.
          </note>
          <note>
            Så det tredje området, miljön. De stora miljöhoten kan inte avvärjas
            utan ett aktivt internationellt samarbete. EU-samarbetet på miljöområdet
            måste fördjupas. Vi måste utgå från en helhetssyn på politiken.
            Vi vill att EU går före och visar vägen mot en utveckling där
            ekologiska, ekonomiska och sociala hänsyn samverkar och förstärker
            varandra. En strategi för anpassning av EU:s politik till en långsiktigt
            hållbar utveckling ska antas vid rådets möte i Göteborg.
          </note>
          <note>
            Miljöhänsyn måste integreras i samtliga EU:s samarbetsområden.
          </note>
          <note>
            Behandlingen av EU:s sjätte miljöhandlingsprogram måste föras
            framåt. Programmet ska gälla de kommande tio åren och bör inriktas
            på tydliga och väl motiverade miljömål och miljöindikatorer. Det
            bör bli ett av fundamenten i den övergripande strategin för hållbar
            utveckling.
          </note>
          <note>
            Klimatfrågan är en central fråga på EU:s dagordning och kommer
            att ges fortsatt hög prioritet. Den snabbt växande kemikaliemarknaden
            måste uppmärksammas. Sverige kommer att verka för att enighet
            uppnås kring en ny kemikaliestrategi där försiktighetsprincipen
            är en viktig utgångspunkt.
          </note>
          <note>
            Med kretsloppstänkande och utnyttjande av nya forskningsrön och
            ny teknik är det i dag fullt möjligt att bruka jordens resurser
            utan att förbruka dem. Utvecklingen av ny resurssnål teknik öppnar
            samtidigt unika möjligheter för ekonomisk tillväxt på nya marknader.
            Det är möjligheter vi måste ta till vara.
          </note>
          <note>
            Miljöfrågorna rymmer en djup moralisk dimension. Vi lånar jorden
            av våra barn och barnbarn.
          </note>
          <note>
            Kommande generationer har samma rätt som vi till en jord där
            vattnet går att dricka och räcker till alla, jorden ger skörd,
            djur- och växtlivet är rikt, luften är frisk och solen är en livgivande
            kraft. Vår generations uppdrag är att lämna efter oss ett Europa
            där de stora miljöproblemen är lösta.
          </note>
          <note>
            Fru talman! Det vi i dag kallar EU bildades en gång för att göra
            krig omöjliga på den europeiska kontinenten. Alldeles så har det
            inte blivit. Konflikter förekommer alltjämt i Europa och i dess
            närhet. Arbetet med att utveckla EU:s förmåga när det gäller krishantering
            och konfliktförebyggande åtgärder är därför mycket viktigt. EU
            har unika möjligheter att spela en central roll på detta område.
            Det förtjänar att påpekas att det var de alliansfria länderna
            Finland och
          </note>
          <note>
            Sverige som pekade på detta för ett antal år sedan. Vi kommer
            under vårt ordförandeskap särskilt att arbeta med att utveckla
            EU:s förmåga till civil kristhantering, att se till att den militära
            förmågan blir operativ och redo att vid behov sättas in samt att
            utveckla samarbetet mellan EU och FN.
          </note>
          <note>
            Samarbetet mellan EU och Ryssland är centralt för Europas säkerhet
            och utveckling. Därför kommer det att ges en framträdande plats
            under ordförandeskapet. Vi kommer att ägna särskild uppmärksamhet
            åt samarbetet kring miljöfrågor, organiserad brottslighet samt
            situationen i Kaliningradområdet.
          </note>
          <note>
            Utvecklingen på Balkan och i Mellanöstern kommer också att ägnas
            stor uppmärksamhet, liksom situationen på den koreanska halvön.
            Förbindelserna mellan EU och USA ska stärkas.
          </note>
          <note>
            Sverige vill bidra till ett EU öppet mot omvärlden, med demokrati,
            solidaritet och respekt för mänskliga rättigheter som stark gemensam
            grund.
          </note>
          <note>
            Fru talman! Den inre marknaden är en av hörnstenarna i EU-samarbetet.
            Den är oerhört viktig för det europeiska näringslivets långsiktiga
            konkurrenskraft och tillväxtmöjligheter. Ytterst handlar det om
            EU:s förmåga att garantera sina medborgare frihet, välstånd och
            sysselsättning. Medborgarnas intressen måste stå i fokus när vi
            diskuterar den fortsatta utvecklingen av den inre marknaden.
          </note>
          <note>
            När de nationella parlamenten inte räcker till måste vi ta i
            bruk de möjligheter EU ger att samordna politiken. Utvecklingen
            kring BSE är ett tydligt exempel på detta.
          </note>
          <note>
            I en union som sätter medborgarna främst måste den politiska
            diskussionen föras öppet. Handlingarna måste vara tillgängliga,
            beslutsvägarna gå att följa och ansvar kunna utkrävas av dem som
            fattar besluten. Det kräver ett fortsatt arbete för att göra EU
            till en effektivare, öppnare och modern union.
          </note>
          <note>
            Kraven på kostnadseffektivitet och budgetrestriktivitet måste
            ställas på EU precis som de ställs på medlemsländernas statsfinanser.
            Utan starka finanser försvagas möjligheterna att föra politik.
            Det gäller i alla sammanhang på alla nivåer.
          </note>
          <note>
            Att sätta medborgarna främst betyder också att
          </note>
          <note>
            EU måste bemästra de nya utmaningar Europa står inför på ett
            sätt som möter medborgarnas förväntningar. Inom det europeiska
            ledarskapet måste vi bli bättre på att fullfölja politiken och
            på att förverkliga de visioner och framtidsprojekt som vi fattar
            beslut om. Det räcker inte med att formulera dem. Den digra listan
            över fattade beslut vi har i dag bör genomföras innan nya stora
            projekt dras i gång. Medborgarnas förtroende vinns inte med beslut,
            utan med resultat som märks i människors vardag.
          </note>
          <note>
            Vi har stora möjligheter att påverka EU:s utveckling. Med oss
            från toppmötet i Nice har vi uppdraget att inleda en bred och
            öppen diskussion om hur samarbetet ska anpassas till medborgarnas
            behov och framtidens krav. Det är ett uppdrag vi tar på stort
            allvar.
          </note>
          <note>
            Målet på tio års sikt måste vara en utvidgad union med goda relationer
            till alla sina grannar, en union i ständig förändring, ett öppet
            nätverk av medborgare och beslutsfattare med stark demokratisk
            värdegemenskap.
          </note>
          <note>
            Fru talman, ledamöter av Sveriges riksdag! Här i
          </note>
          <note>
            Sveriges riksdag kommer det dagliga arbetet att röra utvecklingen
            i Sverige. Här ska under nästa halvår fattas beslut som leder
            till ökad sysselsättning och bättre välfärd, som minskar klyftorna
            i vårt land och befäster Sveriges position som ledande kunskaps-
            och
          </note>
          <note>
            IT-nation. Här hemma möjliggör en god ekonomisk utveckling nu
            en tid av reformer.
          </note>
          <note>
            Men som folkvalda representanter för alla regioner i Sverige
            har ni en viktig och självklar roll också i arbetet med att skapa
            en vital och ständigt pågående folklig diskussion om Europaunionen
            och det svenska medlemskapet. Tillsammans med regeringen kan ni
            föra kunskap om ordförandeskapet ut till det svenska folket. Regeringen
            kommer löpande att hålla riksdagspartierna informerade om hur
            arbetet med ordförandeskapet fortskrider.
          </note>
          <note>
            Ingen kan säkert säga vad som kommer att dominera den politiska
            debatten under det svenska ordförandeskapet. Säkert är dock att
            det kommer att bli ett spännande halvår. Vi kommer att vara i
            händelsernas centrum. Vi kommer att vara ett ordförandeskap som
            möter en rejäl utmaning, men också får en unik chans att visa
            upp det bästa av Sverige.
          </note>
          <note>
            Vi kan starta arbetet med tillförsikt. EU är viktigt för Sverige.
            Sverige är också viktigt för EU. Trots att vi är ett litet land
            har vi kunnat, och kommer att kunna, komma med väsentliga bidrag
            till EU:s utveckling.
          </note>
          <note>
            Jag är övertygad om att vi med gemensamma ansträngningar framgångsrikt
            kommer att kunna lotsa unionens arbete framåt samtidigt som vi
            lever upp till de krav de svenska väljarna ställer på sin regering.
          </note>
          <note type="speaker">
            Anf. 113 GUDRUN SCHYMAN (v):
          </note>
          <note>
            Fru talman! Jag vill tacka Göran Persson för den här redogörelsen,
            och ställa en allmänt hållen fråga utifrån resultaten i Nice.
          </note>
          <note>
            Statsministern har ju vid flera tillfällen uttalat sig starkt
            för ett mellanstatligt samarbete inom den europeiska unionen.
          </note>
          <note>
            I den frågan är vi överens om att det är den ordning vi vill
            ha. Statsministern har också sagt att det är det vi ska arbeta
            för, vilket bör innebära att vi ska arbeta mot en ökad överstatlighet
            och att fler beslut fattas med överstatlighet.
          </note>
          <note>
            Vad är statsministerns bedömning utifrån resultaten i Nice? Är
            det en ökad överstatlighet, eller är det en ökad mellanstatlighet
            som vi kommer att få se i det fortsatta samarbetet?
          </note>
          <note>
            Anf. 114 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Om detta kommer det att tvistas. Jag kan bara säga
            att för min del, och för regeringens del, var det viktigaste med
            Nice alla beslut om utvidgningen. Det är på plats nu. Det är färdigt
            för det. Vi klarade en kommissionär. Det är på plats. Vi fick
            en hyfsad röstviktning. Det är på plats.
          </note>
          <note>
            Sedan kan man ju följa europeisk debatt - även debatt i Sverige
            - och där uttrycks ganska många hårda ord om det franska ordförandeskapet.
            Låt mig passa på att säga att jag tycker att de är djupt orättvisa.
            Det var ett framgångsrikt ordförandeskap. Däremot kanske många
            i Europa hade större förväntningar på att besluten skulle ta ett
            kliv i tydlig riktning mot federativa inslag, och mer av federal
            utveckling.
          </note>
          <note>
            De blev naturligtvis besvikna på Nice.
          </note>
          <note>
            I den meningen tycker jag att toppmötet i Nice var ett bra toppmöte.
            Det ger en bra grund att gå vidare på. Vi är inne i en fas i den
            europeiska unionen då vi ska verkställa många beslut som redan
            har tagits.
          </note>
          <note>
            Jag tycker att den debatt vi har haft i Sverige har varit befriande
            realistisk kring de möjligheter som fanns att nå resultat i Nice.
            Man kan ju säga att de resultat vi nådde låg väl i linje med vad
            åtminstone den svenska regeringen tyckte var bra resultat. Jag
            tror att också majoriteten av den här riksdagen har den uppfattningen.
          </note>
          <note type="speaker">
            Anf. 115 GUDRUN SCHYMAN (v):
          </note>
          <note>
            Fru talman! Även om många kommer att tvista om frågan om det
            är ökad överstatlighet eller inte, vore det intressant att höra
            statsministerns egen uppfattning. Statsministern var ändå på plats.
            Om vi inte ska hänge oss åt spekulationer i medierna kan det vara
            bra att få en ögonvittnesskildring. Blir det mer av överstatlighet
            eller blir det ökad mellanstatlighet?
          </note>
          <note>
            Anf. 116 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att jag svarade på den frågan när jag sade
            att de som hade hoppats på att Nice skulle vara ett toppmöte som
            skulle driva unionen i federativ riktning blev besvikna.
          </note>
          <note>
            Det tror jag är en korrekt beskrivning av toppmötet i Nice.
          </note>
          <note type="speaker">
            Anf. 117 LARS TOBISSON (m):
          </note>
          <note>
            Fru talman! Jag håller med statsministern om att det som är bra
            med Nicefördraget är att det öppnar för
          </note>
          <note>
            EU:s utvidgning. Det underlättar Sveriges ordförandeskap. Men
            när det gäller beslutsförmågan och utvecklingskraften i framtidens
            EU, tycker jag att fördraget lämnar en hel del att önska.
          </note>
          <note>
            Visserligen kan vi glädja oss åt att det kvarstår ett krav på
            enhällighet i skattefrågor, men flera andra frågor borde ha förts
            från krav på enhällighet till avgörande med kvalificerad majoritet.
          </note>
          <note>
            De nya röstreglerna i ministerrådet gör också att det blir svårare
            att fatta beslut. Det ingick, som statsministern sade, i förutsättningarna
            att de stora länderna skulle få kompensation för att släppa sin
            andra kommissionär. Jag erinrar mig att när vi från moderat håll
            pläderade för att det kunde ligga något i det här med dubbel majoritet
            hette det att det var för krångligt. Nu har statsministern medverkat
            till något som kan kallas för trippelmajoritet. Då blir det ju
            ännu svårare. Hur försvarar statsministern det?
          </note>
          <note>
            Sedan kommer jag till frågan om det närmare samarbetet som ju
            egentligen löstes i Amsterdam. Nu har statsministern medverkat
            till att ytterligare mjuka upp reglerna för detta. Att ta bort
            den s.k. nödbromsen gör kanske inte så mycket. Men att, när det
            gäller något som betecknas som en sista utväg, gå ned till så
            få deltagarländer som åtta måste vara fel. Det kommer att verka
            splittrande på samarbetet i Europa. Här undrar jag om detta beror
            på att statsministern egentligen tycker att det är skönt att kunna
            ställa sig vid sidan av när det kommer känsliga frågor om utvidgat
            samarbete och när Sverige inte vill ta ansträngningen att delta,
            som t.ex. beträffande införandet av euron.
          </note>
          <note>
            Anf. 118 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tillhör dem som tror att det nära samarbetet
            kommer att visa sig vara ett utomordentligt inslag i unionens
            arbete, av det skälet att vi får en mer heterogen union framöver.
            Vi kommer att få se en union som är väldigt stor och där det kommer
            att finnas olika politiska ambitioner och olika ekonomisk utvecklingsnivå.
            Det kommer att finnas ett stort behov av att låta vissa länder,
            om det är så att de tycker att det är rimligt, gå före - inte
            tvinga alla att göra det samtidigt, för om man har den ambitionen
            kommer man att skapa antingen en väldig fördröjning i integrationen
            eller också en integration som präglas av väldigt starka motsättningar.
          </note>
          <note>
            Jag tycker alltså att det fördjupade samarbetet -
          </note>
          <note>
            enhanced cooperation som den engelska termen lyder
          </note>
          <note>
            - är någonting som inte kommer att splittra unionen utan som
            kommer att motverka en splittring av unionen. Under en överskådlig
            tid, som i och för sig kan vara mycket lång, kommer det att vara
            ett instrument som används för att på så sätt göra den process
            som vi nu har framför oss förenlig både för de nya medlemsstaterna
            och för de tidigare som har mycket starka ambitioner vad gäller
            en djup integration.
          </note>
          <note>
            Detta med QMV, omröstning med kvalificerad majoritet, tycker
            jag nog är lite överskattat sett till de regler som finns kring
            beslutsfattandet i dag och de regler som kommer att finnas också
            i fortsättningen.
          </note>
          <note>
            Så där fruktansvärt effektivt är det inte som beslutsinstrument,
            utan det är ett sätt att ta beslut som redan nu ligger nära enhällighet
            och som definitivt kommer att göra det i fortsättningen också.
            Diskussionen kring röstfördelningen understryker att det fortfarande
            finns mycket starka nationella intressen inom unionens ram, något
            som vi hela tiden har sagt och som det inte finns någon anledning
            att dölja.
          </note>
          <note type="speaker">
            Anf. 119 LARS TOBISSON (m):
          </note>
          <note>
            Fru talman! När det nu ändå blev så att en trippelmajoritet krävs
            hade det kanske funnits skäl att överväga vad vi moderater har
            talat om - den dubbla majoritet som också kommissionen stått bakom.
            Det hade faktiskt automatiskt gett ett bättre utfall med hänsyn
            till folkmängden lika väl som man räknar varje land för sig.
          </note>
          <note>
            Det här med närmare samarbete har vi ju tidigare talat om och
            jag har pekat på vilka svårigheter och konstigheter som uppstår.
            När det gäller beslutsprocessen är man ju väldigt noga med att
            reglera hur det ska gå till i ministerrådet - dvs. att de länder
            som inte deltar inte ska få rösta. Men i beslutsprocessen ingår
            även Europaparlamentet. Med så få deltagare som åtta kan det inträffa
            att majoriteten utgörs av företrädare för länder som inte deltar
            i det närmare samarbetet. Det är sådana konstigheter som uppstår.
          </note>
          <note>
            För att anknyta till den debatt som fördes förut av
          </note>
          <note>
            Gudrun Schyman kan jag säga följande. Statsministern har ju tidigare
            betecknat just närmare samarbete som ett utslag av mellanstatlighet.
            Hur förklarar statsministern att det förhållandet att man utvidgar
            för överstatlighet på nya områden, om än med ett begränsat deltagande,
            kan vara ett utslag av mellanstatlighet?
          </note>
          <note>
            Anf. 120 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Resonemanget kring detta med dubbel majoritet tycker
            jag i och för sig är intressant.
          </note>
          <note>
            Men med förlov sagt, Lars Tobisson, det är ingen realistisk lösning
            på de problem som vi har att hantera - kanske ett utopiskt, framtida
            sätt att fördela inflytande i en federation men inte i en union
            som präglas av att den är en union av både nationer och medborgare.
            Där får man den här typen av garderingar i röstfördelningen som
            stora länder har varit måna om och som också andra har pläderat
            för. Det är orent, visst. Men det är också uttryck för att det
            egentligen är en rätt märklig skapelse konstitutionellt eller
            statsvetenskapligt. Den europeiska unionen har ju ingen motsvarighet
            på så sätt. Alltså: stora ambitioner, en långt driven dagordning
            men fortsatt en bas i det mellanstatliga. Så är det och så kommer
            det, såvitt jag förstår, att vara under överblickbar framtid.
          </note>
          <note type="speaker">
            Anf. 121 LENNART DALÉUS (c):
          </note>
          <note>
            Fru talman! Det var en bra information som vi fick från mötet.
            Jag tycker också att mötet i Nice har gett den grund för en utvidgning
            som ligger i att ansökarländerna har fått en siffra angiven. Det
            är lite av en mental tröskel som man på det här sättet har passerat.
          </note>
          <note>
            Vidare delar jag den uppfattning som statsministern redovisade
            om att utvidgningen är den fråga som bör ligga i ordförandeskapet.
          </note>
          <note>
            I sin redovisning här sade statsministern att ett starkt folkligt
            stöd är viktigt. Jag delar också den uppfattningen. Det är därför
            som vi i Centerpartiet har talat om behovet av att under ordförandskapet
            nå ut till hela Sverige med det engagemang som behövs.
          </note>
          <note>
            Så var det ju inte i Nice. Tårgasen låg rätt tät över
          </note>
          <note>
            Nice de aktuella dagarna. Jag var där nere i ett helt annat ärende
            och träffade liberala partiledare. Bokstavligt talat kunde jag
            känna att här fanns en klyfta mellan makten och människorna. Sedan
            kan man diskutera hur demonstrationer och annat genomfördes men
            här fanns i alla fall en klyfta. Den klyftan tror jag måste överbryggas
            i det långsiktiga arbetet och också i det kortsiktiga genomförandet
            av vårt ordförandeskap.
          </note>
          <note>
            Därför är min fråga till statsministern: Har han lärt sig något
            i den här delen eller tänkt ännu mer på detta med hur nå ut med
            ordförandeskapet till hela
          </note>
          <note>
            Sverige, till människorna i Sverige, och hur vid sidan av de
            rent polisiära frågorna klara av att genomföra ordförandeskapet
            så att det bättrar på stämningen för
          </note>
          <note>
            EU i Sverige och inte förvärrar den?
          </note>
          <note>
            Anf. 122 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är viktiga frågor som Lennart
          </note>
          <note>
            Daléus tar upp. Det är klart att jag grubblar på det här och
            det gör väl också de andra som är ansvariga. Vi hoppas att vi
            ska slippa det som vi mötte i Nice och dessförinnan i Biarritz
            och som vi har sett på andra ställen runtomkring i världen - en
            typ av rätt våldsamma upplopp. Det vore trist om det blev det
            man kom att komma ihåg från toppmötena. Vi ska göra vad vi kan
            för att undvika det i Sverige men den frågan äger vi inte helt
            och fullt. Däremot äger vi hur vi för dialogen kring vårt ordförandeskap.
          </note>
          <note>
            Det handlar om ödmjukhet och öppenhet och -
          </note>
          <note>
            något som jag tycker är väldigt viktigt - om att inte överdriva
            förväntningarna, att inte skruva upp förväntningarna till en orealistisk
            nivå. Lär av efterbörden till debatten om Nice! Det är ju så oerhört
            många som är besvikna på att man inte fick ett slags strömlinjeformad
            beslutsapparat där dagordning efter dagordning i Europa trycks
            igenom. Det har egentligen aldrig varit möjligt eller önskvärt
            men debatten förs ganska ofta så.
          </note>
          <note>
            Nu talar vi om de nära sakerna: utvidgningen, arbetslösheten
            och miljön. Vi har engagerat kommuner i vänortssamarbete. Vi öppnar
            upp för folkrörelser. Vi bjuder in skolelever. Vi försöker sprida
            information runtom i landet. Detta är naturligtvis otillräckligt
            men jag är oerhört glad om Lennart Daléus, med den förankring
            som han har i Folkrörelsesverige, kan dra sitt strå till stacken.
            Det är något som vi i allra högsta grad har anledning att samarbeta
            kring.
          </note>
          <note type="speaker">
            Anf. 123 LENNART DALÉUS (c):
          </note>
          <note>
            Fru talman! Det gör vi naturligtvis gärna. Som parti kommer vi
            på ett riktigt sätt att agera på de platser och i de sammanhang
            där ordförandeskapet genomförs. Men jag tänker på det som Göran
            Persson nu lite grann snuddade vid.
          </note>
          <note>
            Det kom ju siffror i går eller i förrgår på det mycket svaga
            EU-stödet hos den svenska befolkningen. Då hjälper det inte att
            bara involvera kommuner och organisationer, utan det måste finnas
            någon nyckel som regeringen funderar över för att nå människor
            i det här arbetet, så att detta kan göras till just ett avstamp
            för ett fortsatt starkare EU-engagemang i
          </note>
          <note>
            Sverige. Vi har ju de besvärliga frågorna med BSE, galna ko-sjukan
            - man kan stapla dem på varandra -
          </note>
          <note>
            som gör människor oroliga.
          </note>
          <note>
            Det är snarast den strategin jag efterfrågar. Vad är strategin
            för att nå människor i Sverige, inte bara strukturer?
          </note>
          <note>
            Anf. 124 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror att det låg i ett av mina tidigare svar.
            Ett av de problem som unionen har haft har varit att det har upplevts
            som en diskrepans, en skillnad, mellan debatt, diskussion och
            beslutsfattande och sedan vad som i verkligheten blir av det hela,
            det som vanliga människor märker i sin vardag.
          </note>
          <note>
            Om vi nu har en fas där vi kan koncentrera oss på att genomföra
            beslut - låt oss kalla det en aktiv konsolidering av unionen -
            kan det mycket väl komma att vara någonting som bygger under en
            positivare opinion. Jag tror att det är så det fungerar.
          </note>
          <note>
            Reflektera ett kort ögonblick, Lennart Daléus: Var skulle vi
            ha stått i dag om problemen med galna kosjukan hade brutit ut
            utan att vi hade haft den typ av politiskt diskussionsforum och
            politiskt beslutsforum som unionen representerar? Man har snabbt
            kunnat ta beslut, lägga fast en policy och säga att Sverige, Finland
            och Österrike har en särskild ställning och att andra länder behöver
            en insats. Det är ett utmärkt uttryck för beslutskraft. Rädslan
            och oron finns, men jag är inte säker på att den hade varit mindre
            om unionen inte hade funnits - tvärtom.
          </note>
          <note type="speaker">
            Anf. 125 BO KÖNBERG (fp):
          </note>
          <note>
            Fru talman! Jag tyckte också att det var en mycket intressant
            information. Nästan för oss alla är det glädjande att huvudbudskapet
            är att man nu har lagt grunden för utvidgningen. Från Folkpartiets
            sida betraktar vi den som den allra viktigaste frågan. Det var
            också intressant att höra att statsministern talade så väl om
            miljöfrågorna, inte minst inför det svenska ordförandeskapet.
          </note>
          <note>
            EU har tillkommit för Europas frihet och fred och för att hantera
            de gränsöverskridande frågorna i vår världsdel. Bland dem finns
            förstås ofta miljöfrågorna.
          </note>
          <note>
            Det är uppenbart att luften är en fråga som i hög grad är gränsöverskridande,
            och växthuseffekten är ett lysande exempel på detta.
          </note>
          <note>
            Vi är väl också överens om - det har jag märkt genom åren - att
            man i stor utsträckning ska använda ekonomiska styrmedel för att
            komma åt miljöproblem. Ett sådant är att beskatta exempelvis koldioxidutsläpp.
            Där är vi tyvärr inte överens om hur vi ska komma fram, eftersom
            statsministern genom åren har varit emot att man får använda kvalificerad
            majoritet för att få igenom en gemensam lägsta nivå för koldioxidskatten.
            Så var det tyvärr också i Nice. Vi tycker från vår sida att det
            är mycket beklagligt.
          </note>
          <note>
            Jag har tittat på Socialdemokraternas hemsida för att lära mig
            mer om var Socialdemokraterna står i de här frågorna, och där
            har jag läst bl.a. följande:
          </note>
          <note>
            "Vi vill flytta fram positionerna för EU:s miljöpolitik. Därför
            behövs majoritetsbeslut med fastlagda miniminivåer i lagstiftningen
            och ökad användning av ekonomiska styrmedel. De minst ambitiösa
            ska inte bestämma takten."
          </note>
          <note>
            Jag har även läst denna mening: "De svenska socialdemokraterna
            har varit pådrivande vad gäller kravet på en för hela EU gemensam
            koldioxidskatt."
          </note>
          <note>
            Jag har då två frågor. Varför vill Socialdemokraterna ge ett
            annat intryck på sin hemsida än genom det agerande som statsministern
            har när han är ute och träffar de andra företrädarna inom EU?
            Vore det inte bättre för Europas miljö om man ändrade politiken
            så att den anslöt till retoriken i stället för tvärtom?
          </note>
          <note>
            Anf. 126 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Om Könberg lyssnade noga på det han själv läste upp,
            hörde han att där inte fanns något krav på att vi skulle ta miljöskatter
            med majoritetsbeslut. Dessa formuleringar är mycket noga genomtröskade.
            Däremot finns det ett tydligt uttryck för att vi vill samordna
            och höja miljöskatterna, gärna genom att miniminivåer trycks uppåt,
            men inte med majoritetsbeslut.
          </note>
          <note>
            Varför? Jo, det finns två skäl. Vi vill åstadkomma resultat.
            Jag är helt övertygad om att den väg vi har att gå fram när det
            handlar om att få till stånd miniminivåer på miljöskatteområdet
            handlar om att använda den beslutsmekanism som vi har i dag, dvs.
          </note>
          <note>
            enhällighet. Det är naivt att tro att de länder som är fundamentalt
            starka motståndare till gemensamma beslut om skatter i EU plötsligt
            skulle göra ett undantag för miljöskatterna. Det är att köra in
            i en återvändsgränd.
          </note>
          <note>
            Om vi vill ha resultat, låt oss då använda konsensusbeslut. Om
            vi vill göra det här till en uppvisning av vem som är mest federal,
            låt oss då göra det - men den debatten deltar inte vi i. Det är
            ju det som är det principiellt stora när vi pratar om skatter.
            Den dagen vi lyfter upp skatter till gemensamma beslut på Europanivå
            har vi också försatt oss i ett läge där det kommer att finnas
            europeiska medborgare som betalar skatter som deras eget parlament
            inte har beslutat om.
          </note>
          <note>
            Jag kan inte tänka mig - det är i och för sig ingen risk för
            att Sverige drabbas av miniminivåerna - att vi skulle kunna se
            en situation framför oss i Sveriges riksdag där skattefrågorna
            successivt börjar lyftas ut härifrån.
          </note>
          <note>
            Det är det principiella resonemanget som det handlar om. Och
            då menar jag: Se upp för de här federalistiska irrfärderna och
            kom tillbaka till en praktisk miljöpolitik! Då kan vi säkert övertyga
            en del om att vi ska höja miniminivåerna, men inte till priset
            av den här principiella förändringen av skattefrågorna.
          </note>
          <note type="speaker">
            Anf. 127 BO KÖNBERG (fp):
          </note>
          <note>
            Fru talman! Jo, jag lyssnade på det jag själv sade.
          </note>
          <note>
            Det hade varit bra om statsministern också hade gjort det. Jag
            tror säkert att formuleringarna på hemsidan är noga genomtröskade,
            men det är ingen tvekan om att de som läser dem och inte har lyssnat
            på statsministern i kammaren - det finns väl några sådana i landet
            - får ett annat intryck än det som är verkligheten, nämligen det
            som statsministern nu förmedlar, att
          </note>
          <note>
            Sverige bromsar försöken att få till stånd en annan beslutsordning
            så att man kan ha en gemensam miniminivå. Vi har varit inne på
            frågan flera gånger förut.
          </note>
          <note>
            Jag hoppas att vi ska kunna påverka statsministern.
          </note>
          <note>
            Vi har uppenbarligen misslyckats med det hittills.
          </note>
          <note>
            Det som jag tycker har varit svårt att förstå i den här diskussionen
            genom åren är att statsministern uppenbarligen tror att det blir
            väldigt svårt att kunna skilja mellan miljöskatter på koldioxid,
            socialförsäkringsavgifter, kommunalskatter eller något annat.
            Det finns många länder i Europa som tror att det går att göra
            den skillnaden, och många i den här kammaren tror också det. Det
            handlar inte om ord av typen federalism, utan det handlar om hur
            vi får bättre miljö i
          </note>
          <note>
            Europa. Då tror vi att man behöver beslut med kvalificerad majoritet.
            Det blir inte lätt att driva igenom det, men det har inte heller
            visat sig lätt att driva igenom den höjda nivån med total enhällighet
            och veto för dem som är minst intresserade.
          </note>
          <note>
            Anf. 128 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det gick alldeles utmärkt med kapitalskatterna för
            några veckor sedan. Jag betraktar det som en svårare fråga än
            miljöskatterna. När det gick på det området bör det också gå på
            det här området.
          </note>
          <note>
            När vi har den framgången, varför då kliva i väg i den här riktningen?
          </note>
          <note>
            Återigen, fru talman, vill jag säga att de formuleringar som
            citerades är noga genomarbetade. Könberg själv läser tydligt upp
            att vi strävar efter att höja koldioxidskatten i Europa, men inte
            med hjälp av att vi byter linje i skattefrågan.
          </note>
          <note>
            Det här är för oss en mycket viktig principiell fråga. Jag skulle
            tro att den är det också i andra partier, när man börjar tränga
            in i debatten och förstår att man är beredd att offra en princip
            för att nå ett resultat som troligen är sämre än vad man skulle
            ha nått om man inte hade sålt ut en dyrbar princip.
          </note>
          <note>
            Det är så det ligger till. Det är lite förvånande att vi har
            den här debatten.
          </note>
          <note type="speaker">
            Anf. 129 GUN HELLSVIK (m):
          </note>
          <note>
            Fru talman! I samband med toppmötet i Nice uttryckte statsministern
            oro över demonstrationerna av bl.a. Attac och oro över en eventuell
            fortsättning under Sveriges ordförandeskap. Frankrike hade samlat
            17 000 poliser i Nice - det är fler än vad hela
          </note>
          <note>
            Sverige kan prestera. Demonstranternas angrepp riktade sig bl.a.
            mot butiker och banker som inte kunde ges ett fullgott skydd.
          </note>
          <note>
            Risken för att Attac och liknande organisationer kommer, för
            att uttrycka mig milt, att försöka störa ordningen vid möten i
            Sverige är stor. Många, inte minst svenska företagare, oroar sig.
            Jag utgår från att statsministern inte, som statsministern lite
            grann uttryckte sig nyss, nöjer sig med att hoppas att allt ordnar
            sig.
          </note>
          <note>
            Min fråga till statsministern är vilka initiativ statsministern
            kommer att ta för att tillförsäkra både mötesdeltagarna och allmänheten
            skydd mot militanta demonstranter utan att det går ut över den
            redan eftersatta kampen mot annan brottslighet.
          </note>
          <note>
            Anf. 130 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag har fullt förtroende för den svenska polisen
            - en utomordentligt skicklig yrkeskår med god utrustning, stora
            resurser och dessutom en bra planering för dessa toppmöten. De
            var naturligtvis också på plats i Nice och har varit så också
            vid tidigare toppmöten. Jag känner inte att vi är i det läget
            att vi på något sätt behöver upplysa den svenska polisen om att
            det kan vara bekymmersamt vid dessa toppmöten.
          </note>
          <note>
            Jag har förtroende för dess förmåga att hantera situationen.
          </note>
          <note type="speaker">
            Anf. 131 GUN HELLSVIK (m):
          </note>
          <note>
            Fru talman! Det är inte fråga om att ha bristande förtroende
            för den svenska polisens förmåga, utan det är en fråga om att
            skapa förutsättningar för den kompetenta svenska polisen att klara
            av mer än vad den klarar av i dag. Det gäller faktiskt i högsta
            grad den fråga som statsministern tidigare snuddade vid. Det är
            inte bara fråga om vårt förtroende för den svenska polisen, utan
            om allmänhetens förtroende för den svenska polisens förmåga att
            skydda inte bara mötesdeltagare och andra direkt berörda av mötena
            utan den svenska allmänheten i dess vardag. Det är i högsta grad
            en fråga om att bygga upp och icke undergräva det svenska folkets
            förtroende för den europeiska unionen.
          </note>
          <note>
            Jag hoppas att statsministern har på lut mera konkreta åtgärder.
            Det räcker inte med förtroende för en kår som inte räcker till.
          </note>
          <note>
            Anf. 132 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Låt mig vara väldigt tydlig. Om det hade varit så
            att vi hade kommit tillbaka från Nice och sagt "Oj, vad här var
            bråkigt och stökigt. Det har vi inte tänkt på. Det måste vi se
            till så att vi tar fram resurser till. Vi måste faktiskt också
            se till så att svenska polisen går i gång och börjar arbeta med
            detta" hade det varit skäl till stark kritik, för att uttrycka
            sig milt, av regeringen. Detta är naturligtvis någonting, Gun
            Hellsvik - det borde hon veta med den bakgrund hon har som tidigare
            ansvarig för polisen - som en kompetent poliskår har arbetat med
            under mycket lång tid. Jag har förtroende för den.
          </note>
          <note type="speaker">
            Anf. 133 BJÖRN VON DER ESCH (kd):
          </note>
          <note>
            Fru talman! Jag vill också tacka för informationen. Jag ville
            ta upp en mera jordnära fråga.
          </note>
          <note>
            Jag tror nämligen att antalet kommissionärer eller röstviktning
            inte hör till de frågor som håller EU-
          </note>
          <note>
            medborgarna vakna om natten. Däremot står och faller den europeiska
            unionens framtid med att medborgarna får tillbaka förtroendet
            för sina politiker.
          </note>
          <note>
            Inför toppmötet i Nice var återigen medierna, framför allt de
            franska, fulla av anklagelser mot EU:s ordförande för hans påstådda
            delaktighet i mutor och korruption. Presidenten skyddas mot åtal
            av sin immunitet. Såväl presidenten som övriga politiker på toppmötet
            föreföll totalt oberörda av dessa skandaler.
          </note>
          <note>
            När förra årets EU-kommission tvingades avgå till följd av bl.a.
            korruptionsskandaler försäkrades allmänheten att detta skulle
            leda till rättsligt efterspel.
          </note>
          <note>
            Av detta har hittills ingenting synts till.
          </note>
          <note>
            Anklagelser om mutor och korruption träffar numera alla nivåer
            i EU, ända högst upp i toppen. I takt med att medborgarnas förtroende
            för politikerna av denna anledning minskar ökar deras främlingskap
            gentemot dagens EU-politik - en utomordentligt farlig utveckling
            inte bara för EU utan för hela vårt demokratiska system. Ty även
            om anklagelserna är befogade endast mot ett fåtal drabbar medborgarnas
            fördömande samtliga som tiger och samtycker.
          </note>
          <note>
            Min fråga är därför denna. Kommer Sverige under sin ordförandetid
            att ta initiativ i syfte att vända denna ödesdigra utveckling?
            Om svaret är ja undrar jag vilka initiativ.
          </note>
          <note>
            Anf. 134 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är en stor fråga som Björn von der Esch tar upp.
            Jag kan av naturliga skäl inte kommentera alla delar i den. Men
            låt mig ändock säga att det sjunkande förtroendet för politik
            och politiker är någonting som vi har diskuterat i denna kammare
            flera gånger, men det är inte en svensk företeelse. Vi delar bekymret
            med Europa i övrigt. Sverige är inte ett land som direkt utmärks
            av korruptionsskandaler inom politiken. Det måste man säga. Här
            är det i den meningen en annan kultur.
          </note>
          <note>
            Jag tror att det delvis beror på att vi alltid har haft en strikt
            hållning till öppenhet. Det har alltid varit tillgänglighet. Allt
            har varit genomlyst. Allt har varit offentligt. Det har i vår
            kultur bidragit till den framgången.
          </note>
          <note>
            Vi vill att också EU ska präglas alltmer av detta förhållningssätt.
            Det är, som jag sade i anförandet, någonting som vi vill prioritera
            under vårt ordförandeskap.
          </note>
          <note>
            Det finns en annan sak som jag envist kommer tillbaka till. Det
            gäller all politik, men det är på väg att gälla unionen i särskilt
            stor utsträckning. Det ska fattas beslut, men de ska också komma
            till verkställighet.
          </note>
          <note>
            När människor märker att vardagen förändras och kan koppla det
            till politiska initiativ kommer också förtroendet. Det ska inte
            bara vara ett allmänt diffust tal om goda tider, utan man ska
            också veta att det var detta som drevs igenom.
          </note>
          <note>
            Det kanske viktigaste för unionen - det kan jag säga, som är
            statsminister i ett land som inte deltar i europrojektet än -
            är att euron blir en framgång. När europeiska medborgare har sedlar
            och mynt i handen ska det fungera, och det ska vara en bra utveckling.
          </note>
          <note>
            Tänk om det andra inträffade! Vilken knäck för förtroendet för
            politiker det skulle innebära.
          </note>
          <note>
            Säkerhetspolitiken och försvarspolitiken har vi pratat om. Vi
            kan prata om Lissabonprocessen,
          </note>
          <note>
            Tammerforsprocessen. Vi kan prata om utvidgningen.
          </note>
          <note>
            Allt detta ska också levereras. Då tror jag att också förtroendet
            påverkas.
          </note>
          <note type="speaker">
            Anf. 135 ALF SVENSSON (kd):
          </note>
          <note>
            Fru talman! Jag vill också tacka för informationen. Statsministern
            underströk med allt berättigande nödvändigheten av och glädjen
            över att östutvidgningen tar fart eller i varje fall inte bromsas.
            Sverige är det land av EU-länderna som är mest positivt till
          </note>
          <note>
            EU-utvidgningen. Samtidigt är Sverige det land där
          </note>
          <note>
            EU-medlemskapet är sämst förankrat. Detta är på något sätt motsägelsefullt.
          </note>
          <note>
            Jag är inte helt säker på att folk i allmänhet är så väldigt
            intresserade av om Sverige får nio, tio eller elva röster, som
            någon nämnde här, även om det i sig kan vara angeläget i den politiska
            debatten. Jag tror inte heller att man har intresserat sig så
            väldigt mycket för röstviktningarna, som kan vara nog så svåra
            att förklara. Jag tror inte heller att intresset blir större för
            denna matematik när man hör vad kommissionen tycker, vad Prodi
            tycker och hur Jacques Chirac ansätts i parlamentet.
          </note>
          <note>
            Däremot tror jag att svenska folket går omkring och undrar var
            kompetensgränserna för EU egentligen går. Vad är det EU ska besluta
            om, och vad är det
          </note>
          <note>
            EU inte ska lägga sig i? Väldigt många svenskar - det tror jag
            alla här är klara över - är irriterade över att
          </note>
          <note>
            EU går in i detaljstyrande här och där.
          </note>
          <note>
            Jag vill därför fråga statsministern om han som ordförande kommer
            att försöka visa på vilka kompetensgränser som ska finnas, om
            jag får använda uttrycket, för att därmed förankra intresset för
            EU djupare hos det svenska folket. Jag tror nämligen att det är
            mycket viktigare att svenska folket får mer kunskap om var dessa
            gränser går än om konferenser läggs här eller där.
          </note>
          <note>
            Anf. 136 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Låt mig först säga att jag är helt av samma uppfattning
            som Alf Svensson när det gäller all matematik och den lite förkrympta
            politiken omkring röstviktningar, röstfördelning och allt sådant.
          </note>
          <note>
            Det blir torftigt. Vi gör heller inget stort nummer av det från
            svensk sida. Vi noterar bara vad som har skett, och vi har delvis
            rättat till vår sits, men därmed får det vara.
          </note>
          <note>
            I slutsatserna från Nice finns ett uppdrag till det svenska ordförandeskapet
            att förbereda den regeringskonferens som ska hållas 2004. Det
            uppdraget kommer vi att dela med Belgien. Vi kommer i Göteborg
            att redovisa hur arbetet fram till 2004 ska läggas upp. Det är
            inte ett färdigt program, men vi ska starta processen. Där finns
            just den fråga som Alf Svensson tar upp. Inte minst Tyskland har
            ju drivit den debatten, av det enkla skälet att Tyskland naturligtvis
            redan sitter i en federativ struktur med en ganska noggrant specificerad
            fördelning av makt och inflytande mellan unionssubjekten.
          </note>
          <note>
            Jag har inget emot en sådan här arbetsuppgift, tvärtom. Den kan
            vara mycket intressant och givande.
          </note>
          <note>
            Den kanske också kan kombineras med att vi går igenom alla de
            mängder av fördrag och protokoll som finns, rensar upp i skrivningar
            och gör det enklare och tydligare och på så sätt mer överskådligt.
            Det arbetet ligger framför oss. Och vi kommer i Göteborg att redovisa
            ett handlingsprogram. Jag bjuder gärna in
          </note>
          <note>
            Alf Svensson att vara med och ge synpunkter på detta och påverka
            utformningen. Det är i allra högsta grad öppet.
          </note>
          <note type="speaker">
            Anf. 137 ALF SVENSSON (kd):
          </note>
          <note>
            Fru talman! Jag tackar självklart på stående fot för denna inbjudan.
            Jag tror nämligen att det här är mycket viktigt. Jag tror t.o.m.
            att det finns en risk för att ett ordförandeskap kan komma att
            uppfattas som något som äger rum vid sidan om ifall man inte tar
            i just de frågor som statsministern här svarade på. Jag känner
            det tilltalande att få höra att det här är, som det numera heter
            på modernt språk, på G. Jag tror att det är viktigt att det kommer
            ut till allmänheten att så är fallet.
          </note>
          <note type="speaker">
            Anf. 138 KARL-GÖRAN BI-ÖRSMARK (fp):
          </note>
          <note>
            Fru talman! Min fråga är på samma tema som de två föregående
            frågeställarnas. Det gäller visionen, öppenheten och insynen i
            EU.
          </note>
          <note>
            Statsministern har ju här tydligt talat för att det gäller att
            sätta medborgarna främst. Nu är det kanske inte riktigt det som
            medborgarna har känt när de har följt förhandlingarna i Nice.
            Där har överläggningar skett av män i slutna rum. Sedan har de
            kommit ut och så småningom talat om att de är överens och vad
            de är överens om.
          </note>
          <note>
            Jag har sett att den finske statsministern, Paavo
          </note>
          <note>
            Lipponen, skulle vilja tillsätta ett konvent för att på sikt
            upprätta en EU-författning för att också tydliggöra det som Alf
            Svensson var inne på här tidigare, nämligen en kompetenskatalog.
            Han säger så här: Det kommer att ta lång tid, men en konstitution
            är viktig, inte minst för de små ländernas rättigheter. Vidare
            säger han: Det är den bästa garantin för att skydda den individuella
            medborgarens rättigheter.
          </note>
          <note>
            Delar statsministern Lipponens uppfattning?
          </note>
          <note>
            Anf. 139 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Ja, delvis gör jag det. Jag tror att ett konvent
            är en ganska bra form för den här diskussionen därför att den
            kommer då också att kunna inbegripa de kommande medlemsstaterna.
            Det är farligt om man gör det här i en snäv krets av nuvarande
            medlemsländer. Nu diskuterar vi nämligen unionens framtid, och
            om man ska utveckla någonting så högtidligt som en konstitution
            får man se till att alla som berörs av en sådan är med. Sedan
            får man kanske också försöka definiera vad som ligger i det begreppet
            och hur det går att förena med någonting som vi inte vill ska
            utvecklas till en federation.
          </note>
          <note>
            Sedan ska vi komma ihåg att en av unionens medlemsstater har
            som bärande princip för regleringen av sitt eget arbete att man
            inte har en skriven konstitution, därför att skrivna regler har
            bara organisationer som inte fungerar. Hur de där ska övertygas
            om just vikten av att utveckla detta i EU återstår väl att se.
          </note>
          <note type="speaker">
            Anf. 140 KARL-GÖRAN BI-ÖRSMARK (fp):
          </note>
          <note>
            Fru talman! Nu såg vi ju att det i Nice var ganska besvärligt
            för de här 15 länderna att komma överens.
          </note>
          <note>
            Nu ska det så småningom kanske bli 27 länder som ska sitta i
            slutna rum och diskutera och komma överens. Frågan är då om det
            inte är bättre att nu börja diskutera hur en sådan konstitution
            skulle kunna se ut, så att man har ett regelverk för hur det ska
            gå till, än att ha det här lösa upplägget, som statsministern
            förordar.
          </note>
          <note>
            Jag skulle inför ordförandeskapet här i Sverige vilja fråga statsministern
            om det finns någon möjlighet för Sverige att ta ett initiativ
            i den här riktningen, nämligen att man öppnar upp de här slutna
            rummen.
          </note>
          <note>
            Är det möjligt att t.ex. ha ett öppet ministerrådsmöte, där lagstiftningsärenden
            och annat diskuteras, i stället för att man sitter i slutna rum?
            Då skulle man kunna göra en pedagogisk viktig förklaring av hur
            saker och ting går till inom slutna rum. Jag tror att det skulle
            vara viktigt för det svenska ordförandeskapet att ta ett sådant
            initiativ. Det skulle säkert välkomnas av många.
          </note>
          <note>
            Anf. 141 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Om det bara var det svenska ordförandeskapet som
            bestämde den saken skulle vi nog kunna göra det. Men jag tvivlar
            på att vi kommer fram i det här avseendet under våra sex månader.
            Så småningom hamnar vi naturligtvis där. Men jag tror inte att
            vi får det genombrottet under vår ordförandetid. Vi ska göra ett
            försök. Men med den känsla som vi nu har tror jag inte att det
            blir enhällighet om ett sådant förhållningssätt.
          </note>
          <note>
            Sedan varnar jag K-G Biörsmark för en diskussion som siktar på
            att man ska klara ut saker innan ansökarländerna är inne. Det
            är en ohyggligt farlig signal, därför att också i de länderna
            finns det en opinion som ska övertygas för ett medlemskap i EU.
          </note>
          <note>
            Vi har ibland något slags attityd som innebär att vi tycker att
            de ju ändå ska bli med, att de kräver att få bli med och ber om
            att få bli med. Så är det ju inte.
          </note>
          <note>
            Det är en fifty-fifty-situation i många av de länderna.
          </note>
          <note>
            Om vi då skulle börja förhålla oss så att vi nu ska passa på
            att ordna till våra stora svåra frågor så snabbt som möjligt innan
            medlemmarna blir för många tror jag att vi får ett väldigt bakslag.
          </note>
          <note>
            Ett konvent, som Lipponen har föreslagit, kan vara ett bra sätt
            att inkludera ansökarländerna.
          </note>
          <note>
            Anf. 142 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! Vi har i några omgångar nu varit inne på demokratifrågorna
            och den brist på demokrati och medinflytande som väldigt många
            människor i dag känner att det är. Man hittar inte vägarna för
            att kunna vara med och påverka. Det här är ju då ett demokratiskt
            underskott som vi borde ta mycket allvarligt på.
          </note>
          <note>
            När man som vanlig TV-tittare följer förhandlingarna nere i Nice
            kan man se att det som lyfts fram väldigt tydligt är om Sverige
            ska ha en kommissionär eller inte. I praktiken ska ju kommissionären
            inte vara svensk när den är på plats, utan den ska ju företräda
            unionen.
          </note>
          <note>
            Den för medborgarna egentligen mer viktiga frågan om mer av överstatlighet,
            om vi ska ha kvar kvalificerad majoritet eller enhällighet, som
            vi beslutar om, har egentligen försvunnit lite grann bakom kulisserna.
            Jag tycker att det här är en väldigt stor förändring. Om man tittar
            på den stadga eller det fördrag som svenska folket hade möjlighet
            att ta ställning till i folkomröstningen ser man ju att det sedan
            dess har skett en förändring mot mer överstatlighet. Därför skulle
            jag vilja veta vad statsministern har för planer på att höra medborgarnas
            åsikter om det här, om medborgarna i dag ställer sig bakom det
            här.
          </note>
          <note>
            Anf. 143 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är en viktig diskussion som Marianne Samuelsson
            tar upp. Vi har ju tidigare haft diskussioner om regeringsfördrag,
            t.ex. Amsterdamfördraget.
          </note>
          <note>
            För varje sådant som vi antar förändrar sig unionen något. Det
            är samma principfråga vid varje sådant tillfälle. Vi har tidigare
            haft uppfattningen - och den har jag fortfarande och tycker är
            den rimliga - att bäst speglas svenska folkets åsikter genom att
            den här församlingen tillfrågas om man tycker att detta är i överensstämmelse
            med svenska positioner och intressen. Därför tror jag att vi också
            vid ratifikationen av
          </note>
          <note>
            Nicefördraget ska göra på samma sätt som tidigare, gå till svenska
            riksdagen och underställa riksdagen fördraget för prövning.
          </note>
          <note>
            Anf. 144 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! Det jag funderar över är vilket uppdrag riksdagen
            och regeringen egentligen fick av svenska folket. När debatten
            fördes kring fördragstexterna var det väldigt specifikt att det
            bara gällde dem och att det inte alls var fråga om en förändring
            av dem, trots att framför allt vi som företrädde nejsidan redan
            då kunde se att det skulle komma att ske ganska stora förändringar,
            inte minst inom den gemensamma utrikespolitiken som var en av
            de frågor som man sköt undan. EMU är en annan fråga som då sköts
            undan och som man sade inte var aktuellt. Men i dag är ju detta
            högaktuellt, och svenska folket har aldrig fått en chans att vara
            med i den debatten.
          </note>
          <note>
            Det känns väldigt torftigt om det bara ska ratificeras i ett
            riksdagsbeslut, där vi förmodligen inte har någon större möjlighet
            att göra några som helst förändringar, och majoriteten av svenska
            folkets åsikter speglas egentligen inte av riksdagen i dag.
          </note>
          <note>
            Anf. 145 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det sista tror jag är väldigt farligt att påstå.
            Jag tror att alla som sitter i den här församlingen mycket noggrant
            lyssnar i sina valkretsar och gör en avvägning av de synpunkter
            man där hör och det ansvar man långsiktigt har att ta för landet.
            Jag har ingen anledning att på något sätt ifrågasätta riksdagens
            förmåga eller förutsättning att på ett korrekt sätt ta ställning
            till om ett sådant här avtal ligger i linje med långsiktiga svenska
            intressen.
          </note>
          <note>
            Jag gick inte in i Europaunionen, det gjorde inte heller Marianne
            Samuelsson eller någon annan i den här kammaren, för att se till
            att den blev stillastående.
          </note>
          <note>
            Vi hade alla ambitioner med unionen. Vi ville ju påverka Europa.
            Vi ville ju ha ett ord med i laget, sitta vid bordet, sade vi,
            påverka utvecklingen.
          </note>
          <note>
            Det har vi faktiskt gjort. Jag är stolt över de resultat vi har
            nått, inte minst det vi nådde i Nice. Det ligger helt i linje
            med vad vi har talat om, inte minst vad gäller utvidgningen. Amsterdamfördraget,
            som var ett stort fördrag, var ett nordiskt fördrag i allra högsta
            grad.
          </note>
          <note>
            Visst har unionen förändrats. Men varje gång den förändras måste
            man inte gå till en folkomröstning.
          </note>
          <note>
            Man får nog passa sig så att man inte hamnar i ett läge där man
            säger att riksdagen ska fatta besluten bara de gånger man gillar
            förändringen. Men de gånger man inte gillar förändringen ska man
            ta till folkomröstning.
          </note>
          <note>
            Jag påminner om att vi i den här församlingen alldeles nyss har
            godkänt ett fördrag som heter Amsterdamfördraget. Jag tyckte det
            var helt naturligt att anta det i riksdagen. Likadant är det nu,
            enligt min uppfattning.
          </note>
          <note type="speaker">
            Anf. 146 MARTIN NILSSON (s):
          </note>
          <note>
            Fru talman! Låt mig liksom många andra uttrycka den glädje som
            jag tror att vi känner över att toppmötet blev en sådan framgång
            när det gäller möjligheterna till utvidgning.
          </note>
          <note>
            Jag skulle också vilja säga att det är glädjande att det blev
            en framgång när det gäller det som få här i dag diskuterat, nämligen
            den sociala agendan och den socialpolitiska målsättningen. Det
            är ett viktigt steg i arbetet med att göra unionen till en mer
            välfärds- och sysselsättningsinriktad union. Det märks också att
            det förskjuter positionerna. Tidigare ja-sägande partier här i
            Sverige är nu också motståndare till många av de delar som skulle
            flytta fram positionerna när det gäller sysselsättningen och sociala
            frågor.
          </note>
          <note>
            Det är lite så när man har ett toppmöte som handlar mycket om
            institutionella reformer att det här kommer i bakgrunden. Därför
            är det glädjande att man under det svenska ordförandeskapet lyfter
            fram många av de här frågorna, som faktiskt kan bidra till att
            få en annan bild av unionen även bland allmänheten. Jag tror att
            det behövs. Det behövs en union som tar itu med de frågor som
            är viktiga för allmänheten:
          </note>
          <note>
            välfärd, sysselsättning och socialpolitiska frågor.
          </note>
          <note>
            Det behövs också en union som kan ta krafttag mot dumpning när
            det gäller skattefrågor, när det gäller sociala frågor, när det
            gäller miljömässiga frågor. Jag tror att de flesta här inne håller
            med statsministern när han säger att det önskvärda är att detta
            går att åstadkomma med mellanstatliga beslut. På vissa områden
            har vi indikationer på att det håller på att ske. Sysselsättningsområdet
            är ett sådant område där vi har höjt ambitionerna. Kapitalskatterna
            har statsministern nämnt tidigare.
          </note>
          <note>
            Jag tror att många, inklusive statsministern, hoppas jag, är
            missnöjda med det tempo som detta sker i.
          </note>
          <note>
            Alltför lite händer faktiskt när det gäller att förhindra dumpning
            ur skatte-, miljö- och socialaspekten. Mina frågor är: Vad tänker
            statsministern göra för att stressa fram detta? Vad tror statsministern
            är möjligt att göra för att de här frågorna ska kunna lyftas upp
            så att vi kan få fler beslut? Om det inte visar sig möjligt, finns
            det anledning att omvärdera principen om majoritetsbeslut kontra
            enhällighet?
          </note>
          <note>
            Anf. 147 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det senare tror jag att vi i så fall ska ha en principiell
            debatt om, inte utifrån en särskilt attraktiv sakfråga som vi
            måste lösa, utan med tanke på vilken förändring vi bör göra i
            relationen mellan detta parlament och den europeiska unionen.
            Det är detta det handlar om.
          </note>
          <note>
            Sedan delar jag helt Martin Nilssons uppfattning att den franska
            ordförandegruppen gjorde en stor insats som satte de sociala frågorna
            på agendan ordentligt. Både Frankrikes premiärminister och presidenten
            har bidragit starkt i den här processen. Det finns det all anledning
            att understryka.
          </note>
          <note>
            Vi kommer att driva på. Återigen, jag tror inte att saker och
            ting går så rasande fort i den här unionen.
          </note>
          <note>
            Jag tror inte att det finns några genvägar heller. Realistiska
            förväntningar, realistiska projekt är vad som krävs.
          </note>
          <note>
            Låt mig göra en liten reflexion. Det är väldigt många som tror
            att skattetrycket i Europa kommer att sjunka. Jag tror att vi
            har en situation framför oss som snarare trycker upp skatterna
            lite i Europa. Alla Europas regeringar kommer inom en 20-årsperiod
            att sitta i ett utomordentligt svårt läge. Växande grupper av
            pensionärer, växande kostnader för pensioner, växande kostnader
            för hälso- och sjukvården, fallande skatteintäkter. Jag tvivlar
            på att incitamentet i det sammanhanget kommer att vara att hitta
            så många kryphål som möjligt och så många dumpningsmöjligheter
            som möjligt. Jag tror att det vi kommer att se i
          </note>
          <note>
            Europa är ett sökande av många regeringar efter möjliga intäkter
            till statsfinanserna.
          </note>
          <note>
            Det är klart att hade jag varit finansminister eller statsminister
            i ett annat EU-land skulle jag ha sökt i kretsen av skatter där
            jag sett att mitt eget land inte hade hamnat i ett negativt konkurrensläge
            i relation till unionen i övrigt.
          </note>
          <note>
            Just den här utvecklingen vi ser framför oss tror jag på så sätt
            kommer att harmonisera eller åtminstone lyfta miniminivåerna.
            Det är jag ganska säker på.
          </note>
          <note>
            Kanske är demografin ett starkare instrument för harmonisering
            eller miniminivåer på miljöskatteområdet än en politisk batalj
            om kvalificerad majoritetsomröstning på området. Så tror jag att
            politik fungerar.
          </note>
          <note type="speaker">
            Anf. 148 LARS OHLY (v):
          </note>
          <note>
            Fru talman! Jag har två frågor som båda rör det som statsministern
            uppfattade som torftigt och oviktigt, nämligen röstviktningen
            i rådet, som jag inte tycker är en vare sig oviktig eller torftig
            fråga, eftersom den faktiskt berör förhållandena mellan stora
            och små stater och möjligheterna till inflytande inte minst för
            vårt land.
          </note>
          <note>
            Min bedömning är också en bedömning som riksdagen delar. I riksdagsbeslutet
            inför Amsterdamförhandlingarna antogs i riksdagen ett betänkande
            från utrikesutskottet, i vilket riksdagen säger: Av mycket stor
            betydelse är frågan om röstviktningen i rådet. En förutsättning
            för att ordningen med majoritetsbeslut i så stor utsträckning
            kan accepteras är att de små staterna får förhållandevis stort
            genomslag i röstviktningen.
          </note>
          <note>
            Man instämde också från riksdagens sida i regeringens bedömning:
            att det är av stor vikt för Sverige att vårt inflytande inte minskar
            och att balansen mellan stora och små medlemsländer inte rubbas.
          </note>
          <note>
            Min fråga är: Anser statsministern att resultatet i
          </note>
          <note>
            Nice stämmer överens med det riksdagsmandat som antogs i det
            här betänkandet?
          </note>
          <note>
            Den andra frågan gäller det statsministern har uttalat i Nice
            inför medierna: Vi har nu rättat till snedsitsen från medlemskapsförhandlingarna.
            I talarstolen sade statsministern lite hovsammare: Vi har reducerat
            snedsitsen.
          </note>
          <note>
            Hur stämmer det överens om vi jämför Sveriges röstandel i ministerrådet
            med t.ex. Spaniens, Portugals och Österrikes?
          </note>
          <note>
            Anf. 149 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Den sista typen av jämförelser är fullständigt omöjlig
            att göra, fullständigt omöjlig.
          </note>
          <note>
            Vi vet att Spanien är ett land som tidigare har haft en hög röstandel
            i relation till sin befolkning. Nu tillsätter man också en kommissionär
            och får på så sätt en ännu högre röstandel. Den jämförelsen mellan
          </note>
          <note>
            Sverige och Spanien är inte matematisk, den är politisk. Den
            har inte förändrats på något avgörande sätt jämfört med tidigare.
          </note>
          <note>
            Jag tycker i och för sig att debatten är intressant.
          </note>
          <note>
            Jag kan hålla med Alf Svensson om att den ger lätt ett torftigt
            intryck. Visst är det maktfrågor. Balansen mellan stora och små
            länder har inte, tycker jag, märkbart förändrats med detta fördrag.
            Det är ungefär samma situation som förut. Vårt inflytande har
            inte blivit sämre. Vi kan inte räkna med samma andel av rösterna
            i en union som blir större när det kommer in tolv stycken nya
            medlemsstater. De ska också ha sitt ord med i laget. I den relationen
            tycker jag att vi har kommit ut jämförelsevis bra.
          </note>
          <note>
            Återigen: Vår möjlighet till påverkan i EU står inte och faller
            med om vi har nio eller tio röster i ministerråden. Vår möjlighet
            till påverkan står och faller med vår förmåga att bygga allianser,
            att lägga fram kloka förslag, att vara innovativa, att så att
            säga ligga i takt med tiden. Det har vi hittills visat att vi
            har kunnat vara i rimlig utsträckning. Ingenting av det vi har
            gjort omkring sysselsättningsunion har någonsin byggt på att vi
            har haft fyra röster i ministerrådet.
          </note>
          <note>
            Den tanken har inte ens existerat.
          </note>
          <note>
            Jag varnar lite för baklängesmatematiken. Den är improduktiv,
            och den leder politiskt fel. Den leder tankarna till något slags
            unionstänkande som har havererat i den östra delen av Europa.
          </note>
          <note type="speaker">
            Anf. 150 LARS OHLY (v):
          </note>
          <note>
            Fru talman! Att jämförelsen inte är matematisk utan politisk
            kan vem som helst inse. Spanien har ungefär 30 miljoner fler invånare
            än Sverige men 50
          </note>
          <note>
            miljoner färre än Tyskland men har trots detta 27
          </note>
          <note>
            röster i ministerrådet, dvs. två färre än Tyskland och
          </note>
          <note>
            17 fler än Sverige.
          </note>
          <note>
            Det viktiga är det statsministern sade sist, nämligen att antalet
            röster inte avgör inflytandet. Det tror jag är riktigt och stämmer.
            De nya beslutsregler som har lagts fast i Nice för rådet innebär
            att man har möjlighet att stoppa ett beslut både vad gäller antalet
            medborgare och antalet länder; så det är faktiskt viktigt med
            hur många röster man har i ministerrådet.
          </note>
          <note>
            Därmed måste man säga att snedsitsen från medlemskapsförhandlingarna
            inte har rättats till utan snarare befäst den.
          </note>
          <note>
            Anf. 151 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nej, jag tycker inte att det är en riktig beskrivning.
            Skulle vi börja leka i termer av blockerande minoritet är det
            lätt att se att Sverige kan komma att ingå i blockerande minoriteter
            av olika slags konstellationer i Europa.
          </note>
          <note>
            Jag skulle tro - jag vet inte - att knappast något av de majoritetsbeslut
            som hittills har fattats i unionen med nu gällande fördrag har
            fattats mot Tysklands uppfattning. Det säger någonting om vad
            det handlar om, dvs. man söker sig fram till konsensus också när
            man använder sig av omröstning med kvalificerad majoritet. Så
            måste det vara i en union. Vi har nu lagt fast att för att få
            ett beslut till stånd krävs det att 73 %
          </note>
          <note>
            av rösterna står bakom men också att 62 % av befolkningen ska
            stå bakom.
          </note>
          <note>
            Ibland blir jag lite förvånad. Ohly som är en stark kritiker
            av unionen och det federativa borde egentligen vara väldigt glad
            över den typen av uttalat inflytande från staternas sida. I den
            meningen tror jag nog att också fördraget i Nice kommer att uppfattas
            som ett bra bidrag för att bygga vidare på i huvudsak en kultur
            som bygger på konsensus där både stora och små länder samarbetar.
          </note>
          <note type="speaker">
            Anf. 152 ÅSA TORSTENSSON (c):
          </note>
          <note>
            Fru talman! Det kommer antagligen fortsätta att vara en analys
            av det konkreta resultatet från Nice, statsministern. Vi från
            Centerpartiet tycker ändå att regeringen har klarat av en bra
            förhandling med ett som vi kan tolka så här långt ganska bra resultat.
            Det är kanske inte så att det har lett till ökad beslutseffektivitet
            med tanke på diskussionen vi har här, men det är viktigt att vi
            fortsättningsvis tar tag i frågan om vem som egentligen ska göra
            vad. Från Centerpartiets håll är det viktigt att de tilltänkta
            medlemsländerna är med i den diskussionen.
          </note>
          <note>
            Nu åligger det de som innehar ordförandeskapet att arbeta med
            ganska många konkreta uppdrag från
          </note>
          <note>
            Nice. Detta ska ske parallellt med den gedigna listan för ordförandeåret
            som statsministern har redogjort för och som vi har fått material
            tilldelat oss.
          </note>
          <note>
            Vi kan få en farhåga om hur Sveriges egna prioriteringar kan
            föras samman med de rester som finns kvar att arbeta med. Faran
            är att de egna prioriteringarna får stå tillbaka. För Centerpartiets
            del är den långsiktigt hållbara miljön och programarbetet gentemot
            Göteborgsmötet viktigt, tillika utvidgningen och medborgarperspektivet.
          </note>
          <note>
            Det som direkt riktar sig framåt, dvs. det som ordförandematerialet
            ringar in, är ju medborgarskapsrollen. Det är bra prioriterat,
            och den är kopplad till den diskussion vi har haft om öppenhet.
            Det står konkret att för det svenska ordförandeskapet är det av
            grundläggande betydelse att visionen om en öppnare union förverkligas.
            Kanske statsministern kunde ge en inriktning på hur detta halvår
            ska förverkliga ett öppnare EU.
          </note>
          <note>
            Anf. 153 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi har presenterat en lång rad förslag om handlingars
            offentlighet och insyn i arbete i råd och konstellationer. Jag
            tror att det är noggrant genomgånget med riksdagen, inte minst
            med EU-
          </note>
          <note>
            nämnden där Åsa Torstensson finns med.
          </note>
          <note>
            Vi tänker kämpa vidare. Jag har väl gott hopp om att vi har kommit
            en bit på vägen. Vi fick naturligtvis stöd för processen efter
            den förra kommissionens sammanbrott. Med den nya kommissionen
            som trädde till under Romano Prodis ledning har vi haft sympati
            för de idéer vi har stått för. Det fortsätter vi med.
          </note>
          <note>
            Men det blir inga nya förslag. Vi ska försöka trycka igenom dem
            vi redan har lagt fram.
          </note>
          <note>
            Åsa Torstensson har rätt att det vi adderar tydligt till den
            europeiska dagordningen är miljöfrågorna.
          </note>
          <note>
            Utvidgningen är ett faktum. Nu ska vi se till att vi aktivt konsoliderar
            den processen så att den förs framåt så att man gör det som ska
            göras bestämt, med tydlig inriktning och med rättssäkerhet för
            både ansökarländer och nuvarande medlemsländer.
          </note>
          <note>
            Sysselsättningen sattes på dagordningen i Portugal. Det ska göras
            i Stockholm. Vi ska fullfölja detta.
          </note>
          <note>
            Vi ska se till att det blir en process som blir pålitlig och
            begriplig. Miljön blir vårt bidrag.
          </note>
          <note>
            Det är klart att vi måste ha ett bra underlag från kommissionen.
            Det är vi beroende av. Vi måste ha ett bra underlag från den arbetsgrupp
            som finns direkt under Romano Prodi, som handlar om sustainable
            development, för att det ska bli bra i Göteborg. Vi har inte sett
            dem än. Jag har skrivit till Romano Prodi och påmint honom om
            att detta vill vi nu ha, och vi vill ha det snabbt. Vi har fått
            lugnande besked att det kommer. Där är vi fortfarande i ett läge
            där vi inte riktigt kan precisera oss. Åsa Torstensson tar upp
            rätt frågeställning.
          </note>
          <note type="speaker">
            Anf. 154 ÅSA TORSTENSSON (c):
          </note>
          <note>
            Fru talman! Finns det befogad fara att med tanke på det breda
            uppdrag som åligger ordförandeåret efter
          </note>
          <note>
            Nice att det kommer att ta ett så stort utrymme att
          </note>
          <note>
            Sveriges egna prioriteringar får stå tillbaka?
          </note>
          <note>
            Anf. 155 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! En sådan fara finns, men jag tror att vi ska kunna
            undvika det genom att vi bestämt försöker att lyfta fram miljöfrågorna.
            Det går aldrig att utesluta. Det kan inträffa nästan vad som helst.
            Det vi nu står och talar om, utvidgning, miljö, öppenhet, sysselsättning,
            relationer med Ryssland och allt sådant, kan komma att dominera
            vårt ordförandeskap -
          </note>
          <note>
            åtminstone bilden. Nu ska ändock det andra drivas vidare. Där
            är jag förtröstansfull, därför att vi har en väldigt god organisation,
            en duktig utrikesförvaltning, en framgångsrik utrikesminister
            med god etablering i kretsen av utrikesministrar som ju är så
            oerhört viktiga för att driva det här jobbet framåt.
          </note>
          <note>
            Det blir nog så att vi får hem vår dagordning, men bilden av
            vår period kan vara någon annan än den som handlar om miljö, utvidgning
            eller sysselsättning. Så kan det bli.
          </note>
          <note type="speaker">
            Anf. 156 LOTTA NILSSON-HEDSTRÖM (mp):
          </note>
          <note>
            Fru talman! Jag har två ganska konkreta frågor, hoppas jag.
          </note>
          <note>
            Den ena handlar om § 133, alltså det som berör den externa handelspolitiken
            inom unionen och samarbetet med WTO. Här har inte rapportering
            från medier och andra källor riktigt kunnat upplysa åtminstone
            mig om utfallet. Jag skulle gärna vilja höra några ord från statsministern
            om det och också om hur regeringen har agerat i frågan.
          </note>
          <note>
            På min andra fråga vill jag höra lite mer konkret från statsministern
            vad klimatarbetet fortsättningsvis ska innehålla, eftersom ambitionen
            nu är att koldioxidarbetet ska fortsätta utifrån ett miniminivåtänkande
            men kanske med blockerande veton. Jag undrar vad mer konkret klimatarbetet
            kommer att kunna innehålla.
          </note>
          <note>
            Anf. 157 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Först och främst en väldigt tydlig uppmaning till
            alla parter att komma i gång igen med de havererade förhandlingarna,
            där ju EU, tycker jag, har en bra position. Vi ska väl inte ge
            upp Kyotospåret, utan det bör gå att ta ny fart i det. Den nya
            amerikanska administrationen kan komma att ta lite tid, men det
            är ändock det som är den huvudsakliga framgångsvägen.
          </note>
          <note>
            Sedan kan vi naturligtvis också i Europa göra ett och annat för
            att minska våra koldioxidutsläpp utan att vi har ett Kyotoprotokoll.
            Vi står och faller ju inte med detta. Jag skulle tro att klimatfrågan
            blir särskilt politiskt viktig när vi nu har en växande medvetenhet
            om att det kanske är så att vi upplever en klimatförändring. Inte
            minst bilderna från Storbritannien är väldigt skrämmande. Den
            typen av tryck kan skapa en helt ny politisk situation också för
            oss.
          </note>
          <note>
            Göteborgstoppmötet kan delvis komma att få syssla med detta,
            men då från en praktisk utgångspunkt - hur vi minskar kol-, gas-,
            diesel-, bensin- och oljeanvändningen och sådana saker. Det kan
            vara väldigt praktisk politik.
          </note>
          <note>
            Vad gäller handelspolitiken fick jag nu en fullständigt oläslig
            lapp av min medarbetare. Det är märkligt. En del skulle ju ha
            satsat på en medicinsk karriär, ser jag. Jag får lägga den åt
            sidan och använda mitt eget minne.
          </note>
          <note>
            Det var en ganska spänd diskussion kring handelspolitiken. Det
            var inga stora framsteg som gjordes med en gemensam extern handelspolitik.
            Det är utan tvekan så att några länder i kretsen har stora inrikespolitiska
            bekymmer med frihandeln, vilket vi i och för sig kan förstå men
            definitivt inte delar som uppfattning. Vi kan också tänka oss
            att gå vidare med
          </note>
          <note>
            QMV på detta område. Men det är ett begränsat resultat från Nice.
            Det är en märklig situation därför att det förekommer en attack
            på hela frihandelsdiskussionen som jag tror i slutändan kommer
            att drabba inte minst de minst utvecklade ekonomierna i världen,
            och det är sorgligt.
          </note>
          <note type="speaker">
            Anf. 158 LOTTA NILSSON-HEDSTRÖM (mp):
          </note>
          <note>
            Fru talman! Statsministern nämnde i samband med miljöarbetet
            hur viktig försiktighetsprincipen är.
          </note>
          <note>
            Just i relationen till WTO-arbetet finns det ju en avdelning
            som kallas TRIPS och som behandlar immaterialrättigheter och möjligheter
            att t.ex. skaffa patent på genmodifierade produkter. Förekom det
            över huvud taget någon diskussion om försiktighetsprincipen och
            om det som rör Trips-avtalen? Hur agerade svenska regeringen i
            frågan?
          </note>
          <note>
            Anf. 159 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det fördes ingen sådan diskussion på detta möte.
            Det var en omfattande diskussion om artikel 133, men den rörde
            mest hur man ska fatta beslut i olika delar, vad som kräver enhällighet
            och vad som kräver kvalificerad majoritet. Det var låst, enkelt
            uttryckt, och politiskt laddat - väldigt politiskt laddat för
            vissa medlemsländer.
          </note>
          <note type="speaker">
            Anf. 160 WILLY SÖDERDAHL (v):
          </note>
          <note>
            Fru talman! Jag vill mest tacka för informationen.
          </note>
          <note>
            Men eftersom jag följt Niceförhandlingarna i EU-
          </note>
          <note>
            nämnden, skulle jag först vilja ge en eloge till dem som höll
            oss informerade under förhandlingarna. Jag kan tala om att informationen
            var betydligt klarare än den lapp som statsministern fick här
            nu.
          </note>
          <note>
            Min fråga handlar om makt. I Amsterdam bestämdes att fördraget
            måste ändras för att det skulle vara möjligt att ta in fler länder
            i EU. Motivet var att den nuvarande beslutprocessen inte klarade
            av fler länder. Den var inte tillräckligt effektiv, sades det.
          </note>
          <note>
            Under förhandlingarna visade det sig emellertid ganska snabbt
            att detta inte var det verkliga skälet till att man satt i Nice
            i fem dagar. Knäckfrågorna handlade alltså om fördelningen av
            makt.
          </note>
          <note>
            Vi har i EU-nämnden flera gånger sagt, och statsministern har
            sagt det här också, att fördelningen mellan stora och små länder
            inte har någon avgörande betydelse eftersom det sällan är så att
            de stora länderna står mot de små. Men man får väl ändå säga att
            i
          </note>
          <note>
            Nice var det just så det var; stora mot små.
          </note>
          <note>
            Jag vill gärna höra statsministerns syn på vad det är i EU:s
            funktion som gör det så viktigt att ha makt och vilken betydelse
            denna maktkamp får för utvecklingen.
          </note>
          <note>
            Anf. 161 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är en intressant fråga. Jag tror att svaret -
            det är i alla fall min uppfattning - är att Europaunionen fortfarande
            är ett samarbete mellan stater och med huvudsaklig förankring
            i 15 parlament och med politiker som i huvudsak är ansvariga inför
            sitt eget lands valmanskår.
          </note>
          <note>
            Om man lyssnar på dem som kommer ut från presskonferenserna efter
            Nice hör man väldigt många säga att vi har gjort en bra förhandling
            för vårt land.
          </note>
          <note>
            Från den svenska representationens sida var vi medvetet försiktiga
            på den punkten, för det ligger liksom inte riktigt i linje med
            hur vi tycker att unionen ska uppfattas och utvecklas.
          </note>
          <note>
            Ibland får man intrycket i svensk debatt att det är vi som är
            de avvikande, att det är vi som är busarna i gruppen som inte
            riktigt förstår att undertrycka våra nationella böjelser. Men
            i den meningen tror jag nog inte att vi på något sätt är avvikande.
          </note>
          <note>
            Det är så här det fungerar. Det var inte bara de stora som stod
            mot de små. Det fanns väldigt mycket av konflikter i frågan om
            röstomviktningen som hade andra dimensioner och som jag inte har
            någon som helst anledning att gå in på offentligt. Men det är
            en för enkel analys att säga att det är de stora länderna som
            står mot de små. Och det är egentligen, vilket finns anledning
            att understryka, ingen annorlunda situation nu jämfört med tidigare.
          </note>
          <note type="speaker">
            Anf. 162 WILLY SÖDERDAHL (v):
          </note>
          <note>
            Fru talman! På slutet framstod det i alla fall av den rapportering
            som vi fick att det handlade mycket om rösterna i rådet, att man
            kunde plussa på en röst hit och en dit. Men jag håller med om
            att maktbalansen inte bara handlar om antalet röster i rådet utan
            lika mycket om de övriga kriterier som ska vara uppfyllda och
            som har diskuterats här innan.
          </note>
          <note>
            För att utvidgningen ska bli verklighet krävs det radikala ändringar
            av jordbruks- och strukturfondspolitiken. Här har de stora länderna
            nu skaffat sig makt, som jag ser det, att kontrollera takten för
            de nödvändiga förändringarna. Anser statsministern att det faktum
            att de stora länderna har fått mer makt kan stå i vägen för utvidgningen
            och för dessa nödvändiga reformer?
          </note>
          <note>
            Anf. 163 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag värjer mig mot påståendet att de stora länderna
            har fått mer makt. Det kan vara någon som önskar att det skulle
            vara möjligt att beskriva det så som har hittat på detta. Situationen
            är grovt sett densamma som tidigare.
          </note>
          <note>
            Jag kan se konstellationer som Sverige skulle kunna bygga upp
            som hade kunnat skapa en blockerande minoritet, om man hade varit
            lagd åt det hållet och velat föra politik på så sätt. Men det
            är inte så det går till. Det är det positiva som gäller.
          </note>
          <note>
            Jordbrukspolitiken handlar om pengar. Det handlar om att fördela
            enorma resurser över den europeiska kontinenten. Jag tvivlar på
            att utvidgningen i grunden kommer att förändra jordbrukspolitiken
            även om det vore bra om det blev så. Jag tror att det är ett annat
            tryck som kommer att växa sig successivt starkare som kommer att
            förändra den europeiska jordbrukspolitiken. Det är nödvändigheten
            att öppna upp
          </note>
          <note>
            EU för konkurrens från andra delar av världen, alltså inom ramen
            för WTO-förhandlingarna. Det kommer att drivas fram. Då får vi
            en väldig förändringskraft.
          </note>
          <note>
            Jag tror att vi klarar utvidgningen rent - ska vi säga - tekniskt
            med i huvudsak nuvarande konstruktion av jordbrukspolitiken. Det
            tar lite tid och det kräver ekonomisk tillväxt, men jag tror att
            det faktiskt går om man tittar på siffrorna.
          </note>
          <note type="speaker">
            Anf. 164 MAGGI MIKAELSSON (v):
          </note>
          <note>
            Fru talman! Jag tänkte ställa en fråga om flyktingpolitiken,
            migrationspolitiken. Statsministern sade att kampen mot människohandeln
            ska prioriteras. Det är ju bra om man med det menar att man vill
            försöka få stopp på de ovärdiga villkor som många flyktingar får
            leva under när de försöker ta sig in i
          </note>
          <note>
            EU.
          </note>
          <note>
            Samtidigt finns det en ganska stor samstämmighet om att det är
            just EU:s flykting- och migrationspolitik som har skapat förutsättningar
            för den s.k. människohandeln. Det kan ju vara en konflikt. Statsministern
            sade i sitt inledningsanförande att mer beslutskraft måste till.
            Jag skulle vilja höra lite grann om vad för slags beslutskraft
            statsministern menar. Är det att ändra på vetorätten, att övergå
            till kvalificerad majoritet? Är det att acceptera en kriminalisering
            av flyktingarna, som det har funnits förslag om? På vilket sätt
            ska denna beslutskraft se ut?
          </note>
          <note>
            Anf. 165 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är en viktig fråga som Maggi Mikaelsson tar upp.
            Vår linje är och har varit att detta är ett rimligt område att
            fatta beslut med kvalificerad majoritet på, alltså att vi skulle
            få en sådan utveckling i Europa. Där misslyckades vi i Nice. Där
            kom vi inte särskilt långt framåt. Det var bara i några små delar
            som vi lyckades med det.
          </note>
          <note>
            Jag tror att det är helt nödvändigt att utveckla en gemensam
            asylpolitik i Europa liksom att denna politik också är rimligt
            generös, att det är med liberala förtecken som den utvecklas.
            Om vi inte gör det kommer vi att få en väldigt konstig situation,
            en väldigt stark spänning medlemsstaterna emellan. Det är farligt
            för unionens sammanhållning.
          </note>
          <note>
            Vi fortsätter att arbeta med det här. Vi kommer att komma tillbaka.
            Sedan är det naturligtvis också så att detta bör kunna göras samtidigt
            som man också med lagstiftning och polisinsatser försöker att
            komma åt de människor som nu tjänar grova pengar på smuggling
            av olyckliga människor. Jag tänker inte minst på de katastrofala
            följder som vi såg i Dover för några månader sedan.
          </note>
          <note>
            En huvudsaklig framgångsväg är alltså QMV, men det är också viktigt
            med andra insatser - dock inte ett Europa som utmärks av att vi
            börjar uppträda mot människor som behöver skydd på ett sätt som
            inte står i överensstämmelse med värderingar som har gällt i denna
            kammare.
          </note>
          <note type="speaker">
            Anf. 166 MAGGI MIKAELSSON (v):
          </note>
          <note>
            Fru talman! Ett av problemen i dag för de människor som försöker
            fly från krig och förföljelse och komma in i EU är ju att man
            inte har möjlighet att på laglig väg komma in. Är man flykting
            eller flyr från krig och förföljelse får man väldigt sällan visum,
            vilket ju krävs från de allra flesta länder. Det här är ett problem,
            och det skapar i sin tur underlaget för dem som vill göra sig
            pengar på det här och tvinga människor att sälja det sista de
            har för att få den här möjligheten. Det tycker jag är ett problem.
          </note>
          <note>
            Om man dessutom överför de här frågorna till kvalificerad majoritetsröstning
            betyder det att Sverige kan komma att tvingas acceptera en flyktingpolitik
            där man t.ex. gör det kriminellt att komma runt visumreglerna
            och där man lägger över ansvaret för att människor kommer in i
            EU för att få sin asylrätt prövad på transportföretagen, på flygbolag
            och resebyråer. Jag tycker inte att det låter som en bra stärkt
            beslutskraft.
          </note>
          <note>
            Anf. 167 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nej, det är naturligtvis ingen trevlig beskrivning
            som Maggi Mikaelsson gör. Men vad är alternativet? Ska vi ge upp
            att försöka utveckla något slags gemensam europeisk hållning?
            Vad händer då vid nästa stora flyktingkatastrof? För den kan ju
            komma. Vilka spänningar orsakar i så fall den? Vilken effektivitet
            och vilken humanitet kommer det att finnas i de europeiska staternas
            hantering?
          </note>
          <note>
            Vi får nog bestämma oss för, Maggi Mikaelsson, att det är ganska
            bra att vi är med i EU, att det är ett instrument som vi kan använda
            oss av och med glädje ta oss an den arbetsuppgiften. Det är väl
            trots allt den enda praktiska ansats man kan ha även om jag inte
            har några illusioner om att det blir lätt.
          </note>
          <note type="speaker">
            Anf. 168 HILLEVI LARSSON (s):
          </note>
          <note>
            Fru talman! Jag skulle vilja koncentrera mig på det fackliga
            samarbetet i Europa. Det internationella kapitalet i Europa har
            inga som helst svårigheter att samarbeta över gränserna. Däremot
            är ju motparten på arbetsmarknaden, dvs. facket, djupt splittrad.
          </note>
          <note>
            Facket lyder under enskilda länders regler. Detta underlättar
            social dumpning, illojal konkurrens och i vissa fall ren utpressning
            från storföretag gentemot olika länder.
          </note>
          <note>
            Självfallet måste de fackliga organisationerna i de olika EU-länderna
            göra huvudjobbet själva genom att samarbeta mer över gränserna.
            Men jag tror även att man måste bidra med verktyg för att de ska
            kunna stå starka mot det internationella kapitalet. Kanske skulle
          </note>
          <note>
            EU kunna bidra på det området. Så min fråga till statsministern
            är: Vad kan Sverige göra under ordförandeskapsåret för att stärka
            löntagarnas situation i
          </note>
          <note>
            Europa?
          </note>
          <note>
            Anf. 169 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det finns många saker, och det här är viktigt för
            oss. Naturligtvis är det avgörande för löntagarnas ställning i
            deras fackliga arbete om arbetslösheten knäcks eller inte. Ju
            mer vi kan pressa tillbaka arbetslösheten desto starkare blir
            de fackliga organisationerna. Det är inte oviktigt att påpeka.
          </note>
          <note>
            Det andra är att vi under vårt ordförandeskap kommer att engagera
            de fackliga organisationerna i arbetet, och också arbetsgivarsidan.
            Jag har redan haft överläggningar med Europafacket och med några
            arbetsgivargrupperingar. Det kommer vi, inte minst inför Stockholmstoppmötet,
            att verkligt noga använda oss av.
          </note>
          <note>
            Sedan kommer vi naturligtvis också i Stockholm att diskutera
            frågeställningar av det här slaget. En del av detta var också
            uppe i Nice, och det bjöds inte på några större genombrott om
            jag uttrycker mig försiktigt. Den sociala agenda som vi sätter
            upp med kamp mot arbetslösheten, och att vi lyfter fram trepartssamarbetet
            i alla sammanhang, är någonting som jag tror stärker de fackliga
            organisationernas ställning i
          </note>
          <note>
            Europa. Det fortätter vi med.
          </note>
          <note>
            Anf. 170 CAMILLA SKÖLD JANS-
          </note>
          <note>
            SON (v):
          </note>
          <note>
            Fru talman! Ser man på EU:s utveckling i stort kan man se att
            det har skett stora förändringar från det
          </note>
          <note>
            EU som vi folkomröstade om till det EU som vi ser i
          </note>
          <note>
            Nicefördraget. På något sätt tycker jag att vi borde ställa oss
            frågan om det inte är dags att svenska folket får ta ställning
            till den utveckling som sker i EU.
          </note>
          <note>
            Nu är det, som statsministern var inne på, kanske inte så lätt
            att hitta exakta brytpunkter eftersom den här utvecklingen går
            stegvis. Men på något sätt känns det ändå som att vi är inne i
            en brytpunkt när det gäller mellanstatlighet och överstatlighet,
            och också när det gäller det militära samarbetet. Jag tycker att
            vi allvarligt borde fundera på det.
          </note>
          <note>
            Min fråga handlar egentligen om en konkret förändring i fördraget
            och vad den kan få för konsekvenser. Det gäller artikel 100, där
            man har tagit bort vetorätten. Artikel 100 handlar om ekonomiskt
            bistånd inom EU. Där har Ulf Bernitz, som är professor i EU-rätt,
            menat att det kan betyda att Sverige och
          </note>
          <note>
            Storbritannien, som ju är utanför EMU, trots detta kan få vara
            med och betala om det blir ekonomiska bekymmer, ekonomiska kriser,
            till följd av valutaunionen.
          </note>
          <note>
            Det är ju så att i EMU för man en och samma penningpolitik i
            alla medlemsländer. Det kommer att innebära att vilken politik
            ECB än väljer är det alltid något land som så att säga får mer
            eller mindre negativa effekter. Penningpolitiken kan ju inte anpassas
            till alla konjunkturskiftningar och så. Det är ett allmänt accepterat
            faktum att EMU innebär en risk för stora asymmetriska chocker.
          </note>
          <note>
            Om Ulf Bernitz har rätt skulle det alltså betyda att den här
            förändringen i beslutsordningen gör att alla länder i EU ska få
            ta ansvar för de länder som har valt att gå in i EMU. Min fråga
            till statsministern är: Om det nu visar sig att Bernitz har rätt,
            hur ser då statsministern på det här? Ska vi acceptera en sådan
            ordning eller ska vi verka för en tolkning med en annan innebörd?
          </note>
          <note>
            Anf. 171 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag ska ta upp två frågor. Den första gäller resonemanget
            om ratifikation. Låt mig säga en sak. Det är väldigt få som diskuterar
            de militära aspekterna som finns i Niceöverläggningarna. Och det
            är bra, därför att det visar att vi faktiskt kom väldigt rätt
            i utfallet i Nice. Det blev bra och väl avvägt. Det är inte kontroversiellt.
            Det är så att säga borta ur debatten.
          </note>
          <note>
            Den andra frågan gäller artikel 100. Jag är inte alldeles tvärsäker
            på svaret. Men låt mig vända på den. Vad tycker Camilla Sköld
            Jansson om följande lilla scenario: Låt oss säga att vi har gjort
            en felaktig bedömning i Sverige, att vi borde ha gått med i EMU
          </note>
          <note>
            tidigare och att vi hamnar i ett läge där vi får enorma ekonomiska
            bekymmer därför att vi inte har gjort det.
          </note>
          <note>
            Är det då rimligt att de andra länderna som är med i
          </note>
          <note>
            EMU då i solidaritetens namn inom unionen ger oss en hjälpande
            hand? Ja, det kanske det är. Men också den diskussionen bör man
            ju tänka igenom innan man tvärsäkert sätter sig till doms över
            artikel 100.
          </note>
          <note>
            Anf. 172 CAMILLA SKÖLD JANS-
          </note>
          <note>
            SON (v):
          </note>
          <note>
            Fru talman! Samarbetet är ju större än bara förändringarna i
            Nicefördraget med diskussioner om alliansfriheten osv.
          </note>
          <note>
            När det gäller frågan om EMU är det väl i och för sig inte så
            mycket som tyder på att vi har gjort en felaktig bedömning. Där
            tycker jag ändå att vi fortsättningsvis också ska ha ett mellanstatligt
            samarbete med fria suveräna nationella stater som tar ansvar.
          </note>
          <note>
            Och självklart ska vi hjälpa varandra när det handlar om naturkatastrofer
            och sådana typer av kriser som har skett inom EU:s ram. Men när
            det gäller den frågeställning som Bernitz tar upp är det väldigt
            viktigt att faktiskt undanröja att dessa farhågor inte stämmer.
            Det är ju rimligt att de länder som har valt att gå med i EMU
            också tar riskerna för ett sådant
          </note>
          <note>
            EMU-medlemskap. Det kan också tolkas som att man genom denna
            förändring på något sätt driver på att länder som Sverige och
            Storbritannien ska in i EMU.
          </note>
          <note>
            Och i det sammanhanget så måste ju vi värna om vår rätt. Vi har
            sagt att svenska folket i en folkomröstning ska ta ställning.
            Och Sveriges riksdag ska självständigt avgöra. Det är viktigt
            att beslutet och makten ligger där och att detta inte sker via
            någon fördragsändring. Det är alltså oändligt viktigt att man
            faktiskt tittar på den problematik som Ulf Bernitz har lyft fram.
          </note>
          <note>
            Anf. 173 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det ska vi göra. Men, återigen, reducera inte debatten
            så att den blir för enkel. Vi måste nog tänka oss in i ett läge
            där det faktiskt skulle kunna vara så teoretiskt att vi har valt
            fel. Vad kommer vi att begära för typ av solidaritet då? Det är
            en reflexion som man i alla fall kan göra så här en sen eftermiddag
            i december månad, det hittills bästa året under detta århundrade.
          </note>
          <note>
            Alliansfriheten är på inget sätt påverkad av det som vi har gjort
            i Nice. Jag tycker att det är ett farligt påstående som görs.
            Ni som vill ha ett alliansfritt
          </note>
          <note>
            Sverige, var lite försiktigare med hur ni uttrycker er om vår
            politik, annars skadar det alliansfriheten. Det som hände i Nice
            har ingen som helst inverkan i detta sammanhang.
          </note>
          <note type="speaker">
            Anf. 174 HOLGER GUSTAFSSON (kd):
          </note>
          <note>
            Fru talman! Förenta nationerna, FN, håller i dagarna en konferens
            på Sicilien om korruption. Och lokaliseringen av konferensen är
            ju i sig intressant.
          </note>
          <note>
            Men detta problem, ekonomisk brottslighet och trafficking, som
            har nämnts här tidigare i dag, är ett enormt bekymmer för EU,
            betydligt mer utbrett i dag än att bara gälla Sicilien.
          </note>
          <note>
            Min fråga till statsministern är: Var detta så att säga en reell
            fråga i Nice? Bedömer statsministern att dessa problem, korruption,
            ekonomisk brottslighet och trafficking, kan hota de öppna gränserna
            för EU?
          </note>
          <note>
            Och vad gör EU på fältet i dag mot fenomenet?
          </note>
          <note>
            Anf. 175 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vad EU gör exakt på fältet tror jag att
          </note>
          <note>
            Holger Gustafsson vet likaväl som jag, eller t.o.m.
          </note>
          <note>
            bättre än jag, med den bakgrund som han har i de europeiska strukturerna.
          </note>
          <note>
            Däremot kan jag säga att detta inte var någon stor fråga i Nice,
            i alla fall inte debattmässigt. Det finns säkert olika skrivningar
            som hittas i slutsatser osv.
          </note>
          <note>
            som möter det hela, men jag skulle ljuga om jag sade att detta
            hade stått i förgrunden. Däremot delar jag naturligtvis den beskrivning
            som Holger Gustafsson gör, att detta är avgörande på många sätt
            för hur medborgarna uppfattar unionen.
          </note>
          <note>
            Vi brukar ta upp detta i anslutning till utvidgningsdiskussionen,
            och det är viktigt. Jag gjorde det senast när jag träffade mina
            baltiska statsministerkolleger i förrgår, och de såg också detta
            som en viktig fråga. Men det får inte bli så att de nuvarande
            medlemsländerna i EU ser detta som ett problem enbart för ansökarländerna.
            Det finns också inom den nuvarande unionen. Jag tror att vi har
            all anledning att ta allvarligt på det. Det bästa som vi kan göra
            när det gäller de politiska strukturerna är att verka för öppenhet,
            insyn och offentlighet. Jag tror att det är det absolut starkaste
            instrumentet. Sedan handlar det naturligtvis om samarbete när
            det gäller olika typer av polisinsatser och olika typer av information
            som sprids, så att man möter dessa bekymmer. Prostitutionen, barnprostitutionen,
            knarkhandeln, spritsmugglingen i kombination med knark och allt
            sådant är naturligtvis sådant som på inget sätt kan viftas bort.
          </note>
          <note>
            Det finns i dagens Europa. Det får inte växa.
          </note>
          <note type="speaker">
            Anf. 176 HOLGER GUSTAFSSON (kd):
          </note>
          <note>
            Fru talman! Kristdemokraterna har försökt att lyfta upp denna
            fråga som en av de prioriteringar som regeringen skulle göra inför
            ordförandeskapet, och vi har alltså misslyckats på den punkten.
            Det kan vi konstatera.
          </note>
          <note>
            Mot bakgrund av vad statsministern säger här, som ändå ger ett
            stort tryck åt frågan, skulle jag vilja ställa en fråga. Är statsministern
            beredd att göra något särskilt för detta under ordförandehalvåret?
            Vi upplever detta som oerhört frustrerande, och det räcker inte
            med att man så att säga diskuterar detta i varma sammanträdesrum.
            Om jag uttrycker verksamheten som maffians verksamhet, så pågår
            den oaktat politikernas diskussion. Man köper och säljer människor,
            man trampar på mänskliga rättigheter dagligen, och det krävs alltså
            krafttag. Och jag tror att det finns ett intresse för detta. Jag
            vill gärna fråga statsministern direkt: Vad kan man göra under
            det första halvåret 2001 för detta?
          </note>
          <note>
            Anf. 177 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag tror inte att Holger Gustafsson ska säga att
            kristdemokraterna har misslyckats. Det tycker jag är fel. I vårt
            ordförandeprogram finns dessa frågor i allra högsta grad med.
            Det kommer att ske olika typer av aktiviteter. Vad jag däremot
            svarade på gällde hur detta hade hanterats i Nice. Och där tyckte
            jag inte att det på något sätt var ett dominerande inslag, för
            att uttrycka mig försiktigt. Vi kommer att arbeta med dessa frågor
            om öppenhet, som jag har talat om tidigare. Vi kommer att genomföra
            olika typer av aktiviteter, framför allt för att bekämpa barnprostitution,
            för att bekämpa prostitution och den typen av mänskligt förnedrande
            aktiviteter som ofta är förknippade med utsugning, knark och olika
            typer av droger. Det finns med i vårt ordförandeskapsprogram.
            Och jag ställer gärna upp och utvecklar i detalj vad som ska göras.
            Men en lång rad aktiviteter planeras.
          </note>
          <note type="speaker">
            Anf. 178 JOHAN LÖNNROTH (v):
          </note>
          <note>
            Fru talman! Jag vill anknyta lite grann till debatten med Camilla
            Sköld Jansson tidigare. Jag tycker att det är bra att också tänka
            kring det otänkbara. Det kanske var så att vi hade fel, säger
            statsministern. Det kan också tänkas att statsministern hade fel
            när han vände i EMU-frågan och nu går in för att Sverige ska bli
            medlem i EMU. Det tycker jag också att vi tillsammans ska tänka
            igenom.
          </note>
          <note>
            Jag hörde på radion i går statsministern bejaka ett fördjupat
            samarbete om den ekonomiska politiken i
          </note>
          <note>
            EMU. Det gäller såväl konjunkturpolitik som strukturpolitik.
            Om jag förstod saken rätt ansåg statsministern att detta inte
            hindrar ett svenskt medlemskap i
          </note>
          <note>
            EMU, om det bara inte nafsar på det nationella parlamentets suveränitet.
            Det var de ord som statsministern använde.
          </note>
          <note>
            Enligt min tolkning av begreppet "nafsa" har
          </note>
          <note>
            EMU redan nu nafsat till sig ganska stora bitar av medlemsländernas
            nationella suveränitet, t.ex. när det gäller valuta och penningpolitik.
            Jag skulle gärna vilja få en definition av vad begreppet "nafsa"
            betyder.
          </note>
          <note>
            Det är ganska många som hävdar att om EMU ska bli en verklig
            sysselsättningsunion med social inriktning, måste man också gå
            in för en till stora delar gemensam finans- och skattepolitik.
            Jag skulle, nu när vi ändå är inne på att tänka kring det otänkbara,
            vilja höra från statsministern om det kanske rent av var så att
            Göran Persson hade fel när han en gång i tiden sade att vi visst
            kan vara med i EMU men aldrig kan frånhända oss skattepolitiken
            eller finanspolitiken.
          </note>
          <note>
            Anf. 179 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Först och främst: Den här församlingen har återvunnit
            sin frihet och sin styrka genom att vi, om inte formellt så ändock
            reellt, har deltagit i förberedelserna för euro-inträdet. Det
            finns inget som stärker ett nationellt parlament mer än att förfoga
            över offentliga finanser som inte bara är i balans utan som också
            ger överskott. Vi drev själva den processen och tog ansvar för
            den, men jag har aldrig någonsin dolt att den mycket kraftfullt
            stöttades av euroförberedelserna.
          </note>
          <note>
            Jag har heller aldrig dolt att jag tycker att det är viktigt
            att vi innan vi går in i den monetära unionen har en diskussion
            om och talar öppet och prövande om var projektets gränser går.
            Jag har alltid sagt att de som beskriver det här som en teknisk
            förändring är farligt ute. Det är inte så, utan den är en mycket
            starkt integrerande kraft i Europa. Hur långt går den kraften
            vad gäller framdrivande av en samordning av finanspolitiken? När
            blir den så mycket samordnad att det blir naturligt att den styrs
            också av europeiska organ och att vi därmed förändrar karaktär
            på unionen?
          </note>
          <note>
            Sådana frågor bör vi kunna diskutera. Jag har sagt att jag tror
            att det går att göra den här typen av samordning av finanspolitiken
            utan att man kommer det nationella parlamentet för när. För mig
            är ju skattefrågorna viktiga, som Johan Lönnroth har hört.
          </note>
          <note>
            Jag har ingenting emot - det skulle tvärtom vara oerhört intressant
            - en diskussion om att försöka samordna konjunkturpolitiken i
            Europa i Keynes efterföljd. Det skulle kunna vara mycket attraktivt
            och skulle kunna skapa förutsättningar för att faktiskt bygga
            under en bättre sysselsättning än vad som annars skulle kunna
            bli fallet.
          </note>
          <note>
            Också där finns det alltså begränsningar och fördelar. Vi är
            i den lyckliga situationen att vi faktiskt kan pröva oss fram
            och föra en diskussion som inte präglas av låsningar. Jag tror
            alltså att det går att kombinera ett medlemskap i EMU med en fortsatt
            bestämmanderätt i denna riksdag över den svenska finanspolitiken,
            men jag har aldrig uttryckt mig tvärsäkert. Låt oss testa de gränserna,
            och låt oss göra det i ett schyst meningsutbyte.
          </note>
          <note type="speaker">
            Anf. 180 JOHAN LÖNNROTH (v):
          </note>
          <note>
            Herr talman! När det först gäller euroförberedelserna gjorde
            vi ju faktiskt betydligt mer än vad som krävdes enligt konvergensprogrammet.
            Jag trodde att statsministern och jag var överens om att vi var
            tvungna att göra detta oavsett frågan om EMU-
          </note>
          <note>
            medlemskap eller inte. Det hade nog också varit sämre med den
            sysselsättningsuppgång och den positiva ekonomiska utveckling
            i Sverige som statsministern har hänvisat till, om vi hade varit
            tvungna att underordna oss penningpolitiken i Europeiska centralbanken
            under den här första perioden.
          </note>
          <note>
            Det finns vidare inget exempel på en union med gemensam valuta
            där man inte också skaffar sig en gemensam budget åtminstone i
            storleksordningen
          </note>
          <note>
            10 % av BNP. Det är ju det som det handlar om. Låt oss ha en
            öppen och saklig diskussion om detta. Jag tycker att det har varit
            alltför mycket hukande i den frågan. Man kan inte låtsas att det
            går att fullt ut behålla den nationella suveräniteten samtidigt
            som man är med i den här sysselsättningsinriktade unionen.
          </note>
          <note>
            Anf. 181 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag har minsann inte duckat, hymlat eller dolt någonting
            i den här diskussionen. Jag var kanske den förste som i offentliga
            sammanhang tog upp diskussionen just om de här frågorna. Jag gjorde
            det i Björkviks Folkets park som jag tyckte var en bra plats att
            börja debatten på. Den diskussionen tänker jag också fortsätta.
          </note>
          <note>
            Det är klart att konvergensprogrammet bidragit till att vi har
            ett stort överskott i de offentliga finanserna. Vi gick längre
            eftersom vi vill ha en stor offentlig sektor i Sverige och därför,
            enkelt uttryckt, behöver ha någon typ av buffert för dåliga tider.
            Också där känner jag mig alltså rätt säker.
          </note>
          <note>
            Men återigen: Låt oss komma tillbaka till ett resonemang. Låt
            oss också ställa frågan vad som händer med vår stora gemensamma
            sektor i ett läge då vi står utanför en valutaunion och vi utsätts
            för ett kraftigt fall i konjunkturen och en press på valutan.
            Vad händer i en sådan situation? Vilket socialt pris betalar vi
            då? Vad är det värt att skydda sig mot detta i relation till att
            kanske avstå en del inflytande i andra delar av den ekonomiska
            politiken?
          </note>
          <note>
            Det är den typen av diskussion som vi faktiskt borde föra. För
            mig är det viktigt att se till att vi har en ekonomisk utveckling
            i Sverige som gör att vi kan fortsätta att ha en stor gemensam
            sektor. En sådan kan nämligen kraftigt fördela om mellan dem som
            har och dem som ingenting har. Jag vill nog att vi kan fortsätta
            att driva en sådan aktiv jämlikhetspolitik också i framtiden.
          </note>
          <note type="speaker">
            Anf. 182 MATS ODELL (kd):
          </note>
          <note>
            Herr talman! Också jag vill tacka statsministern för en bra och
            pedagogisk genomgång av resultaten från Nice, även om jag kanske
            inte är riktigt lika nöjd som statsministern är med resultaten
            och med ordförandelandets hantering av konferensen.
          </note>
          <note>
            Jag har två frågor. Den ena gäller arbetsmetoderna vid reformering
            av fördragen, och den andra handlar om statsministerns övergripande
            filosofi vad avser vilka beslutsmekanismer som bör användas för
            att verkligen åstadkomma resultat.
          </note>
          <note>
            Jag börjar med Nicekonferensen. Tror statsministern att samma
            arbetsmetod ska användas också i framtiden, med ett antal stats-
            och regeringschefer som kommer omringade av poliser och journalister.
          </note>
          <note>
            Belägrade och under insats av tårgas osv. ska man sedan på kort
            tid försöka fatta beslut på ett stort antal områden. Kommer Sverige
            tillsammans med det kommande ordförandelandet Belgien att fundera
            över några nya arbetsformer som kan vara mera effektiva inför
            framtiden?
          </note>
          <note>
            Den andra frågan återknyter till den debatt som
          </note>
          <note>
            Bo Könberg tog upp. Jag blir lite nyfiken på statsministerns
            filosofi. Han sade först i sin inledning att en tredjedel av återstående
            bestämmelser nu har förts över till majoritetsbeslut för att vi
            ska kunna åstadkomma resultat. Sedan säger han när Bo Könberg
            tar upp frågan om majoritetsbeslut om miljöavgifter:
          </note>
          <note>
            Nej, där ska vi inte ha majoritetsbeslut om vi ska åstadkomma
            resultat.
          </note>
          <note>
            Därefter ställer en annan talare en fråga om frihandel. Svaret
            blir: Nja, tyvärr lyckades vi inte få till stånd majoritetsbeslut
            på det området, så vi kan kanske inte åstadkomma så mycket av
            resultat.
          </note>
          <note>
            Beträffande asylpolitiken är det samma besked:
          </note>
          <note>
            Tyvärr misslyckades vi med att få majoritetsbeslut, så vi kan
            kanske inte åstadkomma så mycket resultat.
          </note>
          <note>
            Kan statsministern ge oss någon sorts nyckel till var majoritetsbeslut
            leder till resultat? Vore det kanske lämpligt att också i den
            här kammaren överge majoritetsbeslut för att åstadkomma resultat?
            Saken aktualiseras genom ett dokument som nu för tredje gången
            delas ut och som gäller stopp för sjukhus med vinstsyfte. Där
            är det fråga om att beslut på en lägre nivå ska stoppas från en
            högre nivå. Hur ser statsministerns tänkande egentligen ut på
            det här området?
          </note>
          <note>
            Anf. 183 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag vill inte vara elak mot Mats
          </note>
          <note>
            Odell, för han är i grunden en god kollega med gott uppsåt, men
            jag blir lite förtvivlad när jag hör honom ständigt komma tillbaka
            till att det bara handlar om att få till stånd majoritetsbeslut
            och att sedan allt är frid och fröjd.
          </note>
          <note>
            Om det var det vi strävade efter, att föra över allting till
            majoritetsbeslut, så låt oss göra det med väldig fart och kläm
            och se till att det blir enkla majoriteter dessutom och se till
            att det blir så få som möjligt som fattar besluten. Då får vi
            fart på unionen. Då blir det strömlinjeformat och effektivt, lite
            näringslivsinspirerat rent av.
          </note>
          <note>
            Men det är inte det det handlar om, utan min invändning mot miljöskatterna
            är att det är skatter,
          </note>
          <note>
            Mats Odell. Jag vill inte att vi ska ha skatter på den här nivån.
            Det leder in i en riktning där vi så småningom kommer att ha ett
            Europaparlament som beskattar. Det bli så. Det principiella steget
            vill jag inte vara med om att ta. Jag har ingenting emot att vi
            på andra områden, där vi inte har de principiella problemen, går
            över till kvalificerat majoritetsbeslutsfattande. Det har vi gjort
            på flera områden under den här regeringskonferensen därför att
            tiden nu var mogen för det, men inte i denna del.
          </note>
          <note>
            Jag har alltid upplevt Kristdemokraterna som ett parti som har
            varit försiktigt i de federativa frågorna.
          </note>
          <note>
            Men Mats Odells lite klämkäcka framfart gör mig lite frågande.
            Det är inte så där alldeles enkelt, Mats
          </note>
          <note>
            Odell, att bara beskriva det på det här viset. Det rymmer en
            större principiell dimension, och den måste också ni se.
          </note>
          <note>
            Sedan om arbetsformerna. Jag har ingen anledning att på något
            sätt dölja att det vi upplevde i Nice var tragiskt med allt som
            fanns runtomkring. Mötena som sådana och det franska ordförandelandets
            insatser finns ingen som helst anledning att klaga på. Jag har
            till skillnad från Mats Odell upplevt det och tycker att det fungerade
            väl.
          </note>
          <note type="speaker">
            Anf. 184 MATS ODELL (kd):
          </note>
          <note>
            Herr talman! Det gläder mig att det hettar till lite grann, att
            statsministern engagerar sig. Han säger att det här är en stor
            och viktig principiell skillnad. Bra.
          </note>
          <note>
            Delge oss den, Göran Persson. Vari ligger skillnaden mellan kvalificerade
            majoritetsomröstningar, i asylpolitik, frihandelspolitik och icke
            skattepolitik. Det är det som är den stora poängen, Göran Persson,
            att det handlar om att besluta om att varje land ska fastställa
            en miniminivå på en avgift, icke en skatt. Jag håller med Göran
            Persson om att skattepolitiken ska hållas utanför det här området.
            Men om vi menar allvar med att miljön är den gränsöverskridande
            fråga där EU
          </note>
          <note>
            skulle kunna spela en stor roll blir det obegripligt om just
            det här av principiella skäl ska undantas från den beslutsmekanism
            som skulle kunna vara effektiv i sammanhanget. Vad är skillnaden?
          </note>
          <note>
            Här talas det om kapitalskatterna, och där har man kommit fram.
            Det är en liten del av de 400 miljarder som svenska hushåll håller
            på utländska oredovisade konton som är banksparande. Där har det
            varit lätt.
          </note>
          <note>
            Den stora gruppen kapital handlar om aktier och aktiefonder.
            Där finns det ännu inga resultat.
          </note>
          <note>
            Anf. 185 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Nu blir jag ännu mer bekymrad över att Mats Odell
            och Kristdemokraterna inte förstår att just i skattebesluten ligger
            en särskild kvalitet. Svenska folket äger rätten att sig självt
            beskatta. Så är det också i andra parlament. När man lyfter upp
            den vidare till nästa nivå i unionen måste man ha något slags
            demokratisk uttryck för det. När man väl tagit det första steget
            har man övergivit principen.
          </note>
          <note>
            Jag vill ha en samordning av miljöskatterna, åtminstone miniminivåer.
            Det sker bäst genom beslut av karaktären enhällighet. Det går
            också snabbast.
          </note>
          <note>
            Det är ett stickspår, rent av en återvändsgränd, som vi kör in
            i om vi ska driva fram majoritetsbeslut.
          </note>
          <note>
            Det är faktiskt en varning, Mats Odell. Jag är tidigare finansminister,
            och jag kan försäkra Mats Odell om att våra medborgare inte har
            särskilt stor tillit till den som påstår att avgifter som är obligatoriska
            är annorlunda är skatter. Jag vet att våra skattejurister drar
            vissa gränser, men i plånboken, i kassaboken i företagen slår
            det på samma sätt. Där tycker jag inte att vi ska börja glida
            och öppna upp för något som är väldigt farligt.
          </note>
          <note>
            Nej, jag hoppas på Kristdemokraternas stöd för att hävda den
            svenska riksdagens makt över skatte- och avgiftspolitiken, att
            vi där inte drar i väg i en riktning som kommer att driva fram
            en lagstiftande församling på Europanivå som successivt tar över
            skattefrågorna.
          </note>
          <note>
            Det är så problemställningen ser ut. Gärna harmonisering, gärna
            miniminivåer och miljöskatter, och det ska vi driva på men inte
            till detta fruktansvärda principiella pris som uppenbarligen Mats
            Odell är beredd att acceptera.
          </note>
          <note type="speaker">
            Anf. 186 GÖRAN LENNMARKER (m):
          </note>
          <note>
            Herr talman! Ett politiskt genombrott i medlemskapsförhandlingarna
            med kandidatländerna är den enskilt viktigaste frågan under det
            svenska ordförandeskapet. Jag undrar om statsministern delar bedömningen
            att ett land som fullt ut genomför sina interna reformer därmed
            skulle kunna slutföra sina medlemskapsförhandlingar i slutet av
            nästa år?
          </note>
          <note>
            En annan fråga som jag vill ställa gäller önskvärdheten att åstadkomma
            en global minskning av handelshinder. Det kanske var ett misstag
            från statsministerns sida att inte nämna det, men det borde vara
            en prioriterad uppgift att EU tillsammans med nya amerikanska
            administrationen, som förmodligen är en frihandelsvänlig administration,
            tog initiativ till att på
          </note>
          <note>
            WTO-nivå försöka driva ett sådant arbete.
          </note>
          <note>
            Anf. 187 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! De handelspolitiska resonemangen har vi också på
            vårt ordförandeskapsprogram. Vi hoppas att vi får en amerikansk
            administration att samarbeta med som går åt det håll som Lennmarker
            säger. Det vore bra. Det skulle också sätta press på
          </note>
          <note>
            EU att höja profilen i de här frågorna. Vår position där är klar.
          </note>
          <note>
            Sedan om utvidgningen och genombrott. Jag tycker att ett land
            som har kommit igenom hela sina interna processer också ska få
            förhandla färdigt under vårt ordförandeskap. Det vore i sig ett
            politiskt genombrott - inget dåligt uttryck för det. Vi är försiktiga
            där, som Lennmarker märker. Vi talar inte om vad vi menar med
            ett politiskt genombrott. Det kan vara lite olika saker. Det som
            Lennmarker frågar om kan vara ett sådant uttryck. Det kan också
            vara att vi presenterar road map, som det numera heter, en mera
            detaljerad plan för det fortsatta utvigdningsarbetet eller någonting
            annat av motsvarande slag. Vi håller det öppet, men jag har ingenting
            emot att svara jakande på den fråga som Lennmarker ställer i det
            avseendet.
          </note>
          <note type="speaker">
            Anf. 188 GÖRAN LENNMARKER (m):
          </note>
          <note>
            Herr talman! Jag tackar för det svaret. Det vore onekligen det
            riktigt historiskt viktiga om Sverige under sitt ordförandeskap
            skulle kunna nå detta. Jag kan förstå försiktigheten i formuleringen.
          </note>
          <note>
            När det sedan gäller WTO kunde man ändå gå ett steg längre och
            säga att Sverige som ordförande i EU
          </note>
          <note>
            tillsammans med den nya amerikanska administrationen skulle ta
            ett initiativ där de stora klumparna, om jag får använda uttrycket,
            i världshandeln skulle kunna ta ett steg framåt. Det är en lång
            process och kommer säkert att ta många år. Men varje process måste
            ha en startpunkt, och det vore utomordentligt bra om det kunde
            ske under det svenska ordförandeskapet.
          </note>
          <note>
            Anf. 189 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag har ingenting emot det heller. Vi ska pröva
            det mycket seriöst, bara vi inte blir beskrivna som de två stora
            klumparna. I övrigt tycker jag att det är attraktivt.
          </note>
          <note type="speaker">
            Anf. 190 RIGMOR STENMARK (c):
          </note>
          <note>
            Herr talman! Det är en väldigt angelägen debatt, och därför har
            vi tålamod att sitta här.
          </note>
          <note>
            Jag har, statsministern, en förhoppning att Sveriges ordförandeskap
            ska bidra till att människor får en större kunskap och känner
            större entusiasm för EU-
          </note>
          <note>
            medlemskapet. Jag tror att det är absolut nödvändigt så att inte
            människor motarbetar de goda föresatser som jag tycker finns.
          </note>
          <note>
            Då tror jag att det är väldigt viktigt att man bryter ned frågorna
            så att de verkligen berör människorna.
          </note>
          <note>
            Statsministern sade att miljömålen skulle bli tydliga.
          </note>
          <note>
            För mig är hälsa, miljö och boendeplanering sammankopplade, och
            det är en fråga som verkligen berör människor, för det handlar
            om att man ska må bra och det vill ju alla människor.
          </note>
          <note>
            Jag undrar hur Sverige kommer att lyfta fram just frågan om,
            hälsa, miljö och boendeplanering.
          </note>
          <note>
            Anf. 191 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag har inget som helst emot att debatten drar ut
            på tiden, Rigmor Stenmark. För mig är detta det här årets viktigaste
            diskussion och debatt.
          </note>
          <note>
            Jag är tacksam för alla frågor jag får chans att svara på. Sedan
            kanske jag inte kan svara i detalj på allting.
          </note>
          <note>
            Den fråga som Rigmor Stenmark ställer är också täckt i vårt ordförandeskapsprogram.
            Den finns naturligtvis med i anslutning till miljöresonemang och
            folkhälsoresonemang. Jag tror att det är en fråga som kommer att
            spela en allt större roll i europeisk debatt.
          </note>
          <note>
            Jag märker, inte minst när jag träffar unga människor, att just
            den här typen av frågeställningar växer i betydelse.
          </note>
          <note>
            Frågan finns med i vårt program, och det är någonting som vi
            får hjälpas åt med att föra ut i diskussioner med svenska folket.
            Jag tror också att idén om att bryta ned och göra tydligt och
            begripligt är något av en nyckel för att få en högre acceptans.
            Jag tackar för allt stöd som jag kan få.
          </note>
          <note type="speaker">
            Anf. 192 RIGMOR STENMARK (c):
          </note>
          <note>
            Herr talman! En av anledningarna till att jag tog upp just den
            här frågan är att regeringen har tillsatt en s.k. habitatkommitté
            som ska jobba med internationell miljö- och boendeplanering. Därför
            hoppas jag att dessa frågor kommer att vävas in i EU-samarbetet.
          </note>
          <note>
            Det rör sig om gränsöverskridande handel, om byggprodukter och
            till syvende och sist om luften, och det gäller inte bara utomhusluften
            utan även inomhusluften, om ventilation och sådant.
          </note>
          <note>
            Jag hoppas mycket på att dessa frågor lyfts fram i detta arbete.
          </note>
          <note type="speaker">
            Anf. 193 YVONNE RUWAIDA (mp):
          </note>
          <note>
            Herr talman! Det stora intresset som finns här i riksdagen för
            denna debatt märks tydligt. Det som hände i Nice och det som EU
            sysslar med angår oss alla. Det berör oss på väldigt många olika
            sätt.
          </note>
          <note>
            Det som är väldigt sorgligt är att den diskussion som vi för
            här inte har förts bland medborgarna i EU.
          </note>
          <note>
            De har sett i TV-rutan hur statschefer från olika länder flimrar
            förbi i svarta limousiner omgivna av poliser. Hur delaktiga har
            medborgarna varit i den diskussion som borde ha förts bland dem
            när det gäller de beslut som fattades i Nice?
          </note>
          <note>
            Statsministern sade att konstitutionellt är EU en märklig skapelse,
            och det är det. Det saknas i dag tydliga beslutsformer, en kompetenskatalog
            och en demokratisk förankring. Det finns ett demokratiskt underskott.
          </note>
          <note>
            Men de beslut som fattas har inte föregåtts av någon konsekvensanalys.
            De är inte heller tydliga. Detta är också väldigt allvarligt från
            demokratisynpunkt.
          </note>
          <note>
            T.ex. vad innebär det närmare samarbetet utrikespolitiskt i praktiken?
            Ja, det vet i inte riktigt, för det är inte tydligt formulerat.
          </note>
          <note>
            Vad innebär t.ex. artikel 100 som handlar om att medlemsländer
            - t.ex. Sverige - som står utanför
          </note>
          <note>
            EMU kanske blir tvingade att betala ekonomiskt bistånd när det
            förekommer ekonomiska störningar i euroländer?
          </note>
          <note>
            Det borde ju ha förts en politisk diskussion om detta, både här
            i riksdagen och också bland medborgarna i Sverige. Här råder det
            en demokratisk brist.
          </note>
          <note>
            Hur ska vi se till att komma till rätta med den demokratiska
            bristen?
          </note>
          <note>
            Anf. 194 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Trots att EU är en ganska märklig skapelse, för
            det är det ju konstitutionellt är den ändå kraftfull. Det har
            nåtts imponerande resultat under de senaste åren: euron, utvidgningen,
            Lissabonprocessen, full sysselsättning, Tampereprocessen, det
            rättsliga samarbetet, samarbetet kring krishanteringsfrågorna.
            Det är ingen dålig lista över beslut som vi har kommit fram till
            med enhällighet, alla med en bred förankring i alla 15 nationella
            parlament. Det borde man reflektera över när man säger att unionen
            saknar medborgerlig förankring.
          </note>
          <note>
            Det är klart, om gör man som Yvonne Ruwaida och beskriver unionen
            som någonting som består av förbiflimrande limousiner med mer
            eller mindre tunnhåriga herrar som transporteras omkring, då ger
            man en bild av denna som inte är riktigt korrekt. Det blir omöjligt
            att få ihop den med det som har åstadkommits.
          </note>
          <note>
            Det går att åstadkomma allt detta i denna något aparta organisation
            just därför att det fortfarande finns en ordentlig förankring
            i 15 nationella parlament. Det borde kanske särskilt Yvonne Ruwaida
            fundera över som tycker att det är viktigt med förankring i nationella
            parlament.
          </note>
          <note>
            Sedan är jag den första att hålla med om - där har
          </note>
          <note>
            Yvonne Ruwaida rätt - att det naturligtvis kan bli bättre, mycket
            bättre, och det behöver vi hjälpas åt med när vi går in i den
            svenska ordförandeskapsperioden. Jag är öppen för förslag, och
            jag ser gärna att
          </note>
          <note>
            Yvonne Ruwaida och hennes partikamrater lämnar konstruktiva bidrag.
            Det är också bra för Sverige.
          </note>
          <note type="speaker">
            Anf. 195 YVONNE RUWAIDA (mp):
          </note>
          <note>
            Herr talman! Jag tror tyvärr att de tunnhåriga herrarna i de
            svarta limousinerna är de som bidrar till att skapa denna bild
            hos medborgarna. En anledning till detta är att man inte vill
            förändra beslutsformen i EU.
          </note>
          <note>
            Man borde t.ex. göra en tydlig konsekvensanalys av beslut innan
            besluten tas upp i ministerrådet. Man borde också syssla med färre
            frågor. Ju fler frågor man sysslar med på denna nivå mellan så
            många olika länder, desto mer komplicerat blir det för medborgarna
            och de olika parlamenten att följa frågorna.
          </note>
          <note>
            Det tar också tid att analysera vilka konsekvenser olika förslag
            får.
          </note>
          <note>
            Man borde också förändra beslutsformerna och se till att det
            finns konsekvensanalyser innan man fattar beslut. Man borde inte
            sitta och spåna under sena nätter och efteråt vara oense om vad
            som har beslutats så att det behövs ett förtydligande i efterhand.
            Det här är väldigt olyckligt.
          </note>
          <note>
            Anf. 196 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag är överens med Yvonne Ruwaida om att vi bör
            sikta på färre frågor. Det vore bra om vi hade en mer rensad dagordning.
            Jag har sagt i internationella medier i olika typer av intervjer
            att låt oss kalla det s.k. svenska ordförandeskapshalvåret för
            en period av aktiv konsolidering där vi tar hem beslut som har
            fattats och inte hela tiden för till nya. Det tror jag är viktigt.
          </note>
          <note>
            Sedan blir jag nyfiken när Yvonne Ruwaida talar om beslutsformer.
            Jag kan hålla med om att det som vi håller på med inte alltid
            är så alldeles effektivt.
          </note>
          <note>
            Men hur skulle det gå till att göra konsekvensanalyser? Vem ska
            göra dem? Är det kommissionen som ska överpröva 15 stats- och
            regeringschefers beslut?
          </note>
          <note>
            Är det kanske parlamentet som ska göra det i Yvonne
          </note>
          <note>
            Ruwaidas värld? Eller är det någon annan kropp inom unionen?
            Jag vet inte.
          </note>
          <note>
            Men det är en intressant ingång att kräva konsekvensanalys som
            prövning av beslut som fattas av representanter för 15 oberoende
            nationer. Vem ska stå för den konsekvensanalysen? Det är en oerhört
            intressant fråga, särskilt till den som påstår sig vara emot en
            federativ utveckling av unionen.
          </note>
          <note type="speaker">
            Anf. 197 MARGIT GENNSER (m):
          </note>
          <note>
            Herr talman! Herr statsminister! En enig riksdag beslutade i
            tisdags att socialförsäkringssystemen är en nationell angelägenhet,
            inte en EU-angelägenhet.
          </note>
          <note>
            Statsministern nämnde i sin information att pensionssystem skulle
            kunna tänkas vara en angelägenhet.
          </note>
          <note>
            Demografiska problem gör det till en angelägenhet för EU. Vad
            står det egentligen i avtalet? Och vilken är statsministerns linje?
          </note>
          <note>
            Jag kan läsa. Men avtalet finns inte. Enligt Council av European
            Unions hemsida finns det endast ett utkast som inte är tillgängligt.
            Det är föremål för legala, språkliga och andra redigeringar.
          </note>
          <note>
            Det här är alltså väldigt allvarligt, för nu vill jag diskutera
            en fråga, och jag kan inte läsa det finstilta.
          </note>
          <note>
            Jag har tre frågor.
          </note>
          <note>
            För det första: Stödde statsministern britternas, danskarnas
            och irländarnas motstånd mot att ta in det som de kallar social
            security och göra det till föremål för majoritetsbeslut i stället
            för veto?
          </note>
          <note>
            För det andra: När får vi avtalstexten på vårt eget språk?
          </note>
          <note>
            För det tredje: Kommer statsministern att verka för att man får
            en snabb information på alla språk under den svenska ordförandeperioden,
            så att de nationella parlamentarikerna kan se vad man beslutar?
          </note>
          <note>
            Det är väldigt viktigt. Det gäller inte bara konferenserna. Det
            är likadant med EU-domstolarnas utslag. Man kan få dem på franska,
            men inte på andra språk.
          </note>
          <note>
            Anf. 198 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Franskans dominerande ställning känner vi till.
            Det är ett oeftergivligt krav att också andra språk ska vara representerade
            när vi har att sprida information om unionen. Det är en praktisk
            fråga. Det tar tid, tyvärr.
          </note>
          <note>
            Vi kan också uppleva samma irritation när vi sitter med besvärliga
            avtalstexter som läggs direkt på bordet - inte sällan avfattade
            av ett medlemsland på sitt eget språk - där man ska ta ställning
            efter en konsekutiv översättning i hörlurar. Det är inte lätt.
          </note>
          <note>
            Vi har ofta krav på ett skriftligt underlag, och så får man bryta
            för att få fram en text som är möjlig att granska på eget språk,
            eller åtminstone på engelska som de flesta ju arbetar med.
          </note>
          <note>
            Jag känner till problemet. Vi ska göra vad vi kan.
          </note>
          <note>
            Det kan jag försäkra. Men jag lovar inte att alla blir nöjda.
          </note>
          <note>
            Vi satsar mycket på information från det svenska ordförandeskapet.
            Vi hade ju möjlighet att marknadsföra våra ansträngningar i det
            avseendet, inte minst i presscentrumet i Nice. Men också för andra
            finns ju våra hemsidor tillgängliga. Med modern teknik borde vi
            snabbt kunna få ut tillgänglig information till alla som är intresserade.
          </note>
          <note>
            Britterna, danskarna, irländarna och kanske någon mer motsatte
            sig QMV på det sociala området, med litet olika motiv. Jag går
            inte närmare in på det.
          </note>
          <note>
            Vi hade inte, från EU-nämnden, någonting som var av det slaget
            att vi skulle gå emot QMV på dessa områden. Det var öppet för
            oss.
          </note>
          <note>
            Jag har inte talat om pensionssystem som någonting som ska tas
            över av europeiska beslutsstrukturer;
          </note>
          <note>
            definitivt inte. Det tillhör de nationella parlamentens rätt
            att hantera också i framtiden. Det är en nationell fråga.
          </note>
          <note>
            Däremot kan vi inom Lissabonprocessens ram, som ju är ett sätt
            att jämföra länderna med varandra, visa upp det vi kallar best
            practice, dvs. visa upp vilket land som har lyckats bäst med att
            lösa pensionsfrågorna. Tänk om den svenska pensionslösningen,
            som så många briljanta människor har harvat med så länge, förs
            in i den europeiska debatten som ett gott föredöme, och Margit
            Gennser står där någon gång i mars efter Stockholmstoppmötet,
            och märker att hon kanske mer än någon annan har påverkat EU
          </note>
          <note>
            utan att det varit ett uns mer federalistiskt för den sakens
            skull. Lycka!
          </note>
          <note type="speaker">
            Anf. 199 MARGIT GENNSER (m):
          </note>
          <note>
            Herr talman! Det var bra att höra att vi ska behålla socialförsäkringssystemen
            som nationella angelägenheter. Men var försiktig.
          </note>
          <note>
            Jag tycker inte alls att vi behöver upplysa om dem på avtalskonferenserna
            i Nice, Stockholm, Göteborg,
          </note>
          <note>
            Bryssel, eller var de nu blir. Det kan vi göra på helt annat
            sätt, och då äventyrar vi inte den nationella basen för dessa
            system.
          </note>
          <note>
            Många, inte minst finansministern själv, har hjälpt till så att
            vi har fått ett bra pensionssystem, som t.ex.
          </note>
          <note>
            den blivande president Bush gärna vill använda för sitt social
            security. Det är bra.
          </note>
          <note>
            Så till frågan om språket. Jag har sagt att EU har ett stort
            problem. Det är inte att de behöver gemensamma pengar, utan att
            de behöver ett gemensamt språk.
          </note>
          <note>
            Herr statsministern och jag är tydligen lika dåliga på franska.
            Vi måste få dokumenten på vårt eget språk och engelska.
          </note>
          <note>
            Anf. 200 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Jag vill bara kort kommentera det sista.
          </note>
          <note>
            Att hävda det svenska språkets ställning inom unionen är inte
            bara en fråga om att ha tillgång till information på ett korrekt
            sätt. Det är också en fråga med vida kulturpolitisk innebörd.
          </note>
          <note type="speaker">
            Anf. 201 ELISABETH FLEETWOOD (m):
          </note>
          <note>
            Herr talman! Min fråga är ganska kort, men inte desto mindre
            mycket viktig.
          </note>
          <note>
            Alla vi som var barn eller mycket unga under andra världskriget
            talade och drömde redan då om ett framtida europeiskt samarbete.
          </note>
          <note>
            Fredsaspekten var för oss det absolut mest väsentliga. Fredsaspekten
            diskuterades också under tiden innan vi gick in i EU mycket ivrigt
            från alla håll. Tyvärr har fredsaspekten förlorat litet i dignitet
            jämfört med andra frågor, framför allt bland unga människor.
          </note>
          <note>
            För oss som är äldre är fredsaspekten fortfarande kanske det
            mest väsentliga, men för yngre generationer är den det inte. Man
            uppträder nästan som om man trodde att ett framtida krig av större
            kvantitet inom Europa skulle vara omöjligt. Så är ju inte fallet.
          </note>
          <note>
            Det kan vi gå tillbaka i historien och se. Det är ingen fredlig
            värld vi lever i.
          </note>
          <note>
            Min fråga till statsministern är: Hur ska vi som är äldre - jag
            utesluter då statsministern med sina unga år - kunna bidra till
            att informera om fredsaspekten och hur viktig den är inför det
            opinionsläge vi nu har och som vi hoppas ska förbättras till förmån
            för EU?
          </note>
          <note>
            Anf. 202 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Det är definitivt en värdig fråga att avsluta en
            sådan här lång diskussion med. Nu kommer vi tillbaka till ursprunget.
            Nu sluter vi cirkeln.
          </note>
          <note>
            Jag är tacksam för att Elisabeth Fleetwood ställer just den frågan.
          </note>
          <note>
            Återigen finns inga enkla svar. Det är väl precis som Elisabeth
            Fleetwood så föredömligt visar, att människor med minnen och erfarenhet
            måste påminna unga människor om vad som en gång faktiskt hände.
          </note>
          <note>
            Vi har gjort det en gång från regeringens sida i ett annat avseende
            i projektet Levande historia som blev väl mottaget.
          </note>
          <note>
            Samtidigt vet vi att unionen just nu är inne i en av sina kanske
            svåraste och viktigaste uppgifter, nämligen att bygga upp efter
            kriget i sydöstra Europa -
          </note>
          <note>
            Balkan - där inte minst den tidigare moderatledaren
          </note>
          <note>
            Carl Bildt gör en värdefull insats. Allt sådant kan vi också
            tala om, och lyfta fram som någonting som är kopplat till den
            europeiska unionen och de resurser vi nu gemensamt förmår samla
            ihop.
          </note>
          <note>
            Men en generation med mer av erfarenhet och kunskap än den generation
            som på grund av sin ungdom ännu inte hunnit samla på sig allt
            detta, kan naturligtvis göra en stor och avgörande insats i opinionsbildningen.
            Den hälsar jag verkligen välkommen.
          </note>
          <note type="speaker">
            Anf. 203 ELISABETH FLEETWOOD (m):
          </note>
          <note>
            Herr talman! Tack statsministern. Det finns naturligtvis inga
            enkla svar. Därför är frågan så väsentlig.
          </note>
          <note>
            Under de år då jag hade förmånen att vara med i
          </note>
          <note>
            Europarådet reste även jag i länder som låg längre österut, och
            upptäckte där att intresset var helt annorlunda än vad det är
            i vårt land, där vi har varit lyckliga nog att inte uppleva de
            två stora världskrigen.
          </note>
          <note>
            Vi måste därför, vad jag förstår, försöka hitta nya infallsvinklar
            för att informera alla, framför allt unga människor om hur väsentligt
            samarbetet inom Europa är för den framtida freden. Det gäller
            naturligtvis inte bara inom Europa, utan över hela världen. Men
            i dag talar vi här om just europeiskt samarbete.
          </note>
          <note>
            Anf. 204 Statsminister GÖRAN PERS-
          </note>
          <note>
            SON (s):
          </note>
          <note>
            Herr talman! Låt mig avsluta hela den här frågestunden med att
            säga att det är exakt detta som Elisabeth Fleetwood tar upp som
            är kärnan i Europasamarbetet. Vi måste gång på gång påminna om
            att
          </note>
          <note>
            Sverige faktiskt har gått med i detta samarbete därför att vi
            tror att vi därigenom kan bygga en bättre värld och ett bättre
            Europa. Vi gör det därför att vi tror att vi också har någonting
            att bidra med. Vi har en historia, en erfarenhet, en kunskap och
            en kompetens som tillsammans med andra människor med annan kulturell
            bakgrund och annan historia gör att det mångfacetterade Europa,
            denna fantastiska provkarta på kulturer, religioner, språk och
            människoöden växer till en rik och levande helhet i fred, samförstånd
            och solidaritet.
          </note>
          <note type="speaker">
            Anf. 205 FÖRSTE VICE TALMANNEN:
          </note>
          <note>
            Därmed är informationen från toppmötet i Nice avslutad.
          </note>
          <note>
            Jag tackar statsministern för att han har velat komma hit och
            svara på de många frågor som kammarens ledamöter har haft att
            ställa.
          </note>
          <note>
            16 § Näringsliv
          </note>
          <note>
            Föredrogs näringsutskottets betänkande 2000/01:NU1
          </note>
          <note>
            Utgiftsområde 24 Näringsliv (prop. 2000/01:1 delvis och skr.
            1999/2000:148).
          </note>
          <note type="speaker">
            Anf. 206 KARIN FALKMER (m):
          </note>
          <note>
            Herr talman! Efter denna långa och intressanta debatt om EU ska
            vi nu diskutera näringsutskottets betänkande nr 1 Näringsliv och
            hur vi i Sverige ska åstadkomma de bästa förutsättningarna för
            företagande, entreprenörskap och investeringar.
          </note>
          <note>
            Under de senaste 10-15 åren har det genomförts en hel del förändringar
            i liberaliserande riktning som medverkat till att vårt land just
            nu ligger ganska väl till. EU-medlemskapet, konvergenskraven som
            har lett till stabilitetspolitik och budgetsanering, Riksbankens
            självständighet, avregleringarna av kapitalmarknaden och el- och
            telemarknaden och en ny konkurrenslagstiftning har bidragit till
            den positiva utvecklingen. Det som framför allt har lyft oss är
            draghjälpen vi fått från en lång period av högkonjunktur med
          </note>
          <note>
            USA som lokomotiv.
          </note>
          <note>
            Men detta räcker inte. Sverige är mycket konjunkturberoende,
            och konkurrenstrycket ökar i takt med globaliseringen. Näringsklimatet
            i vårt land måste därför utformas så att Sverige klarar av att
            framgångsrikt konkurrera med de mest konkurrenskraftiga delarna
            av världen.
          </note>
          <note>
            Före nästa lågkonjunktur borde de faktorer som skapar onödiga
            hinder för företagande tas bort. Det handlar om förändring av
            skattetrycket, arbetskraftskostnaderna, den otidsenliga arbetsrätten,
            den bristande tillgången på kompetens, regelbördan och osäkerheten
            om EMU.
          </note>
          <note>
            Vi har ett gyllene tillfälle att som världsledande nation inom
            IT-området skapa tillväxt och välstånd.
          </note>
          <note>
            Men med regeringens politik riskerar vi att förlora de kunskapsbaserade
            företagen till länder med bättre näringsklimat.
          </note>
          <note>
            Samspelet och förtroendet mellan politiska företrädare och näringslivet
            måste bli bättre i Sverige. Det behövs framför allt en attitydförändring
            från regeringen när det gäller synen på och inställningen till
            enskilt företagande och entreprenörskap.
          </note>
          <note>
            I regeringens proposition och i betänkandet skrivs
          </note>
          <note>
            "att Sverige behöver ett entreprenörsklimat på högsta internationella
            nivå vilket innefattar en positiv attityd till företagande".
          </note>
          <note>
            Jag och många med mig undrar vad de fagra orden egentligen är
            värda. Regeringen visar nämligen gång på gång en ytterst negativ
            inställning till entreprenörskap och företagande.
          </note>
          <note>
            Den otillständiga behandlingen av företaget
          </note>
          <note>
            Medanalys är ett praktexempel på detta. Det som den enskilde
            företagaren Ransnäs utsatts för kan inte med bästa vilja i världen
            vara förenligt med en positiv attityd till företagande.
          </note>
          <note>
            Socialdemokraterna har också visat sin fientliga grundinställning
            till företagande genom sitt långvariga motstånd mot att öppna
            för entreprenörskap och konkurrens inom offentlig sektor.
          </note>
          <note>
            Nu motarbetas t.o.m. företagande genom en hastigt tillkommen
            och tvivelaktigt utformad stopplag.
          </note>
          <note>
            Den hårt kritiserade näringsförbudslagen mot entreprenörskap
            när det gäller driften av akutsjukhus avslöjar med övertydlighet
            regeringens bristande tilltro och negativa attityder till företagande.
          </note>
          <note>
            I dagens Sverige drabbas tre av tio företagare av osund kommunal
            konkurrens. På många håll försvåras privat verksamhet genom att
            kommunal näringsverksamhet tillåts snedvrida konkurrensen. Hittills
            har regeringen, här som i så många andra frågor som är viktiga
            för företagen och jobben, visat brist på förståelse, vilja och
            handlingskraft.
          </note>
          <note>
            När det gäller den för företagen så viktiga frågan om regelförenkling
            har regeringens ointresse löpt som en röd tråd genom drygt sex
            års regelförenklingsdebatt. En nyligen gjord enkät visar att företagen
            snarare upplever att regelbördan vuxit, och många småföretag är
            djupt besvikna. De tycker att ministrarna bara pratar.
          </note>
          <note>
            Av Småföretagsdelegationens 81 förslag visar det sig att merparten
            inte är genomförda.
          </note>
          <note>
            Simplex har efter det famösa haveriet och alla turer omstartats
            och blivit en enhet inne i superdepartementet. Jag vill fråga
            Barbro Andersson Öhrn: Hur ska ni, med den ambitionsnivå regeringen
            har lagt sig på, undvika att Simplexenheten fortsatt drunknar
            i
          </note>
          <note>
            Näringsdepartementets interna motståndsbyråkrati?
          </note>
          <note>
            En förutsättning för att regelförenklingsarbetet ska bli framgångsrikt
            är att Simplex får en stark politisk uppbackning på högsta politiska
            nivå. Därför borde
          </note>
          <note>
            Simplex höra till den del av Regeringskansliet som har till uppgift
            att lösa problem över departementsgränserna, nämligen Statsrådsberedningen
            och med statsministern som ytterst ansvarig.
          </note>
          <note>
            Regeringen borde lära av länder som Holland och
          </note>
          <note>
            Storbritannien, där man länge arbetat aktivt för att underlätta
            för de mindre företagen. Ansvaret för regelförenklingar har där
            lagts på mycket hög nivå, och det har gett resultat som märkts
            hos företagen.
          </note>
          <note>
            Mot bakgrund av regeringens hittillsvarande ambitionsnivå för
            regelförenklingsarbetet vill jag fråga
          </note>
          <note>
            Barbro Andersson Öhrn: Är det så att regeringen bara vill ha
            Simplex som ett tandlöst alibi för näringsministrarna att peka
            på i retoriken?
          </note>
          <note>
            Regeringens förslag om verket för företagsutveckling är illa
            genomtänkt och slarvigt hopkommet.
          </note>
          <note>
            Det har skapat stor oro bland olika aktörer. I det sammanhanget
            vill jag fråga Barbro Andersson Öhrn:
          </note>
          <note>
            Hur tänker ni garantera att Institutet för Kvalitetsutveckling
            SIQ kommer att garanteras fortsatt verksamhet? Det verkar inte
            finnas någon berörd aktör som tycker att det nya verket är bra.
          </note>
          <note>
            I den bakomliggande utredningen av Annell och
          </note>
          <note>
            Nygårds visas att staten hittills har gjort företagaren beroende
            av myndighetsbeslut i alltför många frågor.
          </note>
          <note>
            De svenska konkurrensvillkoren, gråzonen mellan offentlig och
            privat verksamhet, att skattefinansierad verksamhet drivs i osund
            konkurrens med enskild verksamhet, den otillräckliga offentliga
            upphandlingen samt de statliga stödens konkurrenspåverkande effekter
            lyfts i utredningen fram som problem.
          </note>
          <note>
            Regeringen har fullständigt struntat i Annell-
          </note>
          <note>
            Nygårds utredning. Förslaget om Verket för företagsutveckling
            påverkar inte grundproblemen. Ambitionerna till fortsatt politik
            av det traditionella slaget i form av stöd och selektiva åtgärder
            finns kvar.
          </note>
          <note>
            Verkets myndighetsroll är oklar, inte minst mot bakgrund av nuvarande
            myndighets, NUTEK:s, agerande. Trots våldsam kritik från aktörer
            med liknande verksamhet riktad till samma målgrupp har NUTEK
          </note>
          <note>
            slutit ett långtgående avtal med kanadensiska staten om ett koncept
            för nyföretagande kallat Open for
          </note>
          <note>
            Business, som helt ägs och styrs av Kanada. Därmed utsätts Nyföretagarcentrum,
            Ung Företagsamhet,
          </note>
          <note>
            Drivhuset, Snilleblixtarna och flera privata och ideella aktörer
            för skattefinansierad osund konkurrens av en statlig myndighet.
          </note>
          <note>
            När Moderaterna, Kristdemokraterna, Folkpartiet och Miljöpartiet
            i våras ville få ta del av avtalet mellan NUTEK och den kanadensiska
            staten motsatte sig utskottets majoritet detta. Ärendet fick aldrig
            en tillfredsställande beredning. Vid försök att skapa klarhet
            kring ansvaret svarade Mona Sahlin i ett interpellationssvar att
            beslutet om engagemanget i Open for
          </note>
          <note>
            Business ingick i NUTEK:s myndighetsutövning.
          </note>
          <note>
            Med denna inställning från regeringen framstår uppbyggnaden av
            det nya verket som ytterst oroande.
          </note>
          <note>
            Denna inställning kontrasterar helt till vad som anges i andra
            sammanhang, där man betonar att myndigheter och andra statliga
            organ inte bör vara utförare utan ha en beställningsroll.
          </note>
          <note>
            Open for business-konflikten ställer hela frågan om verksamhetsinriktningen
            hos verket för företagsutveckling i fokus. Jag vill därför ställa
            en fråga till
          </note>
          <note>
            Barbro Andersson Öhrn. Kommer det nya verket att, som i Open
            for business-fallet, med regeringens välsignelse kunna ta initiativ
            till konkurrenssnedvridande verksamhet? Hur tänker ni, om så icke
            är fallet, garantera detta?
          </note>
          <note>
            Vi moderater har avvisat verket för företagsutveckling. Vi tycker
            att det är dags att göra en utvärdering av 30 års näringspolitik
            som kostat skattebetalarna 250 miljarder kronor och att beredningen
            av två pågående utredningar på regionalpolitikens område bör inväntas
            innan beslut om ett nytt verk fattas.
          </note>
          <note>
            Herr talman! Vi moderater förordar i parti- och kommittémotioner
            en helt annan inriktning av den ekonomiska politiken än regeringen.
            Därför deltar vi inte i beslutet om budgeten inom utgiftsområde
            24
          </note>
          <note>
            om näringsliv, utan utvecklar det i ett särskilt yttrande. Jag
            står självfallet bakom de med de övriga borgerliga partierna gemensamma
            reservationerna, men jag nöjer mig med att yrka bifall till reservation
            nr 1.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.52 på förslag av förste vice talmannen
            att ajournera förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            16 § (forts.) Näringsliv (forts. NU1)
          </note>
          <note type="speaker">
            Anf. 207 LENNART BEIJER (v):
          </note>
          <note>
            Fru talman! Jag vill börja med att yrka bifall till reservation
            3 som handlar om sammansättningen av
          </note>
          <note>
            Exportkreditnämndens styrelse.
          </note>
          <note>
            Det finns ett behov av en bredare folklig förankring för att
            i ett tidigt skede reda ut politiska frågetecken och stoppa kontroversiella
            projekt innan skador inträffar. EKN:s kreditgivning handlar ju
            mycket om stora summor, och verksamheten kritiseras ibland för
            bristen på miljökonsekvensbeskrivningar. I styrelsen återfinns
            i huvudsak representanter för departement och näringsliv, och
            någon insyn från riksdagens sida finns då inte. Det vore sannolikt
            nyttigt med tanke på både Exportkreditnämndens verksamhet och
            de politiska partiernas kunskaper i exportfrågor om det blev en
            breddning av styrelsens sammansättning.
          </note>
          <note>
            Fru talman! Betänkandet i övrigt handlar om de direkta budgetfrågorna.
            Det mest påtagliga är måhända moderaternas avoghet mot kooperativ
            utveckling och mot Konsumentverkets verksamhet. Man undrar ibland
            om inte moderaterna har lagt märke till den viktiga roll som de
            lokala kooperativa utvecklingscentrumen spelar för företagande
            på landsbygden.
          </note>
          <note>
            Vad har man egentligen emot det kooperativa näringslivsarbetet?
          </note>
          <note>
            Dessutom handlar betänkandet om den ständiga frågan om näringspolitikens
            mål. Är det ett bra näringsklimat? Är Sverige ett bra land att
            bedriva företagsamhet i? Utnyttjar vi högkonjunkturen på ett maximalt
            sätt? Finns det goda möjligheter för små företag att utvecklas,
            eller lägger regler och skatter en hämsko över näringsidkarna?
          </note>
          <note>
            I reservation 1 av samtliga fyra borgerliga partier sägs det
            att den näringspolitik som majoriteten förordar inte är den som
            krävs för att man ska uppnå tillväxt och utveckling i ekonomin.
            De borgerliga partierna anser att näringspolitiken ska utformas
            så att
          </note>
          <note>
            Sverige klarar av att tävla med de mest konkurrenskraftiga delarna
            av världen vad gäller goda villkor för företagande och investeringar.
            Samma partier menar att majoriteten i stället för att ha den inriktningen
            klamrar sig fast vid stela modeller, rigida arbetsmarknadsregler
            och världens högsta skattetryck.
          </note>
          <note>
            Det är hårda ord, fru talman. Dessa hårda ord stämmer dock inte
            så väl med verkligheten. För när det svenska näringslivsklimatet
            analyseras av olika utomstående betraktare blir bedömningen helt
            annorlunda. Det anses allmänt att det svenska näringsklimatet
            är mycket bra, t.o.m. i världsklass. Frågan är naturligtvis om
            man ska eller kan ta den borgerliga reservationen på fullt allvar.
            Majoriteten stöds dock av neutrala bedömare som OECD, Merrill
          </note>
          <note>
            Lynch m.fl.
          </note>
          <note>
            Men det är klart att oppositionen naturligtvis ska vara kritisk.
            Det är alltid bra för att en fråga ska föras framåt. Samtidigt
            kan man väl säga att den här sortens reservation om inriktningen
            kanske har varit med lite för länge. Det vore kanske bra att få
            lite andra nyanser i de här skrivningarna.
          </note>
          <note>
            Men alla partier är naturligtvis intresserade av att ha ett bra
            näringsklimat. Vi vet att det är avgörande för att vi ska lyckas
            öka sysselsättningen och minska den fortfarande alltför höga arbetslösheten.
            Jag tror dock att den enkelspårighet som man läser ut ur reservationen
            skapar låsningar. Detta med sänkta skatter i alla lägen, försämrad
            arbetsrätt och försvagade fackliga organisationer kan ju inte
            vara den rätta metoden för att skapa ett bra näringsklimat. Om
            inte annat så har vi ju tydliga exempel på motsatsen, t.ex.
          </note>
          <note>
            i vårt eget Gnosjö i Sverige men också i Emiliaområdet i norra
            Italien. Vi ser hur näringsliv och fackliga organisationer vallfärdar
            i dag för att studera hur man egentligen bär sig åt.
          </note>
          <note>
            Det finns ju något mycket märkligt att beskåda. I
          </note>
          <note>
            Emilia har man höga skatter. Man har mycket hårda arbetsrättsregler.
            Man har höga löner och starka fackliga organisationer. Ändå lyckas
            man ha en tillväxt i ekonomin. Man har behov av mer arbetskraft
            än den som finns. Man har mycket låg arbetslöshet. Om man då gör
            den här kopplingen stämmer det inte alls att det just är skatterna
            som måste ned eller att arbetsrätten är det stora problemet. Det
            är naturligtvis någonting annat som i så fall skulle behövas.
          </note>
          <note>
            Man kan beskåda både Gnosjö och Bolognaområdet och kanske ett
            antal andra regioner i Europa och se hur de bär sig åt för att
            få en god tillväxt. Det börjar nu ske olika saker i vårt eget
            land. Vi har naturligtvis IUC-projektens utveckling. Men det växer
            också fram en typ av kreditgarantiföreningar, som bygger på nätverk
            mellan små företag och även mellan de fackliga organisationerna.
            Man bygger upp borgenssummor, och det här ska då vara som en sorts
            bank. Man ska kunna använda den på samma sätt.
          </note>
          <note>
            Genom denna kreditgarantiförening borgar man helt enkelt för
            olika projekt som enskilda och företag vill starta upp. Detta
            gör ju då att man på något sätt löser detta med riskkapitalet.
            Man går in och fyller ut det tomrum som i dag har lämnats av banker
            som inte längre fyller den funktion som de hade tidigare.
          </note>
          <note>
            Det vore bättre om man i stället för att komma med svepande formuleringar
            om skatter och arbetsrätt kunde komma med mycket konkreta förslag
            till förändringar som kunde förenkla och underlätta för framför
            allt de små företagen. Jag tänker exempelvis på arbetsgivaransvaret
            vid sjukdom, som faktiskt är rätt så aktuellt. I dag är det 14
            dagar, och en utredning vill öka det till 60 dagar. Men redan
            vid 14 dagars sjukdom är det naturligtvis ett jätteproblem för
            en liten företagare. En vanlig enkel korpfotbollsmatch kan ju
            faktiskt störa företagets verksamhet under en lång tid framåt.
            Om det skulle bli en ökning till 60
          </note>
          <note>
            dagar förstår ju var och en vad det skulle innebära för de små
            företagen.
          </note>
          <note>
            Vi vet att det är många olika sorters pappersexercis. Ett av
            de största problemen för små företag är säkerligen att sköta bokföringen,
            att sköta skattedeklarationen och att hela tiden se till att man
            gör precis som man ska i de här frågorna. Jag kan tänka mig att
            det läggs ned väldigt mycket arbete på detta.
          </note>
          <note>
            Det vore då intressant att pröva sådana system som schablonbeskattningar
            av företag i vissa branscher;
          </note>
          <note>
            jag är personligen intresserad av det. Det här förekommer i andra
            länder, och det innebär naturligtvis att verksamheten underlättas
            för de små företagen.
          </note>
          <note>
            Men det innebär faktiskt också att man kanske får ett bättre
            skatteuttag. Man får en effektivare skattemyndighet som kanske
            kan lägga sin kraft på andra åtgärder.
          </note>
          <note>
            Fru talman! Det finns sedan en tid tillbaka ett antal industriella
            utvecklingsprojekt i det här landet,
          </note>
          <note>
            IUC. Det är också uppbyggt på det sättet att centrala och lokala
            organisationer, företag och fackliga organisationer tillsammans
            försöker utveckla sin bransch.
          </note>
          <note>
            Men jag tycker ändå att det finns ett problem nu när det gäller
            organisationsförändringen i den statliga näringspolitiken. Det
            har nämligen blivit ett glapp i finansieringen. De IUC-bolag som
            ska fortsätta sin verksamhet nästa år vet ännu inte vad de har
            för resurser för att göra det här jobbet. Jag tycker att det skulle
            vara väldigt bra om man kunde reda ut de problemen under den här
            debatten.
          </note>
          <note>
            Fru talman! Jag vill alltså yrka bifall till reservation 3 och
            i övrigt bifall till hemställan i betänkandet.
          </note>
          <note type="speaker">
            Anf. 208 MIKAEL OSCARSSON (kd):
          </note>
          <note>
            Fru talman! Låt mig först säga att det var intressant att höra
            på Lennart Beijer och hans nyvaknade intresse för Gnosjöandan.
            Det skulle vara intressant att också få höra vilka åtgärder som
            Lennart Beijer ser framför sig, vilken lärdom man kan dra av Gnosjö
            och vilka åtgärder som behövs för att förbättra näringsklimatet,
            som Lennart Beijer sade sig vilja förbättra.
          </note>
          <note>
            Jag vill annars börja med att yrka bifall till reservation 2.
            Jag står självfallet bakom även reservation
          </note>
          <note>
            1, men för tids vinnande nöjer jag mig med att yrka bifall till
            reservation 2. Det här betänkandet handlar om regeringens budgetproposition,
            utgiftsområde 24, samt regelförenklingsarbetet och motioner om
            detsamma.
          </note>
          <note>
            Låt mig nu inleda genom att läsa upp ett citat:
          </note>
          <note>
            "Det är otroligt djärva människor som vågar starta företag när
            det finns en sådan uppsjö av skatteregler att hålla reda på."
          </note>
          <note>
            Vem kan ha sagt detta? Är det någon chef på SAF
          </note>
          <note>
            eller så? Nej, det är en expert på området som har 35
          </note>
          <note>
            års erfarenhet av arbete inom skatteväsendet. Det är
          </note>
          <note>
            Riksskatteverkets utredningschef Bo Norrman som säger detta i
            en intervju.
          </note>
          <note>
            Han fortsätter: "Försöken att förenkla skattereglerna har hittills
            misslyckats. Reglerna är idag mer komplicerade än någonsin. Det
            ligger nära till hands att dra slutsatsen att talet om förenklingar
            bara är politisk retorik."
          </note>
          <note>
            Jag tycker att orden från Riksskatteverkets utredningschef ger
            vägledning när vi i dag ska debattera regelförenklingsarbetet.
          </note>
          <note>
            Mona Sahlin har slutat och Björn Rosengren har tagit över ansvaret
            för småföretagarfrågor och regelförenklingsfrågor. Han försöker
            naturligtvis hålla modet uppe. Men verkligheten är långt ifrån
            näringsministerns hurtiga proklamationer om att Sverige ska få
            ett näringsklimat i världsklass.
          </note>
          <note>
            Än så länge är det bara när det gäller skatter som vi är i världsklass.
            Där är vi bäst. Vi har ju som bekant världens högsta skattetryck.
            Riksskatteverkets utredningschef säger just att det höga skattetrycket
            är det största hindret i regelförenklingsarbetet.
          </note>
          <note>
            Fru talman! Det har nu gått mer än två år sedan den statliga
            Småföretagsdelegationen lade fram sitt förslag. En genomgång som
            SAF genomfört visar att två tredjedelar av delegationens 81 förslag
            ännu inte är genomförda. Endast 14 av dem har genomförts helt
            och lika många delvis. Av 53 förslag som inte alls genomförts
            har 32 blivit föremål för nya utredningar.
          </note>
          <note>
            Ett exempel på en konkret och positiv åtgärd som regeringen genomfört
            är Simplexförordningen. Enligt
          </note>
          <note>
            Simplexförordningen ska myndigheter, statliga utredningar och
            Regeringskansliet göra särskilda konsekvensanalyser av effekterna
            av nya eller ändrade regler som har betydelse för småföretag.
          </note>
          <note>
            Regeringens egen utvärdering visar dock att
          </note>
          <note>
            Simplexförordningen hittills inte efterlevts speciellt väl, vare
            sig av myndigheter eller - ännu mer uppseendeväckande - av Regeringskansliet
            självt. Av totalt
          </note>
          <note>
            77 myndigheter som avgett rapport om sitt regelförenklingsarbete
            är det, enligt regeringens egna bedömningar, endast åtta som tydligt
            rapporterat om särskilda konsekvensanalyser.
          </note>
          <note>
            Fru talman! Enligt mätningar som Riksrevisionsverket gjort ligger
            regelinflationen lågt räknat på
          </note>
          <note>
            2 % per år för alla myndighetsregler. Mer intressant är en iakttagelse
            man kan göra beträffande företagsregler. Företagsreglerna ökar
            ungefär dubbelt så fort som övriga regler. Den totala volymen
            företagsregler uppskattas till ca 20 000 sidor och årsproduktionen
            nya och ändrade regler till ca 5 000 sidor.
          </note>
          <note>
            Vad kostar alla dessa regler och regelverk?
          </note>
          <note>
            I OECD:s avdelning för public management pågår ett pionjärarbete
            för att kartlägga de administrativa kostnaderna för företagaren
            och regelkvantiteten för medlemsländerna. I en studie, The Multi
            County Business Survey, där elva av OECD:s medlemsländer deltagit,
            däribland Sverige, har de administrativa kostnaderna för tre viktiga
            regelområden kartlagts.
          </note>
          <note>
            De utgörs av skatte-, arbetsmarknads- och miljölagstiftningarna.
            Den svenska delen av utredningen är klar och visar bl.a. att de
            totala kostnaderna för det administrativa regelverket för dessa
            tre områden är ca
          </note>
          <note>
            50 miljarder per år i Sverige. Det betyder ungefär
          </note>
          <note>
            30 000 kr per anställd och år i småföretagen.
          </note>
          <note>
            Fru talman! Vi måste göra upp med de kvardröjande resterna av
            ett märkligt tänkande som går ut på att det råder en evig dragkamp
            mellan totalt motstridiga intressen från arbetsgivarens och arbetstagarens
            sida. Många lever fortfarande i föreställningen att varje förbättring
            av villkoren för företag och företagare leder till motsvarande
            försämring för arbetstagaren.
          </note>
          <note>
            Men det är inte på det viset. Den stora utmaningen när det gäller
            fördelningspolitiska uppgifter är i dag att åstadkomma fler jobb
            i en hårdnande internationell konkurrens. I en värld där nationsgränser
            spelar allt mindre roll kan inte ett land hålla sig med regelverk
            och skatter som rejält avviker från omvärldens.
          </note>
          <note>
            Politiker är inte de som kan skapa jobb. Vår uppgift är att skapa
            sådana villkor att enskilda människor startar företag och så att
            de som leder befintliga företag väljer att expandera i Sverige
            om de går bra. Det är då som jobben kommer, och det är då som
            finanserna för kommunerna, landstingen och staten förbättras.
            Det är egentligen bara så den välfärd som vi vant oss vid kan
            upprätthållas.
          </note>
          <note>
            I Sverige åtnjuter vi just nu en högkonjunktur. I
          </note>
          <note>
            hur många fler månader eller år den varar är det ingen av oss
            som vet. Men en sak vet vi och det är att nu har regeringen en
            unik möjlighet att ta itu med de strukturproblem som Sverige dras
            med.
          </note>
          <note>
            Vad behöver göras?
          </note>
          <note>
            Vi kristdemokrater har många konkreta förslag.
          </note>
          <note>
            Jag skulle vilja nämna några.
          </note>
          <note>
            Vi behöver
          </note>
          <note>
            · sänka skatten på arbete,
          </note>
          <note>
            · sänka arbetsgivaravgifterna,
          </note>
          <note>
            · förenkla arbetsrätten,
          </note>
          <note>
            · avveckla förmögenhetsskatten,
          </note>
          <note>
            · avskaffa dubbelbeskattningen,
          </note>
          <note>
            · öppna för tjänstesektorn,
          </note>
          <note>
            · öppna för privata initiativ och företagande inom skola och
            sjukvård och, det jag har talat om i dag,
          </note>
          <note>
            · ta rejäla krafttag i regelförenklingsarbetet.
          </note>
          <note>
            Småföretagarnas betydelse i svensk ekonomi har ökat och kommer
            att öka i framtiden. 70 %, vilket motsvarar 477 000 av de privata
            företagen i Sverige, har ingen anställd, vilket gör soloföretagaren
            till Sveriges vanligaste företagare.
          </note>
          <note>
            Var och en av dessa soloföretag representerar minst en idé, en
            affärsidé som kan utvecklas och generera många nya arbetstillfällen.
            Det var som soloföretag som många av Sveriges i dag stora företag
            började sin verksamhet. Om Sverige ska klara den framtida välfärden
            krävs det fler nya och växande företag som vågar satsa på att
            anställa fler och att vidareutvecklas. Då måste attityden från
            politiskt håll förändras så att det blir högsta prioritet att
            förenkla och utforma regler som berör företagare på ett betydligt
            bättre sätt än i dag.
          </note>
          <note>
            Jag inledde mitt anförande genom att citera Riksskatteverkets
            utredningschef, som sade: "Det är otroligt djärva människor som
            vågar starta företag när det finns en sådan uppsjö av skatteregler
            att hålla reda på." Ska Sverige vara en framgångsrik nation, i
            vår generation och i framtiden är det vår plikt att förenkla regelverket
            så att fler vågar starta eget.
          </note>
          <note>
            Sverige behöver en bättre näringspolitik.
          </note>
          <note type="speaker">
            Anf. 209 LENNART BEIJER (v) replik:
          </note>
          <note>
            Fru talman! Mikael Oscarsson vill att jag ska utveckla min syn
            på utvecklingen i Gnosjöområdet. Det kan jag mycket väl göra.
            När Mikael Oscarsson här mycket hårt trycker på nödvändigheten
            av att sänka skatter, försämra arbetsrättsregler osv. är Gnosjö
            ett exempel på att trots de svenska reglerna och de svenska skatterna
            har man i Gnosjö sett till att kunna hantera detta och ändå ha
            en bra utveckling. Detta går igen på flera andra orter och i regioner
            runtomkring i
          </note>
          <note>
            Europa. Trots att det finns hårda regler visar de ändå en klart
            annan utveckling än kanske övriga delen av det landet. Nog är
            Gnosjö ett exempel på att det inte behövs åtgärder åt det håll
            Mikael Oscarsson föreslår.
          </note>
          <note>
            Dessutom vore det intressant att få veta följande.
          </note>
          <note>
            När man i kommunerna träffar kristdemokrater är de måna om att
            det ska finnas pengar till skolan, äldreomsorgen osv. Ändå skriver
            kristdemokraterna under reservationen som lyder att världens största
            offentliga sektor har krävt världens högsta skatter, vilket ytterligare
            har bromsat tillkomst av företag och tillväxt.
          </note>
          <note>
            Säger kristdemokraterna verkligen så i kommunerna och i landstingen,
            vilka behöver mer resurser för att klara en bra sjukvård?
          </note>
          <note type="speaker">
            Anf. 210 MIKAEL OSCARSSON (kd) replik:
          </note>
          <note>
            Fru talman! Om vi ska ha en fungerande sjukvård, skola, vård
            och omsorg, Lennart Beijer, och det förklarade jag i mitt anförande,
            måste vi ha ett framgångsrikt näringsliv. Det är A och O. Vi måste
            ha en större kaka för att ha mer att fördela.
          </note>
          <note>
            Det gläder mig mycket att Lennart Beijer är så intresserad av
            Gnosjöandan. Jag rekommenderar honom - det kanske han redan har
            gjort - att göra ett nytt studiebesök i Gnosjö. Om han då pratar
            med småföretagare får han höra de önskemål jag just har lagt fram
            om vikten av att titta på skatteregler och arbetsrättsregler.
            De tycker att det är knepigt att de inte får konkurrera på samma
            villkor som övriga
          </note>
          <note>
            Europa.
          </note>
          <note>
            Det är helt klart att Gnosjöföretagarna är på kristdemokraternas
            linje.
          </note>
          <note type="speaker">
            Anf. 211 LENNART BEIJER (v) replik:
          </note>
          <note>
            Fru talman! Det må de vara. Jag tycker ändå att de är duktiga
            i Gnosjö att klara sysselsättning och utveckla företagandet. Jag
            skulle tro att de gånger jag har besökt Gnosjö och andra orter
            är det inte så mycket skatterna som anses vara besvärliga utan
            det är sådant som arbetsgivaransvaret vid sjukdom. För småföretag
            kan det möjligen också vara sådant som att sköta bokföring och
            hålla reda på skatterna åt olika håll.
          </note>
          <note>
            Ändå måste Mikael Oscarsson tycka att det är besvärligt om man
            innan man har klarat ut en mängd saker ändå säger att skatterna
            ska sänkas och då glömmer bort att den offentliga sektorns nödvändighet
            tillsammans med industrin och företagarna gör att vi får ett bra
            Sverige att leva i. Skulle vi nu helt plötsligt sänka skatterna
            är det svårt att klara hem den välfärd som vi alla vill ha också
            för kristdemokraterna i landsting och kommuner.
          </note>
          <note type="speaker">
            Anf. 212 MIKAEL OSCARSSON (kd) replik:
          </note>
          <note>
            Fru talman! Det är intressant att höra Lennart
          </note>
          <note>
            Beijers intresse för företagarfrågor. Jag tror att vi kommer
            att ha många intressanta debatter. Som vi ser det är det av yttersta
            vikt för Sverige att vi kommer i fas med övriga Europa. Om vi
            är världsmästare på att ha det högsta skattetrycket i världen,
            måste det vara anledning för oss och många partier i riksdagen
            att se till att vi inte hamnar högre och i stället försöka hitta
            sätt där vi kan sänka skatten. I stället ska vi få mer medel genom
            att vi får bättre företagande och fler företagare och privata
            företag som kan generera inkomster till stat och kommun.
          </note>
          <note>
            Jag tänker tillbaka på den debatt vi hade i våras.
          </note>
          <note>
            Jag och Lennart Beijer debatterade en annan sak, nämligen Vänsterpartiets
            syn på företagarfrågor. När vi tittade på ert program visade det
            sig att det fortfarande fanns formuleringar om att ni vill att
            för Sverige viktiga företag ska förstatligas. Då fick jag inte
            något svar på vilka företag Lennart Beijer menar ska förstatligas.
            Det går stick i stäv med intresset för
          </note>
          <note>
            Gnosjöandan som Lennart Beijer har talat om. Jag hoppas att Lennart
            Beijer vid ett senare tillfälle kan ge svar på frågan. Det skulle
            vara välgörande för den svenska allmänheten.
          </note>
          <note type="speaker">
            Anf. 213 ÅKE SANDSTRÖM (c):
          </note>
          <note>
            Fru talman! Jag vill börja med att yrka bifall till reservationerna
            1 och 2. Tillväxt byggs mest underifrån. Genom möten mellan människor
            och organisationer byts kunskaper och idéer, företagsamhet och
            entreprenörskap utvecklas och arbetstillfällen skapas, vilket
            säkrar den framtida tillväxten.
          </note>
          <note>
            Sverige har en lång tradition av företagsamhet och innovationer
            bakom sig. AGA-fyren, kullagret och skiftnyckeln är exempel på
            kända uppfinningar som har fått spridning över hela världen och
            gett många arbetstillfällen och inkomster. Samtidigt utgör dessa
            exempel även exempel på en annan tid. Det var en tid när regelverken
            var enklare utformade, informationen inte kunde spridas med ljusets
            hastighet och rörligheten på såväl arbets- och kapitalmarknaden
            var trögare. Naturligtvis har detta haft betydelse för hur det
            svenska företagsklimatet har utvecklats. Traditionen har inneburit
            att många av de villkor som omger företagandet har inriktats mot
            de stora företagen.
          </note>
          <note>
            Fru talman! Tiderna har förändrats, och med dem har även möjligheter
            och förutsättningar förändrats.
          </note>
          <note>
            Konsumenternas krav på såväl produkter som tjänster har skärpts
            i takt med att konkurrensen har ökat. Den ökande konkurrensen,
            i kombination med informationsteknikens utveckling, har medfört
            att konsumenternas preferenser i det tillgängliga utbudet har
            ökat med en allt större konsumentmakt som följd. Det är bra.
          </note>
          <note>
            Fru talman! För att även i framtiden med säkerhet kunna garantera
            tillväxt och välfärd är det av stor vikt att nu när ekonomin går
            på högvarv och förutsättningarna finns göra de nödvändiga förändringar
            som gör det möjligt för nya företag att starta och befintliga
            att växa.
          </note>
          <note>
            Centerpartiet anser att ett gott företagsklimat är grunden för
            tillväxt och välfärd i Sverige. Det tror jag att vi samtliga är
            överens om. Tillväxt skapas bäst underifrån, och småföretagen
            har en avgörande betydelse för att tillväxt ska garanteras i framtiden.
            Det avgörande för framtiden är att skapa ett företagsklimat med
            positiva attityder gentemot företagande och entreprenörskap.
          </note>
          <note>
            Fru talman! Att regelförenklingar för företag är en fråga som
            berör såväl företagare som riksdagsledamöter kan konstateras i
            årets motionsflod. Partimotioner, flerpartimotioner och enskilda
            motioner har väckts i frågan. Samtliga är inriktade mot långsamheten
            i det nu pågående regelförenklingsarbetet. Det är något som understryker
            vikten av att arbetet med regelförenklingar måste påskyndas.
          </note>
          <note>
            Det är märkligt att detta arbete med regelförenklingar för de
            svenska småföretagen tar så lång tid och att det händer så lite
            med tanke på den vikt som frågan har. När Mona Sahlin talar om
            småföretagarna som vår tids hjältar borde man kunna förvänta sig
            mer resultat. Tanken kan väl inte vara att regeringen önskar att
            vår tids hjältar dör som martyrer. Även hjältar kan få nog, inte
            minst om man möter en regering vars regelverk är hämtat från den
            grekiska mytologin. Så fort man har undanröjt ett hinder växer
            ytterligare två hinder fram.
          </note>
          <note>
            Ungefär 20 000 av de 40 000 trycksidor som finns med lagar, förordningar
            och direktiv berör företagen.
          </note>
          <note>
            Antalet företagsregler har ökat med en accelererande takt som
            många företag, och framför allt samhällsekonomin, kastar avundsjuka
            blickar på. Mellan
          </note>
          <note>
            1994 och 1995 var ökningstakten 4 %. 1996 steg ökningstakten
            till 5-6 %. Denna utveckling måste hejdas.
          </note>
          <note>
            Fru talman! Att skapa ett gott företagsklimat gör man inte endast
            genom att driva frågan i näringspolitiska sammanhang. Detta måste
            genomsyra alla politikområden i hela samhället, inte minst på
            lokal nivå.
          </note>
          <note>
            Centerpartiet vill på en rad punkter förbättra möjligheterna
            att driva och starta företag. Det handlar främst om att tillföra
            ekonomiska resurser för att utveckla befintliga företag men även
            om att tillföra riskkapital inom de områden där tillgången inte
            är tillräcklig. Vidare handlar det om att underlätta rekrytering
            av arbetskraft och om att sänka arbetsgivaravgifterna, vilket
            vi har föreslagit i en särskild partimotion. Tyvärr har riksdagen
            vid tidigare tillfällen avslagit Centerpartiets yrkande inom detta
            område.
          </note>
          <note>
            Med detta, fru talman, vill jag återigen yrka bifall till reservationerna
            1 och 2.
          </note>
          <note type="speaker">
            Anf. 214 LENNART BEIJER (v) replik:
          </note>
          <note>
            Fru talman! I det län som jag kommer från har jag alltid varit
            van vid att det finns ett centerparti som är relativt stort och
            som är väldigt noga med att utveckla kommunerna samt se till att
            man har resurser för en bra skola och för övriga kärnverksamheter
            i en kommun. Därför blev jag faktiskt lite förvånad när jag lade
            märke till att Centern står bakom reservation 1 i betänkandet.
            Där kan man läsa att världens största offentliga sektor har krävt
            världen högsta skatter, vilket ytterligare har bromsat tillkomst
            av företag och tillväxt. Menar Centern att den svenska välfärden
            och den välskötta offentliga sektorn har hindrat utvecklingen
            av övrigt näringsliv? Är det inte egentligen precis tvärtom?
          </note>
          <note type="speaker">
            Anf. 215 ÅKE SANDSTRÖM (c) replik:
          </note>
          <note>
            Fru talman! Vi har inte bytt fot på något sätt. Vi har fortfarande
            ett mycket starkt företrädarskap i en mängd kommuner. Formuleringar
            kan ofta bli något för vassa, och det kan vara så i det här fallet.
            På Lennart Beijers direkta fråga vill jag säga att den offentliga
            sektorn självfallet inte får ta för stor del av samhällsekonomin.
            Då kan man hamna i det läge som
          </note>
          <note>
            Beijer frågade om. Men rakt över kan jag inte påstå, med min
            kommunala erfarenhet, att det har varit på det sättet.
          </note>
          <note type="speaker">
            Anf. 216 LENNART BEIJER (v) replik:
          </note>
          <note>
            Fru talman! Det hedrar ju Åke Sandström att han ändå ställer
            själva formuleringen i fråga. Det är väl ändå så att den väldigt
            utvecklade offentliga sektorn i
          </note>
          <note>
            Sverige i många fall har drivit fram en näringslivsutveckling.
            Den har drivit fram ett antal stora företag och på det sättet
            naturligtvis kunnat spela en väldigt viktig roll för tillväxtfrågorna.
            Därför är det klart att det är lite konstigt när Centern, som
            är ett folkrörelseparti, så här öppet beblandar sig med ett antal
            skattesänkarpartier.
          </note>
          <note type="speaker">
            Anf. 217 ÅKE SANDSTRÖM (c) replik:
          </note>
          <note>
            Fru talman! Jag vill bara säga att självklart finns det när det
            gäller den offentliga sektorn, om vi i första hand menar kommunal
            nivå, övertramp även i min region. Det vi framför allt har vänt
            oss mot är att kommuner bedriver näringsverksamhet inom konkurrensutsatta
            områden. Det är delvis en annan fråga, jag är medveten om det.
          </note>
          <note>
            Jag tror att den här frågan självklart ska hållas under ständig
            bevakning. Det finns ett samband mellan en god utveckling på båda
            de här områdena.
          </note>
          <note type="speaker">
            Anf. 218 EVA FLYBORG (fp):
          </note>
          <note>
            Fru talman! Vi behöver strukturella reformer inom ett antal områden
            för att svensk ekonomi och välfärd ska ha förutsättningar att
            fungera bättre också i en kommande lågkonjunktur. Det handlar
            framför allt om bättre företagsklimat, reformer för en bättre
            konkurrenssituation både nationellt och internationellt och en
            bättre fungerande arbetsmarknad.
          </note>
          <note>
            Det nationella näringsklimatet måste formas så att
          </note>
          <note>
            Sverige klarar av att tävla med de mest konkurrenskraftiga delarna
            av världen i fråga om goda villkor för företagande och investeringar.
            Omvärldsförståelse och förändringsbenägenhet i politiken är helt
            avgörande för Sveriges framtida position. Det är i detta perspektiv
            förödande att som regeringen gör klamra sig fast vid stela modeller,
            rigida arbetsmarknadsregler och världens högsta skattetryck -
            trots allt.
          </note>
          <note>
            Tillkomsten av jobb på lång sikt bygger på en tillväxt bland
            de små och kanske framför allt de medelstora företagen. Negativa
            attityder till småföretagande har under en lång tid påverkat företagsstrukturen
            i
          </note>
          <note>
            Sverige. Villkoren för företagarna har helt anpassats till storföretagen,
            vilket i förlängningen lett till en brist på sådana medelstora
            företag som finns i många andra länder. Av Sveriges cirka en halv
            miljon företag är den överväldigande majoriteten enmansföretag
            och bara 3 % har fler än 20 anställda.
          </note>
          <note>
            Sverige behöver en god företagarpolitik, vilket omfattar en mängd
            förändringar inom områdena skatter, arbetsmarknad, konkurrens,
            regelförenkling och kanske inte minst Europaengagemang. Framför
            allt är det viktigt att förändra attityderna till företagande
            och entreprenörskap. Det måste skapas ett gott företagsklimat
            så att fler kvinnor och män vill och vågar starta och driva företag
            och anställa medarbetare.
          </note>
          <note>
            För att Sverige ska få en växande företagsamhet måste entreprenörskap
            och företagande löna sig bättre och vara mer uppskattat än vad
            det är för närvarande.
          </note>
          <note>
            Ett område som vi har talat om här tidigare, och som kanske kommer
            allra högst upp på företagarnas prioriteringslista, är trots allt
            regelförenklingen. Trots regeringens uttalande om vikten av det
            här för småföretag är det inte mycket av positiv art som har hänt.
          </note>
          <note>
            Det bristande tempot i det här regelförenklingsarbetet framgår
            också i en nyligen presenterad rapport från SAF. SAF har ju varje
            år från 1994 låtit Demoskop mäta företagarnas egna bedömningar
            av utvecklingen på regelområdet och hur de upplever myndighetskontakten.
            Resultatet av den senaste undersökningen, som gäller för november
            i år, visar att varken inrättandet av Simplexenheten vid Näringsdepartementet
            eller inrättandet av Simplexförordningen har givit några positiva
            resultat alls. Över hälften av de tillfrågade anser att det har
            blivit fler regler under de senaste 2-3 åren medan endast 1 %
            säger sig uppleva en minskning. Vad gäller regelkvaliteten och
            komplexiteten i regelverket anser 43 % att det har blivit svårare
            att följa reglerna medan bara 2 % anser att det har blivit lättare.
          </note>
          <note>
            Enligt vår mening kan och bör de allra flesta av
          </note>
          <note>
            Småföretagsdelegationens förslag omedelbart genomföras. Regeringen
            har trots den tid som förflutit endast vidtagit ett mycket begränsat
            antal åtgärder. Och de flesta av dessa är inte konkreta förändringar
            och förenklingar utan aviseringar av framtida åtgärder eller beslut
            om uppdrag där det är osäkert vad dessa kommer att resultera i.
            Vi anser att det nu är hög tid för regeringen att gå från ord
            till handling.
          </note>
          <note>
            Enligt Folkpartiets mening är en fri konkurrens på lika villkor
            inom de ramar som sätts upp av etiska principer och lagstiftning
            det allra bästa verktyget för att tillgodose konsumenternas efterfrågan
            och för att hushålla med begränsade resurser. En ökad avreglering
            bör ske för att ge utrymme för konkurrens. Samtidigt bör konkurrenslagen
            skärpas och övervakningen bli ännu mer effektiv. Konkurrensverket
            bör därför få ökade resurser och en mer framträdande roll. Nya
            regeringsförslag bör granskas inte bara utifrån ett småföretagarperspektiv
            utan också utifrån ett konkurrensperspektiv. Kvarvarande konkurrenshämmande
            regleringar i den privata sektorn bör identifieras och avvecklas.
            Ökade medel borde därför ha satsats på
          </note>
          <note>
            Konkurrensverket och konkurrensforskningen, som vi i Folkpartiet
            vill.
          </note>
          <note>
            Fru talman! Anslaget till näringslivsutveckling i
          </note>
          <note>
            Östersjöområdet har visat sig ha en svag träffsäkerhet. Anslaget
            borde därför dras in och en del användas för åtgärder för ökad
            kärnsäkerhet i Östeuropa i stället. När det gäller uppläggningen
            och hanteringen av de s.k. Östersjömiljarderna är jag mycket kritisk.
          </note>
          <note>
            Den uppfattningen har styrkts av en inom Utrikesdepartementet
            gjord lägesrapport avseende Östersjömiljard 1 som utskottet har
            tagit del av - dock inte genom Utrikesdepartementets försorg utan
            genom att rapporten har sänts till Riksdagens revisorer. Därigenom
            blev rapporten offentlig.
          </note>
          <note>
            I de slutsatser som formuleras i rapporten finns en förödande
            kritik av uppläggningen och hanteringen, och det sägs att Regeringskansliet
            har varit mycket dåligt förberett på att hantera Östersjömiljard
            1.
          </note>
          <note>
            När det gäller Verket för näringslivsutveckling vill jag erinra
            om det ställningstagande som gjordes i en gemensam reservation
            av Moderaterna, Kristdemokraterna och Folkpartiet. Där sade vi
            bl.a. att det naturliga tillvägagångssättet förstås hade varit
            att man först hade gjort en utvärdering av den hittills förda
            näringspolitiken, innan förslag om hur man inrättar nya myndigheter
            läggs fram. När förändringar av det slag som nu är aktuella ska
            genomföras är det väsentligt att de sker i samklang med de berörda
            aktörerna.
          </note>
          <note>
            Organisationskommittén för den nya myndigheten har uppenbarligen
            brustit även i detta avseende.
          </note>
          <note>
            Fru talman! En annan fråga som jag vill uppmärksamma något är
            vilket stöd Verket för näringslivsutveckling framöver ska lämna
            till NRC. Enligt vad vi har erfarit är avsikten från det nya verkets
            sida att stöd även fortsättningsvis ska ges till de regionala
            och lokala resurscentrumen och att en inom verket central grupp
            med ansvar för jämställdhetsfrågor ska följa arbetet. Detta kommer,
            enligt uppgift, att framgå av regleringsbrevet. Jag vill också
            framhålla betydelsen av att det viktiga arbete som dessa resurscentrum
            bedriver inte ska ges sämre förutsättningar än för närvarande.
          </note>
          <note>
            I anslutning till Verket för innovationssystem och den verksamhet
            som verket ska bedriva vill jag något beröra en speciell fråga.
            Institutet för kvalitetsutveckling, SIQ, har framfört farhågor
            för att den verksamhet som institutet bedriver ska hamna i ett
            oklart läge och helt enkelt hamna mellan stolarna. Jag anser att
            den typ av verksamhet som SIQ bedriver är viktig ur ett näringspolitiskt
            perspektiv. Likaså menar jag att formen för verksamheten, som
            karakteriseras av att företag, organisationer och förvaltningar
            samverkar, är mycket viktig. Jag anser därför att verksamheten
            även i fortsättningen ska erhålla statligt stöd för sin basfinansiering.
            Det borde också övervägas om inte det statliga bidraget skulle
            kunna utgå med ett högre belopp än det som gäller för närvarande,
            dvs. 2 miljoner kronor, och därigenom även bättre matcha den företagsfinansierade
            delen, som för närvarande uppgår till 8 miljoner kronor. I t.ex.
            Danmark har ett motsvarande institut ett statligt bidrag på 20
            miljoner danska kronor, något för oss i utskottet att fundera
            på.
          </note>
          <note>
            Fru talman! Till sist vill jag framhålla ett par saker som man
            bör tänka på vid omorganiseringen av det nya verket för näringslivsutveckling.
            Det är mycket viktigt från trovärdighetssynpunkt att de beställande
            och utförande funktionerna noga hålls isär. Det är också viktigt
            att myndighetens verksamhet blir ett komplement och inte en konkurrent
            till andra icke statliga aktörer. Myndighetens verksamhet får
            inte tränga ut dessa, och konkurrenssnedvridning får inte förekomma.
          </note>
          <note>
            Ett exempel på denna risk för osund konkurrens är ett projekt,
            Open for Business, som NUTEK bedriver.
          </note>
          <note>
            Det finns för närvarande privata och ideella aktörer som vänder
            sig till samma målgrupp, t.ex. Snilleblixtarna, Ung företagsamhet,
            Drivhuset, Robinson Crusoe AB, nätverket KNUT, Jobs &amp; Society,
            m.fl.
          </note>
          <note>
            Fru talman! Med detta vill jag yrka bifall till reservation 2.
          </note>
          <note type="speaker">
            Anf. 219 INGEGERD SAARINEN (mp):
          </note>
          <note>
            Fru talman! Sverige består av ensamföretagare, kooperativ, små
            familjeföretag, stora koncerner och företag som startats av kvinnor
            eller invandrare. Det är väldigt många olika företag, och det
            komplicerar en generell företagspolitik. Företagen ser så olika
            ut, och det måste man även ta hänsyn till när det gäller stödinsatser.
          </note>
          <note>
            I fråga om möjligheten att få riskkapital är det stora regionala
            obalanser. För företag i heta tillväxtbranscher och för börsnoterade
            företag i storstäderna är detta inte något problem. Men i traditionella
            branscher i skogslänens inland är det tvärtom. De flesta av de
            små företagen vänder sig till banker. Möjligheten att få bankkredit
            är väldigt betydelsefull för dem.
          </note>
          <note>
            Där finns det tre problem. Den privata kapitalmarknaden är inte
            särskilt benägen att ta risker. Och mindre företag har lägre soliditet
            än större. De kan inte lämna så mycket i säkerhet och får därför
            betala högre räntor än andra. Det tredje problemet handlar om
            att många bankkontor utanför storstäderna läggs ned.
          </note>
          <note>
            Hur ska vi då komma till rätta med bristen på riskkapital till
            svenska småföretagare? Staten kan med en obetydlig insats gynna
            de mindre företagen som banker och riskkapitalfonder har gett
            kalla handen, exempelvis genom att stimulera upprättandet av lokala
            börser, banker och kreditgarantiföreningar. Det kräver bara en
            obetydlig ekonomisk insats från statens sida.
          </note>
          <note>
            I Australien har experimenten med lokala banker permanentats.
            Där stängdes 1 500 bankkontor under
          </note>
          <note>
            90-talet. Medborgarna tröttnade. De inledde ett samarbete med
            en av landets storbanker och skapade en lokal bank. Att få ihop
            aktiekapitalet var inte svårt.
          </note>
          <note>
            Lokalbefolkningen investerade hellre i den lokala bankens kontor
            än i andra bankers, eftersom de då också fick tillgång till det
            kontorets service. I dag finns det ett fyrtiotal bankkontor, och
            aktiekurserna har fördubblats sedan 1998. Den största utmaningen
            blir att stimulera kapitaltillförseln. Ett sätt att få fram det
            är att ge de företag som investerar i lokala börser och fonder
            uppskov med reavinstskatten.
          </note>
          <note>
            Ett annat sätt att stödja behovet av riskkapital bland småföretagare
            är att underlätta bildandet av kreditgarantiföreningar, som Lennart
            Beijer talade om tidigare. Fungerande sådana finns redan i Frankrike
            och Italien. Föreningens medlemsföretag bygger upp egna riskfonder
            och kan därigenom garantera delar av det lån som en medlem beviljats.
            Och genom denna extra säkerhet kan medlemmen få en lägre ränta.
          </note>
          <note>
            Särskilt för kvinnor kan det vara svårt att få kapital. Nuvarande
            ALMI har med sin inriktning på tillväxtföretag och expansion kommit
            att gynna traditionellt mansdominerade branscher och företag.
            Men i vissa fall har ALMI-bolag genomfört insatser spseciellt
            riktade till kvinnor. ALMI administrerar t.ex.
          </note>
          <note>
            Företagarlånet för kvinnor. Kvinnor fick här chansen att låna
            mindre summor. Och min förhoppning är att det ska vara möjligt
            i fortsättningen också. Att se över
          </note>
          <note>
            ALMI:s lån och anpassa dem för målgrupper av bägge könen är att
            göra låneverksamheten mer jämställd.
          </note>
          <note>
            Det är också helt uppenbart att miljöaspekten tas till vara för
            lite.
          </note>
          <note>
            De företag som finns med på Dow Jones Sustainability Index har
            en bättre ekonomisk utveckling än övriga företag. Just hållbarheten
            är faktiskt en förutsättning för tillväxten. Detta uttrycktes
            mycket tydligt av Sveriges tekniska attachéer under analysdagen
            häromdagen.
          </note>
          <note>
            En rad företag och kommuner har redan insett att miljöarbete
            ger positiva effekter. Men det är en svår uppgift, speciellt för
            de små företagen och för de fattiga kommunerna. Att gå in för
            miljöarbete skulle för dem kunna bli en genväg till näringslivsutveckling.
            Sveriges tekniska attachéer menar att ett särskilt nätverk av
            miljöengagerade är ett starkt framgångskoncept. Jag anser att
            staten ska stödja goda initiativ ekonomiskt och inrätta en fond
            för kommuner och regioner i Sverige som vill ha en möjlighet att
            kartlägga sina materialflöden. Det är utgångspunkten för att få
            en positiv utveckling.
          </note>
          <note>
            Ett annat bristområde är som sagt kvinnligt företagande. Företagandet
            i Sverige är mycket lågt jämfört med hur det är i andra OECD-länder.
            Av de företag som startas årligen ägs bara 23 % av kvinnor.
          </note>
          <note>
            Genom att så få kvinnor väljer att driva företag, går
          </note>
          <note>
            Sverige miste om den speciella kompetens och erfarenhet som kvinnor
            har. För att underlätta det kvinnliga företagandet behövs mer
            av specialiserad rådgivning till kvinnor.
          </note>
          <note>
            Kvinnliga affärsrådgivare finns redan i omkring
          </note>
          <note>
            180 kommuner. Men tyvärr drivs flera av de här enheterna som
            tidsbegränsade projekt. Den framtida finansieringen är osäker.
            Dessutom har den rådgivning som tidigare sköttes av Nationellt
            resurscentrum för kvinnor försvunnit. Det är väldigt tråkigt att
            deras rådgivning från central nivå utåt mot de lokala och regionala
            resurscentrumen har försvunnit. Den har ersatts med ideella krafter
            i det nybildade nätverket.
          </note>
          <note>
            En stor del av NRC:s verksamhet handlade om utbildning och information
            och om underhåll av kontaktnäten mellan kvinnor. NUTEK har inte
            lyckats ersätta det tomrum som nedläggningen av NRC ledde till.
            När stödet från central nivå försvinner lägger regionala centrum
            ned verksamheten, nu senast i
          </note>
          <note>
            Luleå, Haparanda och Mora. Att stödet till kvinnorna minskat
            är uppenbart. 26 miljoner anslogs för detta år för att stödja
            kvinnors projekt, och 66 projekt beviljades, men bara en mindre
            del har lyckats hitta medfinansiärer.
          </note>
          <note>
            Detta är speciellt bekymmersamt, eftersom nästan alla län fick
            bakläxa när det gäller jämställdhetsarbetet i tillväxtavtalen.
            Gunnel Forsbergs forskning visar att könsuppdelningen på arbetsmarknaden
            är ett stort hot mot svensk tillväxt. Dessa frågor måste alltså
            sättas i fokus. Inom NUTEK betyder det att detta arbete måste
            prioriteras. Det får inte vara beroende av kunnigheten hos enskilda
            handläggare, utan detta arbete måste vara prioriterat av alla.
          </note>
          <note>
            Jag vill också, fru talman, peka på behovet av nischad rådgivning
            till dem som vill starta företag. Om du ska starta ett hantverksföretag
            är det en stor hjälp att ha en mentor från samma typ av företag.
            Först då får du hjälp och tips om de alldeles speciella förutsättningarna
            för just ditt företagandee.
          </note>
          <note>
            Detta kan också vara ett bra angreppssätt om man försöker locka
            invandrare att bilda företag på småorter och i glesbygd. Jag tror
            att detta är mycket viktigt för att få in människor med andra
            erfarenheter och skapa ett gynnsamt företagsklimat.
          </note>
          <note>
            Anf. 220 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! När jag deltar i diskussionen om företagsklimatet,
            näringslivets förutsättningar i hela landet, i glesbygden såväl
            som i storstaden, ser jag en mångfald av aktörer, stora såväl
            som små företag - de gamla och mogna basindustrierna, de nya tjänsteföretagen,
            kvinnliga företagare och invandrarföretagare.
          </note>
          <note>
            Jag ser stora företag som ökar produktionen men inte ökar antal
            anställda. Jag ser små företag som vill och vågar växa och små
            enmansföretag som nöjer sig med det. Vi har också företag i de
            nya branscherna IT, musik, upplevelseindustrin och besöksnäringen
            liksom företag som mer än andra skapar jobb i den gröna sektorn
            - hållbara Sverige.
          </note>
          <note>
            När jag ser tillbaka på de år som gått sedan den socialdemokratiska
            politiken fått genomslag i näringspolitiken finner jag en klart
            positiv utveckling.
          </note>
          <note>
            Antalet småföretag har stadigt ökat, och i samma takt har antalete
            konkurser minskat. Arbetslösheten har kraftigt minskat, och vi
            har nu lyckats nå målet 4 %
          </note>
          <note>
            öppen arbetslöshet. Det är ordning och reda i statens finanser.
          </note>
          <note>
            Vad menar vi med ett gott företagsklimat, och hur kan vi medverka
            till att det verkligen blir ett sådant, så att det blir en bra
            grogrund för svenska och utländska företag att etablera sig, att
            vilja och våga växa?
          </note>
          <note>
            Vägledande för den näringspolitik som drivs är att den ska bidra
            till att skapa förutsättningar för tillväxt, sysselsättning och
            välfärd i hela Sverige. Jag vill särskilt understryka att tillväxten
            ska vara ekonomiskt, ekologiskt och socialt hållbar.
          </note>
          <note>
            En framgångsrik politik för tillväxt utgör en kombination av
            två saker:
          </note>
          <note>
            - en ekonomisk politik med låg inflation och sunda statsfinanser,
            som driver på efterfrågan av varor och tjänster och därmed nyföretagande,
            investeringar och utbildningssatsningar samt
          </note>
          <note>
            - en näringspolitik som tillhandahåller ett klimat där företag
            med hjälp av en kompetent arbetskraft kan utvecklas och förädla
            sina produkter och få avsättning för dem på en ständigt vidgad
            marknad.
          </note>
          <note>
            Näringspolitiken har ett par viktiga uppgifter: dels att utveckla
            ett arbetsliv där de anställda genom ökade kunskaper och bättre
            arbetsorganisation kan utveckla sitt inflytande över arbetet,
            dels att understödja en strukturomvandling som leder till att
            företag och samhälle kan utveckla produktiviteten mot ökad ekonomisk
            tillväxt och full sysselsättning.
          </note>
          <note>
            Nya produkter, produktionsmetoder och marknader ställer allt
            högre krav på forskning och högre utbildning men också på en bredd
            i arbetskraftens grundläggande utbildning och en förmåga till
            ständig förnyelse av de anställdas kunskaper och kompetens.
          </note>
          <note>
            En viktig del av näringspolitiken är att främja tillkomsten av
            nya företag och tillväxten i befintliga företag, och målsättningen
            är förstås att fler ska få arbete, att bekämpa arbetslösheten.
          </note>
          <note>
            Fru talman! Låt mig återigen konstatera att vi nu uppnått det
            mål som vi satte upp 1996, att halvera den öppna arbetslösheten
            - det som då förhånades och förlöjligades. Det fanns t.o.m. debattörer
            som drog in böcklingförsäljare i debatten.
          </note>
          <note>
            Den regionala näringspolitiken och de regionala tillväxtavtalen
            har resulterat i ett stort engagemang ute i länen. Företrädare
            för såväl offentlig som privat sektor har arbetat tillsammans
            i en process som är mycket uppskattad och utvecklande. Grupperingar
            i alla län, s.k. partnerskap, har analyserat näringslivets förutsättningar
            och utvecklingsbehov och enats om förslag till konkreta åtgärder
            samt om hur dessa ska finansieras. Tillväxtavtalen ser olika ut
            i olika delar av landet, och så måste det vara utifrån våra olika
            förutsättningar.
          </note>
          <note>
            Arbetsmetoderna bör vidareutvecklas, och jag delar regeringens
            bedömning att formerna för samverkan mellan offentlig sektor och
            näringsliv bör ses över. Jag menar att de erfarenheter och den
            kompetens som finns hos arbetsmarknadens parter kan tas till vara
            på ett bättre sätt.
          </note>
          <note>
            Fru talman! Östersjöregionen är ett av Europas hetaste och mest
            spännande tillväxtområden. Regionen har under det senaste decenniet
            genomgått en genomgripande omdaning av historiska mått.
          </note>
          <note>
            För Sverige är det en stor utmaning att bistå våra grannländer.
            Detta samarbete omfattar en rad insatser och olika medel. Östersjömiljarderna
            är ett i raden av instrument i den svenska Östersjöpolitiken.
          </note>
          <note>
            Den första Östersjömiljarden anslogs 1996 för att stärka samarbetet
            och utvecklingen i Östersjöregionen. Det är inte så många år sedan,
            men det var ändå i en annan tid. De baltiska staterna var fria
            men saknade instrument för utveckling, samarbete, tillväxt och
            handel. Vi hade en rekordhög arbetslöshet i Sverige.
          </note>
          <note>
            Vi kan nu konstatera är att handeln har ökat. Det är omvittnat
            att programmet har blivit slagkraftigt och uppmärksammat och att
            det har skapat mycken goodwill. Det har visat på Sveriges förmåga
            att satsa på utveckling i dessa länder.
          </note>
          <note>
            Tryggheten i Östersjöområdet har ökat, och handel och kunskap
            stimuleras. Östersjön - handelns och kunskapens hav!
          </note>
          <note>
            Det finns också ett intresse från olika län och regioner att
            utveckla samarbetet.
          </note>
          <note>
            Genom finansiering från bl.a Östersjömiljard II
          </note>
          <note>
            genomförs Baltic Sea Parternariat i Riga 2001. Ett parternariat
            är en mötesplats för små och medelstora företag för att knyta
            kontakter och få nya affärsförbindelser. Värdländer är Estland,
            Lettland och Litauen. För initiativet och genomförandet står den
            ideella föreningen Östsam, som drivs av landstinget i Östergötland
            och länets samtliga kommuner. Det kommer att ha stor betydelse
            för små och medelstora företag i hela Sverige.
          </note>
          <note>
            I Stockholms län har LO-distriktet och länsstyrelsen ett KLÖS-projekt.
            KLÖS står för Kompetenslyft
          </note>
          <note>
            Öst. Projektet har vuxit fram ur tillväxtavtalet.
          </note>
          <note>
            Vi är ovana vid att rikta våra blickar, såväl offentligt som
            privat, mot våra sydöstliga grannländer.
          </note>
          <note>
            Det beror bl.a. på att vi har för dåliga kunskaper om människorna,
            kulturen och historien i dessa länder.
          </note>
          <note>
            Tyvärr finns det allför många svenska företag som gått miste
            om goda affärer på grund av bristande kulturell kompetens. Det
            krävs ett ordentligt kompetenslyft bland företagare, ungdomar,
            tjänstemän och medborgare i allmänhet.
          </note>
          <note>
            Tack vare tillväxtavtalets tillkomst och framväxt samt satsningar
            på Östersjön har ett mycket spännande projekt vuxit fram som inte
            enbart berör Stockholmsregionen. Östersjöarbetet är en angelägenhet
            för hela nationen.
          </note>
          <note>
            Fru talman! Det övergripande målet för regelförenklingsarbetet
            gentemot små företag är att förbättra dessa företags arbetsförutsättningar,
            konkurrensförmåga och villkor i övrigt för att åstadkomma en ökad
            sysselsättning och högre tillväxt.
          </note>
          <note>
            Simplexgruppen har kommit till för detta arbete. I
          </note>
          <note>
            propositionen redovisas ingående hur långt arbetet kommit och
            vad som kommer härnäst.
          </note>
          <note>
            Jag anser att det är bra med konkreta mål, t.ex. att inom en
            treårsperiod tydligt minska regelverkens administrativa börda
            för småföretag. Jag menar också att det är bra att regeringen
            avser att hos OECD anmäla sitt intresse för en oberoende granskning
            av det svenska regelförenklingsarbetet.
          </note>
          <note>
            Fru talman! Riksdagen har tidigare beslutat att inrätta tre nya
            myndigheter: Verket för näringslivsutveckling, Verket för innovationssystem
            och Institutet för analyssystem. Jag vill understryka vad vi säger
            i betänkandet, att de statliga insatser som ska göras ska utgå
            från företagens och företagarnas behov. Verket ska främja ökad
            samordning mellan statliga aktörer inriktade på företagsutveckling
            och regional utveckling samt komplettera och stärka verksamhet
            som bedrivs av andra aktörer.
          </note>
          <note>
            Jag vill också understryka att denna ändring inte på något sätt
            innebär en förändring av var det övergripande ansvaret för näringspolitiken
            ligger. Det är regeringen som även i fortsättningen har den centrala
            näringspolitiska rollen.
          </note>
          <note>
            För ganska precis ett halvår sedan, närmare bestämt den 13 juni,
            debatterade vi här i kammaren vissa organisationsfrågor inom näringspolitiken.
            Det blev startskottet till en inledning av ett förändringsarbete,
            och det uttrycktes också att det fortsatta arbetet får visa på
            behovet av ytterligare organisatoriska förändringar. Vidare sades
            att regeringen har för avsikt att återkomma till riksdagen angående
            den regionala nivån, som i huvudsak ska vara den direkta kontakten
            för företagen och företagarna. Vi vet att det är en omfattande
            process.
          </note>
          <note>
            Det kommer att innebära omställningar, vilket lätt leder till
            oro hos personalen. Det måste undvikas så långt som möjligt. Det
            är många av våra medarbetare som är attraktiva på arbetsmarknaden,
            duktig personal som vi naturligtvis ska vara rädda om. Om de får
            leva i ovisshet om deras jobb kommer att finnas kvar finns det
            risk för att de söker sig bort. Jag vill i detta sammanhang betona
            vikten av att informera personalen om hur det fortsatta arbetet
            bedrivs och undvika en långtgående, segdragen process.
          </note>
          <note>
            Jag saknar i denna debatt de borgerliga alternativen. Vad vill
            ni egentligen med er näringspolitik?
          </note>
          <note>
            Inte ett ord om Östersjösatsningen, ingenting om framtidssatsningar,
            utan det handlar mest om skattesänkningar. Och detta recept är
            ju prövat en gång med katastrofala resultat.
          </note>
          <note>
            Jag noterar att inget borgerligt parti detta år har någon reservation
            om de regionala tillväxtavtalen. Är det så att ni äntligen har
            förstått betydelsen? Har era partivänner på regional och lokal
            nivå fått er att förstå att detta är ett bra sätt att arbeta på?
            Det vore bra om ni kunde klargöra det i dag.
          </note>
          <note>
            Fru talman! Jag yrkar bifall till hemställan i betänkandet och
            avslag på reservationerna.
          </note>
          <note type="speaker">
            Anf. 221 KARIN FALKMER (m):
          </note>
          <note>
            Fru talman! I min inledning beskrev jag en hel del förändringar
            som hade skett under de senaste åren och som har gjort att Sveriges
            tillstånd i dag är ganska bra. Det var nästan samtliga förändringar
            som socialdemokraterna har motarbetat under årens lopp.
          </note>
          <note>
            Nu säger Barbro Andersson Öhrn att det är viktigt att vi får
            många företag och små företag som vill och vågar växa. Problemet
            i Sverige är bl.a. att vi har en företagsstruktur med väldigt
            många små företag, väldigt starka stora företag som nu är internationella
            men väldigt få däremellan beroende på att våra regler för småföretagande
            är konstruerade på ett sådant sätt att småföretagen inte kan eller
            vill växa. Det är där individbeskattningen av företagare kommer
            in. Det är bl.a. det som vi vill förändra.
          </note>
          <note>
            De förändringar som vi föreslår när det gäller företagande finns
            i betänkanden om skatter, arbetsmarknad och andra områden än Näringsdepartementets.
            Men vi har koncentrerat det till den uppräkning som vi har i vår
            reservation. Det är, Barbro Andersson Öhrn, sådana punkter där
            utomstående bedömare ser på Sverige och konstaterar att Sverige
            ligger bra till i dag, samtidigt som de säger till oss att vi
            måste förändra. Vi måste sänka skattetrycket. Det är inte rimligt
            att Sverige har 10 % högre skattetryck är genomsnittet i EU. Vi
            måste förändra arbetsmarknadsreglerna och göra systemen mer flexibla.
            Vi måste göra regelförenklingar, inte bara tala om dem utan verkligen
            genomföra dem.
          </note>
          <note>
            Anf. 222 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Arbetet med regelförenklingar är faktiskt någonting
            som pågår för fullt. Det finns en särskild arbetsgrupp, Simplex,
            som jobbar med det dagligen och stundligen. Jag tycker att det
            är alldeles särskilt betydelsefullt att man jobbar tillsammans
            med näringslivet.
          </note>
          <note>
            I många andra sammanhang brukar moderaterna säga att politiker
            inte ska lägga sig i därför att andra klarar det mycket bättre.
            Det här är ett tydligt exempel på att när politiker och näringslivet
            samarbetar då kommer man att uppnå ett bättre resultat. Jag tror
            också att det här är ett arbete där man inte kan säga:
          </note>
          <note>
            Nu börjar det, och nu slutar det. Det är ett arbete som ständigt
            måste pågå i takt med att omvärlden förändras.
          </note>
          <note>
            Jag noterar fortfarande att Karin Falkmer inte sagt ett ord om
            Östersjösatsningarna, inte ett ord om tillväxtavtalen. Det vore
            intressant att höra några funderingar kring de satsningar som
            faktiskt är lite intressanta och som pågår hela tiden.
          </note>
          <note type="speaker">
            Anf. 223 KARIN FALKMER (m):
          </note>
          <note>
            Fru talman! När det gäller Östersjösatsningarna har ju konstaterats,
            vilket vi skrivit in i vårt särskilda yttrande, att den utredning
            som gjorts om den visar att det har varit en förfärande dålig
            planering från regeringens sida. Vi vill att de här pengarna ska
            gå inom den vanliga processen. Vi vill inte att det ska vara en
            gottpåse för regeringen och Göran Persson att hantera. Vi har
            fått rätt i vår bedömning från första stund.
          </note>
          <note>
            När det gäller tillväxtavtalen har vi konstaterat att det finns
            för dem ett förfärande dåligt intresse och engagemang från näringslivets
            sida. Det kan vara möjligen positivt att offentliga aktörer kommer
            samman och lär sig tänka i tillväxttermer. Det kan möjligen vara
            bra, men ska det här få någon effekt på sysselsättning, välfärd
            och tillväxt måste det komma underifrån, från företagen, från
            de enskilda människorna. Så länge de inte är engagerade vidhåller
            vi vår stora kritik mot tillväxtavtalen.
          </note>
          <note>
            Jag har inte fått något svar på mina frågor som jag ställde i
            min inledning. Det gällde: Garanterar ni att
          </note>
          <note>
            SIQ kommer att kunna fortsätta sin verksamhet? Hur garanterar
            ni det? Hur kan ni efter allt det som har varit, den historia
            som har varit med Simplex, som man har talat vitt och brett om
            men där haverier har kommit och där det ännu inte konkret finns
            någonting som företagen märker, garantera att inte Simplex med
            den konstruktion som den fått drunknar igen i Näringsdepartementets
            byråkrati? Är Simplex allvarligt menat, eller är tanken att det
            ska vara ett alibi för näringsministrarna i retoriken? Tala om
            verkets för näringslivsutveckling roll.
          </note>
          <note>
            Anf. 224 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Simplex är allvarligt menat. Vi skriver ganska tydligt
            i vårt betänkande vad vi har för avsikt med det, och det är faktiskt
            en gemensam text.
          </note>
          <note>
            Jag tror att vi kan vara överens om och föra den åt sidan.
          </note>
          <note>
            För att återgå till Östersjömiljarden och tillväxtavtalen: Det
            är lite intressant att Karin Falkmer vill avfärda tillväxtavtalen,
            medan hennes partikamrater på lokal och regional nivå ser fördelar
            med det och gärna jobbar med det. Visst kan man bli lite häpen
            när ni vill avfärda Östersjömiljarderna, för ni har också motionerat
            om medel från dem. Det finns en flerpartimotion från de borgerliga
            partierna som vill säkerställa en långsiktig finansiering av Östersjöuniversitetet,
            Baltic University Programme. De röstade ni för, såvitt jag kan
            förstå, i en votering om utbildningsutskottets betänkande. Ni
            röstade för att få medel därifrån.
          </note>
          <note type="speaker">
            Anf. 225 MIKAEL OSCARSSON (kd):
          </note>
          <note>
            Fru talman! Barbro Andersson Öhrn är socialdemokraternas främsta
            företrädare i riksdagen när det gäller företagsamhet och sådana
            frågor.
          </note>
          <note>
            Det skulle vara intressant att höra vad Barbro Andersson Öhrn
            har för syn på det förslag som har kommit från en utredning. Det
            innebär att arbetsgivarnas sjuklöneansvar ökar till 60 dagar.
            Förslaget har rönt mycket oro bland landets småföretagare.
          </note>
          <note>
            Jag tänkte också ställa en annan fråga. I mitt anförande tog
            jag upp den otroligt stora mängd regler som småföretagare har
            att hålla ordning på. Det rör sin om
          </note>
          <note>
            20 000 A 4-sidor. Årsproduktionen av nya ändrade regler är ungefär
            5 000 per år. Tycker Barbro Andersson Öhrn att detta är någonting
            som måste minskas?
          </note>
          <note>
            Skulle man kunna tänka sig att införa en solnedgångsparagraf
            som innebar att regler som inte tillämpas på fem år skulle kunna
            slopas, om de inte är absolut nödvändiga?
          </note>
          <note>
            Anf. 226 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Jag tror inte att en solnedgångsparagraf är en framkomlig
            väg. Man ska ta bort dåliga regler som inte fungerar, men jag
            tror inte att man ska ta bort dem bara för att de är gamla.
          </note>
          <note>
            I övrigt pågår Simplexarbetet. Det känns onödigt att behöva upprepa
            gång på gång att det pågår ett arbete. Jag tycker att vi kan lägga
            den frågan åt sidan.
          </note>
          <note>
            Men jag vill fråga Mikael Oscarsson: Vad har ni kristdemokrater
            för synpunkt på tillväxtavtalen eftersom ni den här gången inte
            har någon reservation?
          </note>
          <note>
            Mikael Oscarsson och jag har suttit och lyssnat hos landshövdingen
            i Uppsala och vi har lyssnat till prorektorn på SLU som har beskrivit
            hur man har jobbat med tillväxtavtalet där. Man vill utveckla
            IT
          </note>
          <note>
            och biotekniken, och man talar om de nya spännande jobben som
            vi ännu inte sett, men som finns runt hörnet. Nog känns väl det
            ganska spännande att diskutera detta i Uppsala, Mikael Oscarsson?
            Kommer
          </note>
          <note>
            Mikael Oscarsson och kristdemokraterna att reservera sig även
            i fortsättningen när det gäller tillväxtavtalen?
          </note>
          <note type="speaker">
            Anf. 227 MIKAEL OSCARSSON (kd):
          </note>
          <note>
            Fru talman! Jag håller med Barbro Andersson
          </note>
          <note>
            Öhrn om att det var jätteintressant att lyssna till dessa föredragningar.
            Men handen på hjärtat har väl tillväxtavtalen inte fått några
            stora pengar att röra sig med. Måste vi inte i stället hitta sätt
            att stimulera företagsamheten så att den kan finansieras på sitt
            eget sätt och uppmuntra till företagande?
          </note>
          <note>
            Min huvudfråga till Barbro Andersson Öhrn gällde det förslag
            som har kommit från utredningen. Man föreslår att arbetsgivarnas
            sjuklöneansvar ska öka till
          </note>
          <note>
            60 dagar. Vad säger Barbro Andersson Öhrn om den saken? Det vore
            intressant att få ett besked på den punkten här i kammaren i kväll.
          </note>
          <note>
            Anf. 228 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Såvitt jag vet finns det inget förslag om sjuklönen,
            men jag vet att det finns en utredning.
          </note>
          <note>
            Men såvitt mig är bekant har det inte lett till något som helst
            förslag.
          </note>
          <note>
            Jag noterar med intresse att Mikael Oscarsson inte helt tar avstånd
            från tillväxtavtalen. Det som de syftar till är precis det som
            Mikael Oscarsson pekar på, att man lokalt och regionalt samarbetar
            och att man hittar konkreta projekt och finansiering för dem.
            Jag tar det som intäkt för att ni kanske lite grann är med på
            vagnen, och det tycker jag är intressant, bra och viktigt.
          </note>
          <note type="speaker">
            Anf. 229 LENNART BEIJER (v):
          </note>
          <note>
            Fru talman! Jag tog i mitt inledningsanförande upp frågan om
            de industriella utvecklingscentrumens framtid. Det finns just
            nu en stor oro inför hur finansieringsfrågan ska lösas. Risken
            är stor att det blir ett glapp vid övergången till den nya organisationen.
            Det handlar om aktiebolag som har ansvar för sina anställda och
            för annan verksamhet.
          </note>
          <note>
            Jag skulle naturligtvis bli väldigt glad om Barbro
          </note>
          <note>
            Andersson Öhrn på något sätt kan stilla den oro som finns ute
            bland IUC-bolagen.
          </note>
          <note>
            Anf. 230 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Jag utgår ifrån att detta kommer att lösa sig. Det
            är precis som Lennart Beijer säger, att det råder en viss osäkerhet
            eftersom det nya verket inte är helt på plats ännu. Men jag utgår
            ifrån att det inte kommer att ske några förändringar kring IUC.
          </note>
          <note>
            Vi har skrivit en ganska tydligt i en enig text om detta. IUC
            är ju oerhört spännande. Om inte jag minns alldeles fel kom ett
            IUC häromåret in i en alldeles ny bransch i Lennart Beijers hemtrakter.
            I
          </note>
          <note>
            mitt hemlän har man just starta ett IUC med energiteknik som
            huvudämne där alla tre Nordupplandskommuner ingår. Jag ser med
            mycket stor spänning fram mot detta.
          </note>
          <note>
            Men, som sagt, jag utgår från att den här frågan löses på bästa
            sätt.
          </note>
          <note type="speaker">
            Anf. 231 ÅKE SANDSTRÖM (c):
          </note>
          <note>
            Fru talman! Jag har tre korta frågor.
          </note>
          <note>
            Barbro Andersson Öhrn nämner att näringspolitiken har medverkat
            till och ska medverka till tillväxt i hela landet. Men när hon
            också sade att vi har nått 4-
          </note>
          <note>
            procentsmålet när det gäller arbetslösheten, ryckte jag till,
            för det är ju inte så.
          </note>
          <note>
            I stora delar av landet - jag tänker på inlandet -
          </note>
          <note>
            har detta med höjd arbetsgivaravgift, urusla kommunikationer
            och vägar, höga drivmedelskostnader och svårigheter att få fram
            riskkapital inte alls medverkat till att man har nått det målet.
            Jag vill för det första fråga vilka åtgärder som Barbro Andersson
            Öhrn vill föreslå företagen som i dessa delar av landet inte klarat
            det centralt formulerade måluppfyllelsen.
          </note>
          <note>
            För det andra: Beträffande företagsmyndigheterna uppfattade jag
            vid den information som vi fick på utskottet att det inte skulle
            bli några förändringar när det gäller den regionala nivån. I Barbro
            Andersson
          </note>
          <note>
            Öhrns anförande antyds att hon har uppgifter som tyder på att
            det ska bli en förändring även på regional nivå, om jag uppfattade
            Barbro Andersson Öhrn rätt.
          </note>
          <note>
            För det tredje var processen med tillväxtavtalen värdefull. Resultatet
            har vi inte sett än. Vi står inte bakom någon reservation mot
            dem. Men, som sagt, innan vi har fått se resultatet ska vi inte
            heller döma ut dem. Det är vår uppfattning från Centerpartiet.
          </note>
          <note>
            Anf. 232 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Det är alldeles riktigt som Åke Sandström säger att
            målet 4 % öppen arbetslöshet ska gälla överallt. Det jag talade
            om var det mål som vi satte upp 1996 och som vi faktiskt har nått.
            Målet att full sysselsättning ska gälla kvarstår självfallet.
            Det är arbetarrörelsens främsta mål, och det kommer vi att arbeta
            oförtrutet med.
          </note>
          <note>
            Fru talman! Jag är ledsen att säga det, men jag förstod inte
            riktigt Åke Sandströms fråga om den regionala nivån och verket.
            Uppriktigt sagt gjorde jag inte det, så jag kan inte svara.
          </note>
          <note type="speaker">
            Anf. 233 ÅKE SANDSTRÖM (c):
          </note>
          <note>
            Fru talman! Företagsmyndigheten - det sammanslagna ALMI och NUTEK
            - sade i informationen till oss att det inte skulle ske någon
            förändring med kontors- och organisationsformen på den regionala
            nivån, det var det jag ville ha bekräftat.
          </note>
          <note>
            Sedan vore det klädsamt om man samtidigt som man säger att man
            har nått ett mål konstaterade att det finns bygder där det målet
            inte har nåtts. Det är stora delar av det här landet där man inte
            har nått detta mål.
          </note>
          <note>
            Anf. 234 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Tack för förtydligandet, Åke Sandström. Visst är
            det så att det inte ska ske någon förändring på den regionala
            nivån vad beträffar ALMI.
          </note>
          <note>
            Jag har i min hand ett nyhetsbrev från ALMI i
          </note>
          <note>
            Uppsala som jag tycker är intressant där vd:n berättar att tre
            av tio företag startas i dag av kvinnor. Han säger:
          </note>
          <note>
            Ofta hävdas det att kvinnor startar företag som inte har någon
            tillväxtpotential. Kvinnor startar i liten skala, gör små investeringar,
            ofta inom exempelvis hantverk, barnomsorg, matlagning och skönhetsvård.
          </note>
          <note>
            På ALMI tycker vi inte att den här bilden stämmer med dagens
            verklighet. Kvinnliga företagare är synnerligen viktiga för ett
            dynamiskt växande näringsliv i vårt län. Dagligen träffar vi kvinnliga
            företagare som vill att deras företag ska växa och som önskar
            vår hjälp.
          </note>
          <note>
            Fru talman! Det sker väldigt mycket spännande och intressant
            runtom i länet. Jag är övertygad om att det inte bara är i Uppsala
            län som detta trevliga inträffar.
          </note>
          <note type="speaker">
            Anf. 235 EVA FLYBORG (fp):
          </note>
          <note>
            Fru talman! Jag sade tidigare i mitt anförande att nya regeringsförslag
            bör granskas, inte bara utifrån ett småföretagarperspektiv utan
            också utifrån ett konkurrensperspektiv.
          </note>
          <note>
            Ett färskt exempel på detta som borde ha granskats bättre är
            satsningen på Open for Business. Det är ju ett importerat kanadensiskt
            förlag à la McDonaldsrecept.
          </note>
          <note>
            Det finns redan i dag aktörer, både privata och ideella, som
            vänder sig till precis samma målgrupp som Open for Business ska
            göra, t.ex. Snilleblixtar runt företagsamhet, Drivhuset Robinson
            Kruse och många andra.
          </note>
          <note>
            För min del är Open for Business en direkt konkurrent och inte
            ett komplement, som man vill påstå från utskottsmajoriteten och
            regeringen.
          </note>
          <note>
            Min fråga, fru talman, är om Barbro Andersson
          </note>
          <note>
            Öhrn kan garantera att de här privata och ideella initiativen
            inte kommer att påverkas negativt av den statliga McDonaldssatsningen.
          </note>
          <note>
            Anf. 236 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! Jag tror inte att jag ska utfärda några garantier.
            Men jag tror inte att Open for business riktar sig till riktigt
            samma målgrupp som de andra som Eva Flyborg räknade upp.
          </note>
          <note>
            Jag ser Open for Business som ett komplement till övriga aktörer.
          </note>
          <note type="speaker">
            Anf. 237 EVA FLYBORG (fp):
          </note>
          <note>
            Fru talman! Det är just det som är problemet att det är en direkt
            konkurrent, och inte ett komplement som man vill påstå. Jag förstår
            att Barbro Andersson
          </note>
          <note>
            Öhrn inte kan garantera att de inte kommer att konkurrera, för
            det kommer de att göra.
          </note>
          <note>
            Men skulle Barbro Andersson Öhrn ändå vilja säga att man har
            en absolut mening om att noga iaktta detta och verkligen se till
            att man verkligen tar itu med problemen omedelbart, om det är
            den minsta snedvridna konkurrens från ett statligt arbetsmarknadsrecept
            à la McDonalds. Kan Barbro Andersson
          </note>
          <note>
            Öhrn ge sådana försäkringar till de stackars små snilleblixtar
            och andra som nu våndas?
          </note>
          <note>
            Anf. 238 BARBRO ANDERSSON
          </note>
          <note>
            ÖHRN (s):
          </note>
          <note>
            Fru talman! De snilleblixtar jag träffar våndas inte, utan de
            är fyllda av idéer och inspiration och vill verkligen jobba framåt.
            Jag träffar inte samma snilleblixtar.
          </note>
          <note>
            Jag upprepar: Jag tror inte att jag ska utfärda några garantier.
          </note>
          <note>
            Jag tror inte att Eva Flyborg eller någon annan kan göra det
            heller. Garantier ska man vara försiktig med.
          </note>
          <note>
            Det är bra att det finns många aktörer. Kan man inte gå till
            den ena kan man gå till nästa och få hjälp.
          </note>
          <note>
            Kan man inte få hjälp där heller kan det finnas ytterligare någon
            som kan stöta och blöta min idé och leda mig vidare och se till
            att idéerna kan utvecklas och få fortleva.
          </note>
          <note>
            Överläggningen var därmed avslutad.
          </note>
          <note>
            (Beslut skulle fattas den 15 december.)
          </note>
          <note>
            Meddelande om morgondagens sammanträden
          </note>
          <note>
            Talmannen meddelade att beträffande morgondagen skulle kammaren
            i enlighet vad som tidigare aviserats sammanträda kl. 9.00 för
            arbetsplenum.
          </note>
          <note>
            Tio minuter efter att detta sammanträde avslutats skulle kammaren
            sammanträda för ett nytt arbetsplenum, då bl.a. finansutskottets
            budgettekniska betänkande skulle behandlas.
          </note>
          <note>
            17 § Redogörelse för företag med statligt ägande
          </note>
          <note>
            Föredrogs näringsutskottets betänkande 2000/01:NU5
          </note>
          <note>
            Redogörelse för företag med statligt ägande (skr.
          </note>
          <note>
            1999/2000:120).
          </note>
          <note type="speaker">
            Anf. 239 KARIN FALKMER (m):
          </note>
          <note>
            Fru talman! Jag kommer att bli mycket kortfattad.
          </note>
          <note>
            Jag nöjer mig med att yrka bifall till den borgerliga reservationen
            i betänkandet och ser fram emot en mer utförlig debatt om statliga
            företag i vår.
          </note>
          <note>
            Anf. 240 KARL GUSTAV ABRAMS-
          </note>
          <note>
            SON (s):
          </note>
          <note>
            Fru talman! Jag ska också fatta mig kort.
          </note>
          <note>
            Det här återkommer ju under våren i ett större betänkande där
            de statliga företagen ska behandlas, så jag nöjer mig med att
            yrka bifall till utskottets hemställan och avslag på reservationen.
          </note>
          <note>
            Överläggningen var därmed avslutad.
          </note>
          <note>
            (Beslut skulle fattas den 15 december.)
          </note>
          <note>
            18 § Riksdagen och den statliga revisionen
          </note>
          <note>
            Föredrogs konstitutionsutskottets betänkande 2000/01:KU8
          </note>
          <note>
            Riksdagen och den statliga revisionen (förs.
          </note>
          <note>
            1999/2000:R59).
          </note>
          <note type="speaker">
            Anf. 241 GÖRAN MAGNUSSON (s):
          </note>
          <note>
            Fru talman! Jag tycker att det är angeläget att i det här ärendet
            säga någonting av principiell vikt.
          </note>
          <note>
            Vi är alldeles eniga i utskottet. Det finns inga reservationer,
            utan det här är ett betänkande som i och för sig skulle kunna
            klubbas utan närmare debatt.
          </note>
          <note>
            Trots det och den litet sena timmen och upphällningen på höstarbetet
            är ändå frågan om revisionens organisation och ställning av sådan
            betydelse att det finns anledning att säga några ord, inte minst
            mot bakgrund av att det under flera år har rått oenighet kring
            hur man från statens sida skulle se på revisionsfrågornas organisation.
          </note>
          <note>
            Frågan har också utretts i olika sammanhang, senast inom riksdagens
            ram. Riksdagskommittén har lagt ett förslag som det var oenighet
            omkring eftersom närmare en tredjedel av riksdagens ledamöter,
            alltså socialdemokraterna, inte stod bakom förslaget.
          </note>
          <note>
            Därför är det med stor tillfredsställelse som jag konstaterar
            att vi vid hanteringen av frågan i konstitutionsutskottet har
            närmat oss varandra utifrån olika utgångspunkter, och till sist
            kunnat bli överens om ett förslag som jag naturligtvis tycker
            är bättre än det ursprungliga förslaget. Förhoppningsvis kommer
            det att kunna fungera väl i framtiden.
          </note>
          <note>
            Det finns kanske fortfarande i grunden olika principiella uppfattningar
            om hur man ska se på saken.
          </note>
          <note>
            Utifrån Socialdemokraternas och även andra partiers sida har
            man bedömt att det är av stor vikt att försöka skapa så bred enighet
            som möjligt kring väsentliga grundlagsfrågor. Det är något som
            har präglat tidigare års grundlagsförändringar med regeringsformen
            eller grundlagen, och som jag hoppas kan prägla andra överläggningar
            kring just grundlagen.
          </note>
          <note>
            Fru talman! Jag vill i det här sammanhanget också läsa upp ett
            stycke ur riksdagsstyrelsens förslag som jag tycker är väsentligt
            när det gäller hur man ska se på revisionen:
          </note>
          <note>
            Den statliga revisionen representerar inte en beslutsfunktion.
            Dess uppgift är att på grundval av sin granskning informera om
            förhållandena inom den statliga verksamheten. Revisionen har inte
            till uppgift att ifrågasätta politiska beslut. Det är en uppgift
            i den politiska processen, för de politiska organen. Utgångspunkten
            för revisionen är det politiskt fattade beslutet och de mål som
            detta beslut sätter upp för det statliga åtagandet. Revisionen
            ska ge svar på hur en verksamhet faktiskt bedrivs och vilka resultat
            och effekter den ger i förhållande till de mål och de krav som
            statsmakterna ställer upp. Målet och kraven är revisionens norm
            från vilken granskningen utgår.
          </note>
          <note>
            Det är alltså, tycker jag, väsentligt att i det här sammanhanget
            peka på att revisionen inte ska vara något beslutsorgan eller
            någon politisk faktor. De bedömningar som man ska göra på grundval
            av revisionens arbete ska göras i de politiska organen.
          </note>
          <note>
            Jag sade tidigare, fru talman, att det finns litet skilda uppfattningar
            om de här sakerna. Jag kan notera att åtminstone två stora liberala
            tidningar har kommenterat det förslag som konstitutionsutskottet
            enade sig om.
          </note>
          <note>
            Dagens Nyheter skriver: "Med den nya revisionsmyndigheten får
            Sverige förvisso en starkare och mer professionell revision. Huruvida
            detta kommer att gagna folkstyrelsen, relationen tjänstemän politiker,
            och i slutänden medborgarna i allmänhet ter sig långt ifrån säkert.
          </note>
          <note>
            Granskningen av politiska besluts efterlevnad, lagars tillämpning
            och omsorgen om allmänna medel bör inte skötas av en institution
            fristående från den politiska vardagen, den utgör en organisk
            del av det politiska systemet."
          </note>
          <note>
            Jag tycker att det är ganska tänkvärda ord som det finns anledning
            att citera i det här sammanhanget.
          </note>
          <note>
            I Nerikes Allehanda har man också behandlat den här uppgörelsen
            och konstaterar att det är bra att det blir tre riksrevisorer
            i stället för en. På det sättet kan man lättare undvika att en
            politisk meningsriktning lyckas tillsätta en revisor och därmed
            kanske också prägla verksamheten i fortsättningen.
          </note>
          <note>
            Nerikes Allehanda anser också att det är bra med den breddade
            insynen där alla partier får plats i styrelsen, och möjligheten
            som skapas för riksdagens utskott att faktiskt också åstadkomma
            granskning av något verksamhetsområde, oberoende av om riksrevisionen
            vill granska detta eller ej.
          </note>
          <note>
            Konklusionen i Nerikes Allehanda är att man i konstitutionsutskottet
            på ett förtjänstfullt sätt har diskuterat sig fram till en klart
            bättre lösning.
          </note>
          <note>
            Fru talman! Jag ser att jag har förbrukat den tid som jag har
            anmält. Jag ska inte dra ut på det här längre, därför att det
            finns ytterligare ärenden och vi har en ganska tung arbetsdag
            i morgon. Jag har, som sagt, från min sida som ledamot i konstitutionsutskottet
            velat markera att vi ser det här som en väldigt viktig fråga och
            återigen uttala tillfredsställelsen över att vi genom ganska omfattande
            diskussioner har kunnat enas om en gemensam position när det gäller
            det fortsatta revisionsarbetet i den statliga förvaltningen.
          </note>
          <note type="speaker">
            Anf. 242 FREDRIK REINFELDT (m):
          </note>
          <note>
            Fru talman! Låt mig först bara hoppas, som en kommentar till
            Nerikes Allehanda, att de kommande tre riksrevisorerna inte ska
            företräda någon politisk uppfattning utan vara höjda över den
            typen av misstankar som det i så fall kan komma att handla om.
          </note>
          <note>
            Låt oss ändå konstatera, när vi har haft några dagar av hård
            konfrontation, att här infinner sig plötsligt några minuter där
            vi får känna lite av den kommande julefriden, när sju partier
            har enat sig i en viktig fråga för statsskicket och för hur landet
            ska styras. Det är också, som Göran Magnusson påpekade, en grundlagsfråga.
            Jag uppfattar det som ganska historiskt. Jag vet att det finns
            skiljaktigheter i vår syn, men för mig representerar detta en
            typ av beslut som vi har sett flera av de gångna åren och som
            på sätt och vis förstärker möjligheterna till ekonomisk effektivitet
            och förstärker det svenska styrelseskicket.
          </note>
          <note>
            Därför välkomnar vi moderater att också detta, efter många års
            strid och efter många års skiljaktigheter, trots allt har kunnat
            nå en bra slutpunkt.
          </note>
          <note>
            Utgångspunkten har varit att det förhållande vi har i dag inte
            har varit så lyckligt, med en statlig revision som är delad i
            två. Den ena har haft ett starkt lagstöd men varit resurssvag,
            och den andra har varit resursstark men haft ett svagt lagstöd.
          </note>
          <note>
            Nu enas vi om en sammanhållen revision, med ett tydligt lagstöd,
            underställd riksdagen - det är en viktig del i detta att förstärka
            riksdagens ställning i det svenska samhället - med oberoendet
            intakt och därmed också möjligheter att följa de internationellt
            vedertagna regler som finns på området.
          </note>
          <note>
            Jag ser detta som en möjlighet för Riksrevisionen att vara just
            medborgarnas, skattebetalarnas bäste vän utan att, som Göran Magnusson
            också nämnde, komma i konfrontation med eller ställas i motsats
            till dess folkvalda representanter. Här ska levereras kvalificerade
            beslutsunderlag som inte kan misstänkas för att tjäna någon politisk
            herre, annat än att vara just i medborgarnas tjänst, och som sedan
            överlåts åt det politiska systemet att vidta åtgärder, göra förändringar,
            lagstiftningsändringar och annat som kan behövas utifrån de konstateranden
            som Riksrevisionen gör.
          </note>
          <note>
            Nu vidtar ett utredningsarbete. Det är inte så att det kommer
            på plats direkt med riksdagens beslut i morgon. Vi ska ändra grundlag,
            stifta nya lagar och utreda dimensioneringen av den nya Riksrevisionen.
          </note>
          <note>
            Det är ett par saker som jag tycker att det finns anledning att
            nämna i det hänseendet.
          </note>
          <note>
            Konstitutionsutskottet valde ju att, till skillnad från riksdagsstyrelsens
            skrivning om den 1 januari
          </note>
          <note>
            2003, säga "under det första halvåret 2003". Låt mig bara säga
            att när riksdagen på det här sättet har signalerat en förändring
            finns det två organ, Riksdagens revisorer och Riksrevisionsverket,
            som innehåller den statliga revisionskompetens som vi har i dag.
            Där finns det naturligtvis en stor oro, som det alltid finns när
            politiska verksamheter fattar beslut om förändringar. Det är klart
            att det förhållandet att det ska till en grundlagsändring och
            att det tar lite tid skapar ju ett interregnum på ganska lång
            tid för folk som i dag är aktiva inom revisionsverksamheten.
          </note>
          <note>
            Låt oss hoppas att vi inte ska fördröja detta onödigt mycket
            och inte gå alltför långt in på nyåret
          </note>
          <note>
            2003. Jag tycker fortfarande att ambitionen bör vara att snarast
            möjligt kring årsskiftet 2003 få den nya myndigheten på plats
            med de tre nya riksrevisorerna installerade.
          </note>
          <note>
            Jag tror också att det är det bästa sättet att garantera en bevarad
            kompetens i de verksamheter som ska fortsätta att löpa fram tills
            den nya Riksrevisionen inrättas. Jag är inte dummare än att jag
            inser att det inte finns en milsvid revisionskompetens att ta
            av i detta land, utan det kommer naturligtvis i stor utsträckning
            att handla om att ta av den kompetens som redan finns i Riksrevisionsverket
            och Riksdagens revisorer.
          </note>
          <note>
            Jag vill också påpeka att Riksrevisionsverket med sin nuvarande
            utformning har kommit att bli väldigt beroende - det har varit
            ett av de problem som vi moderater har sett med Riksrevisionsverkets
            nuvarande utformning - av de regeringsfinansierade utredningsuppdrag
            som Riksrevisionsverket utför. Men låt mig därmed också säga att
            de har blivit beroende av det för att ha en sammanhållen kompetens
            inom
          </note>
          <note>
            Riksrevisionsverket i dag. Jag tycker inte att vi ska ha felsynen
            att tro att de pengarna bara kan kopplas ifrån och att vi sedan
            får se vad som blir kvar för egeninitierad revision inom Riksrevisionen.
            Då tror jag att vi totalt sett försvagar den nya Riksrevisionen,
            och det är nog inte någons mening att det ska bli så.
          </note>
          <note>
            Låt mig också säga, eftersom jag på ett tidigt stadium var delaktig
            inom ramen för Riksdagskommittén när det gällde uppföljning och
            utvärdering, att för mig signalerar detta också en något förändrad
            roll för riksdagen. Detta fokuserar just skrivningen om kontrollmakten
            och behovet av att följa upp och utvärdera verksamhet som vi har
            fattat beslut om här i riksdagen. Jag tycker mig ha fått detta
            illustrerat de gånger vi inom ramen för mitt utskott, finansutskottet,
            på senare år har konstaterat att när budgetdimmorna har skingrats
            framgår det att i förhållande till det förslag som regeringen
            lägger i september ändras inte en krona, trots tre månaders arbete
            och många timmars diskussioner här i kammaren, när klubban faller
            i december.
          </note>
          <note>
            Det illustrerar att det i realiteten inte är här de verkliga
            budgetbesluten fattas, men då blir det också mer viktigt att det
            är här som effekterna av budgetbesluten följs upp och utvärderas.
            I det hänseendet är det som här har sagts om utvärderingsresurser
            viktigt.
          </note>
          <note>
            Här har det varit viktigt för oss som jobbade med de här frågorna
            att skilja just definitionen på revision från utvärdering. Inom
            ramen för Riksdagskommittén funderar man fortfarande på hur just
            uppföljningen och utvärderingen ska få en mer naturlig plats,
            med riktiga resurser här i riksdagen. I grunden tror jag att vi
            är ense om detta och att det kanske snarare bara handlar om att
            vi har jobbat med lite olika definitionsbegrepp.
          </note>
          <note>
            Därmed hoppas jag, som sagt, att detta ska komma att bli det
            vi alla hoppas att det ska bli, dvs. en internationellt kraftfull
            och mycket bra ny riksrevision i början på 2003.
          </note>
          <note type="speaker">
            Anf. 243 KENNETH KVIST (v):
          </note>
          <note>
            Fru talman! Det finns i den här frågan, som Göran
          </note>
          <note>
            Magnusson påpekade, två olika principiella förhållningssätt.
            Det ena utgår från politikens vikt, från folkstyret och demokratins
            roll i samhället, att den ska vara det centrala, och från att
            det är riksdagens kontrollmakt, dvs. KU och Riksdagens revisorer,
            riksdagens arbete med frågor och interpellationer och beredning
            av ärenden samt Justitieombudsmannen, som kontrollerar regering
            och statsmakt åt folket eller å folkets vägnar.
          </note>
          <note>
            Det är det ena, som vi kan kalla folksuveränitetstanken, som
            har genomsyrat liberal ideologi och arbetarrörelseideologi i det
            här samhället - i varje fall vänsterliberal ideologi.
          </note>
          <note>
            Mot detta spänner en ny tendens, inspirerad delvis från EU, delvis
            från nyliberalt håll, som vill begränsa politiken, att demokratin
            ersätts med marknad men också med byråkrater - som inte kallas
            byråkrater utan i stället oberoende ämbetsmän. Vi kan se den tendensen
            gå igenom i konstruktionen av EMU-
          </note>
          <note>
            systemet inom EU, där riksbankschefer styr en del av politiken
            ovanför väljarnas och politikens huvud, och i konstruktionen av
            Riksbanken i Sverige, där vi har en direktion som har tagit över
            en viktig del av politiken från folkvalda.
          </note>
          <note>
            Den tendensen finns, i sig inspirerad av den maktdelningslära
            som tillämpas i en del författningar nere i Europa utifrån Montesquieus
            gamla teorier. Båda dessa tendenser finns representerade i riksdagen
            och i författningsdebatten också i Sverige.
          </note>
          <note>
            Riksdagsstyrelsens förslag, kan man konstatera, tenderade att
            väl starkt gå åt maktdelningshållet eller åt det konstitutionalistiska
            hållet, som det ibland heter.
          </note>
          <note>
            Det socialdemokratiska partiet ville från början egentligen ingenting
            förändra och var av principiella skäl tveksamt till detta. Vi
            vänsterpartister, framför allt i KU, var också kritiska utifrån
            ungefär samma grundsyn som socialdemokraterna. Miljöpartiet i
            KU
          </note>
          <note>
            kom också alltmer att omfatta denna syn och förde fram en viktig
            princip i en motion, nämligen att alla riksdagspartier på ett
            rimligt sätt ska kunna delta i viktiga delar av riksdagsarbetet
            och i arbetet med riksdagens kontrollmakt.
          </note>
          <note>
            Detta var förutsättningarna. Det fanns egentligen en tudelning
            av utskottet. Det länder utskottets alla ledamöter och alla partier
            till heder att man trots dessa olika författningsteoretiska utgångspunkter
            lyckats göra en överenskommelse som omfattar samtliga sju partier.
          </note>
          <note>
            Vi förordar ett system som på något sätt lyckas tillgodose båda
            sidorna. Vi får en stark ämbetsmannarevision, som somliga kommer
            att tycka om att kalla oberoende. Vi gör, vilket jag hela tiden
            tyckt var bra, riksdagen till huvudman för riksrevisionen. Samtidigt
            ser vi till att riksdagens egen kontrollmakt och initiativrätt
            när det gäller revisionsartad kontroll får en kanal.
          </note>
          <note>
            Vi lyckas alltså att kombinera de båda teoretiska ansatser som
            finns representerade, och vi lyckas lösa detta i en kompromiss
            som kanske ingen är totalnöjd med - det är man aldrig med kompromisser
            - men som ändå är en hygglig helhet som innebär att vi når detta
            som är så utomordentligt viktigt, dvs. en överenskommelse som
            alla partier är överens om. Den kan utarbetas och utvecklas som
            en stabil och hållbar grund för det framtida arbetet.
          </note>
          <note>
            Vi tycker att det är utomordentligt viktigt. Jag vill tacka hela
            konstitutionsutskottet för att vi på detta sätt har kunnat arbeta
            utomordentligt konstruktivt med denna fråga och nå fram till denna
            enighet. Jag yrkar bifall till hemställan i betänkandet i dess
            helhet.
          </note>
          <note type="speaker">
            Anf. 244 AGNE HANSSON (c):
          </note>
          <note>
            Fru talman! Det har sagts av någon eller några förut att det
            vi nu ska avgöra är en fråga som har varit segdragen och föremål
            för många och omfattande utredningar och överväganden. Ibland
            kan det vara nödvändigt att ta tid på sig om resultatet ska bli
            bra. I
          </note>
          <note>
            detta fall har tiden gjort att frågan har kunnat lösas i rätt
            riktning, som jag ser det.
          </note>
          <note>
            Det är nu enighet över alla partigränserna om hur riksrevisionen
            ska se ut i princip, och det är att hälsa med stor tillfredsställelse.
            Jag vill gärna ge konstitutionsutskottets ledamöter en eloge för
            att de har lyckats komma fram till detta resultat.
          </note>
          <note>
            Frågor av denna typ - om hur det demokratiska samhället ska ordna
            sin kontrollfunktion - är av grundlagskaraktär, och därför är
            en bred enighet värdefull och nödvändig. Enigheten i en fråga
            där man har haft olika uppfattningar och synsätt bär självfallet
            kompromissens prägel, men kompromissen är inte av den art att
            det negativa överväger värdet av det förslag som nu föreligger
            och värdet av att det genomförs.
          </note>
          <note>
            Jag kan instämma i vad Fredrik Reinfeldt här sade om beskrivningen
            av innehållet i förslaget och tillägga att vi nu kommer bort från
            den märkliga ordningen att ett riksrevsionsverk mottar uppdragsrevision
            från samma uppdragsgivare som den ska granska, som inte är tillfredsställande.
          </note>
          <note>
            Jag kan också tillägga att de förslag som Riksdagskommittén ursprungligen
            har lagt fram har analyserats av 28 remissinstanser, som till
            övervägande delen har tillstyrkt förslagen. Det ökar styrkan i
            och förtroendet för den nya ordningen.
          </note>
          <note>
            På några punkter har KU justerat förslaget. Styrelsen ska ges
            en bredare sammansättning, så att alla riksdagspartier ska kunna
            vara representerade. Myndigheten ska ledas av tre personer i stället
            för av en riksrevisor. Riksdagens behov av en egen översyn och
            kontrollverksamhet av revisionskaraktär ska övervägas vidare.
          </note>
          <note>
            Jag tänker inte ta upp någon debatt vare sig med
          </note>
          <note>
            Kenneth Kvist eller någon annan, men jag tyckte att det var en
            något skruvad beskrivning av hur man i
          </note>
          <note>
            KU i så fall skulle gå från den ena revisionsprincipen till den
            andra. Från Centerpartiets sida har vi hela tiden hävdat den princip
            som även Kenneth Kvist gör sig till tolk för - principen om demokrati
            och folkval.
          </note>
          <note>
            Jag tycker att den kompromiss som nu finns i KU:s betänkande
            - det gäller även förslaget från Riksdagskommittén - har den prägeln.
          </note>
          <note>
            Utskottets förelår en ändring av antalet riksrevisorer från en
            till tre. Den frågan var föremål för överväganden också i Riksdagskommittén.
            Den har att göra med frågan om oberoende ställning för myndigheten
            i dess helhet. Det viktigaste ur oberoendesynpunkt är att det
            inte blir kollegiala beslut utan en ordning där var och en av
            de tre fattar egna självständiga beslut.
          </note>
          <note>
            Det garanterar ett fortsatt oberoende.
          </note>
          <note>
            I de fortsatta övervägandena om styrelsens representativitet
            är det viktigt att hitta en lösning med en inte alltför stor styrelse
            som blir otymplig att hantera, men samtidigt tillgodoser alla
            partiernas möjligheter till deltagande och insyn. Vi funderade
            mycket på det i Riksdagskommittén. Det är förmodligen inte en
            omöjlig uppgift, även om vi inte löste den. Jag hoppas att det
            ska bli möjligt i det fortsatta arbetet att hitta en sådan lösning.
            Från Centerpartiets sida ser vi det som viktigt att vi kan behålla
            en bred insyn och ett inflytande från samtliga partier i denna
            kontrollverksamhet.
          </note>
          <note>
            Från Centerpartiets sida vill vi se en stark självständig riksrevision
            under demokratisk styrning och kontroll. Det förslag som nu föreligger
            fyller inte alla dessa kriterier fullt ut men är till största
            delen den bästa lösningen. Vi har därför inga svårigheter att
            ansluta oss till den samlade uppställningen bakom det nu föreliggande
            förslaget. Jag hoppas naturligtvis, som flera talare har gjort,
            att det ska bli en kraftfull revision som kan börja verka från
            år 2003.
          </note>
          <note type="speaker">
            Anf. 245 PER LAGER (mp):
          </note>
          <note>
            Fru talman! Det ser ut som om det är jag som får avsluta denna
            debatt om KU8. Jag som övriga som har varit uppe i talarstolen
            och pratat kan säga att jag är oerhört glad och nöjd med detta
            som jag tror historiska beslut. Denna fråga har, som flera andra
            har sagt, debatterats under många år, och det har rått stor oenighet.
            I den här omgången var det inom Riksdagskommittén, referensgruppen,
            riksdagsstyrelsen, finansutskottet och slutligen i konstitutionsutskottet.
          </note>
          <note>
            Jag kan intyga att det har varit flera ingångar, och det har
            varit svårt att hitta kompromisserna. Men viljan att hitta kompromisserna
            har varit större än viljan att hävda sina speciella ingångar eller
            åsikter i de viktiga principiella frågorna. Det fantastiska var,
            tycker jag, att vi kunde hitta den här gemensamma skrivningen.
            Risken är ju då att det bli uttunnat och att det kanske förlorar
            i kraft. Men det gör det inte.
          </note>
          <note>
            Här är vi alla eniga. Och de utestående frågorna, som ska behandlas
            vidare, är mer av teknisk karaktär och, tror jag, inte alls svåra
            att lösa med tanke på att vi har löst de här stora principiella
            frågorna.
          </note>
          <note>
            En fråga som jag själv ställer mig är vad denna nya revisionsmyndighet
            kommer att kosta. Vi har ju inte tagit upp det. Jag tror att Riksrevisionsverket
            kostar 156 miljoner i år. Riksdagens revisorer kostar
          </note>
          <note>
            23 ½ miljoner. Men vad kommer den nya riksrevisionsmyndigheten
            att kosta? Det skulle behövas en ekonomisk konsekvensbeskrivning
            när det gäller det här, och det är kanske vad den nya utredningen
            bl.a.
          </note>
          <note>
            får syssla med. Det är ju trots allt en viktig fråga.
          </note>
          <note>
            Det var någon som nämnde att kompetensen inte får förflyktigas.
            Det är alldeles riktigt. Självklart måste den nya myndigheten
            förses med den absolut bästa kompetensen. Det finns behov av ny
            kompetens, bl.a. miljökompetens när det gäller revision. Jag hoppas
            att man kommer att vara förutseende och se till att man också
            får den kompetensen till den nya revisionsmyndigheten.
          </note>
          <note>
            Fru talman! Som jag började med att säga uppfattar jag detta
            som ett historiskt beslut. Jag är oerhört glad över att få vara
            med om ett sådant beslut och tror alltså att detta blir en hållbar
            lösning. De övriga detaljerna, som den nya utredningen kommer
            att syssla med, kommer man att gå i hamn med. Jag tackar för ordet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            19 § Regional utjämning och utveckling
          </note>
          <note>
            Föredrogs näringsutskottets betänkande 2000/01:NU2
          </note>
          <note>
            Utgiftsområde 19 Regional utjämning och utveckling
          </note>
          <note>
            (prop. 2000/01:1 delvis).
          </note>
          <note type="speaker">
            Anf. 246 OLA SUNDELL (m):
          </note>
          <note>
            Fru talman! Jag yrkar bifall till reservation 1 om allmän inriktning
            av regionalpolitiken.
          </note>
          <note>
            Skogslänen, de orter och kommuner där befolkningen minskar och
            de län där arbetslösheten är fortsatt hög skriker efter aktivitet
            från regeringen, en aktivitet som inte primärt är bidrag och andra
            konstlade medel för att minska effekten av en svag näringsstruktur.
            Nej, det är rejäla tag som behövs. Vi väntar med spänning på en
            proposition om regionalpolitiken. Någon gång under senare delen
            av 2001, säger regeringen. Men varför vänta när det finns en katalog
            med förslag från den regionalpolitiska utredningen och när remissförfarandet
            väntas vara klart under nästa månad? En måttfull önskan vore att
            regeringen redan under våren 2001 kunde presentera ett förslag
            till ny regionalpolitik.
          </note>
          <note>
            Vägar, vägar och åter vägar. Regeringen måste kasta loss även
            på det här för regionerna ute i landet så viktiga området och
            prestera en proposition som tar sikte på att förbättra det svenska
            vägnätet. Att invänta ett ja till väginvesteringar från partier
            som vill minska biltrafiken och föra över allt gods på järnväg
            blir ju en långbänk som står i direkt motsats till människors
            och företags önskan om att vägnätet runtom i landet måste förbättras,
            men regeringen hukar och passar. Det är viktigare att hålla ihop
            vänsterfamiljen än att åstadkomma bättre vägar.
          </note>
          <note>
            Att jag väljer att diskutera frågor inom kommunikationsområdet
            beror ju på vägarnas enorma betydelse för det svenska näringslivet.
            Den regionalpolitiska utredningen konstaterade ju också att den
            viktigaste förutsättningen för regional utveckling och tillväxt
            är att vägarna är farbara året runt, inte bara när det är tjäle
            i marken.
          </note>
          <note>
            Bara som ett exempel kan jag nämna att det dåliga vägnätet kostar
            den svenska skogsindustrin 900 miljoner årligen. Industrier tvingas
            hålla större lager än annars, och behovet av kemikalier i processen
            ökar.
          </note>
          <note>
            En annan regionalpolitiskt viktig näring, turismen, lider också
            av det usla vägnätet. Bra vägar är bra för turismen.
          </note>
          <note>
            Det existerar således mycket goda skäl för att regeringen snarast
            borde återkomma till riksdagen med förslag vad det gäller både
            regionalpolitik och infrastruktur. Men med den snigelfart som
            regeringen skrider till verket med viktiga propositioner kan man
            misstänka ett taktiskt tänkande från regeringsmakten, självklart
            till förfång för alla de regioner som vill ha strategibyte nu
            och åtgärder för farbara vägar.
          </note>
          <note>
            Det sägs att regeringens inaktivitet beror på att partiet har
            kongress nästa höst inför valåret 2002, och då planeras ett lika
            stort miljardregn som vid kongressen i Sundsvall, allt för att
            muta in så många grupper som möjligt i den socialdemokratiska
            valfållan. Låt vara att man med detta egoistiska taktikspel kan
            tjäna röster i en valrörelse, men vår svenska landsbygd är förloraren.
            Kasta loss! Låt inte taktikrävarna få överhanden över dem som
            vill ha investeringar och tillväxt! Vidare är det här än mer viktigt
            då vi just nu har passerat kulmen i högkonjunkturen, och vi kan
            förvänta oss en avmattning, framför allt för exportföretagen.
          </note>
          <note>
            Fru talman! Grundbulten i en politik som varje land vill driva
            för att skapa rikedom och välfärd för sina människor måste grundas
            på en genuin förståelse för företagandets villkor. Vi politiker
            skapar vare sig rikedom eller välfärd. Det som är mitt jobb och
            mitt ansvar som politiker i första hand är att åstadkomma förutsättningar
            för jobb, tillväxt och därmed välfärd.
          </note>
          <note>
            Är miljön för detta den rätta startas företag, skapas jobb och
            ökar välståndet. Fel inriktning leder i motsatt riktning. Kreativiteten
            avtar, entreprenörskapet minskar, dynamiken minskar, och så småningom
            får vi mindre pengar till satsningar som vi tycker är angelägna.
          </note>
          <note>
            De förutsättningar som den förda politiken ger näringslivet är
            helt avgörande för hur stort välstånd vi kan förvänta oss. Jag
            kan uttrycka det på ett annat sätt: Förutsättningar som ger människor
            framtidstro leder till förkovran. Det leder till sparande och
            investeringar och en vilja att gå framåt som ökar möjligheterna
            till ett bra liv för varje individ varhelst han eller hon befinner
            sig. Med det här som utgångspunkt har vi moderater kritiserat
            den gamla, unkna och förlegade regionalpolitiken. Vi har haft
            anledning till detta.
          </note>
          <note>
            Det är bidrag hit, bidrag dit och ibland paket. För en iakttagare
            har regionalpolitiska åtgärder nästan alltid haft karaktären av
            ad hoc-lösningar. Regionalpolitiken blir då mer av en symbolpolitik
            än en regionalpolitik med ett verkligt trovärdigt innehåll som
          </note>
          <note>
            Sverige förtjänar.
          </note>
          <note>
            Företagsstöd och bidrag leder nästan alltid till en snedvridning
            av konkurrensförhållanden mellan företag, mellan orter och även
            mellan branscher. Företag som får stöd konkurrerar ut företag
            som inte får stöd. Stöden går också i huvudsak till traditionella
            branscher och hotar därmed en sund utveckling av näringslivet.
            Vidare kräver stödhantering regler och handläggare som i slutändan
            också bestämmer vilka som ska få bidrag. Allt det här föder också
            en byråkrati som är svårgenomtränglig för framför allt de mindre
            företagen. Vi vet att kostnaderna för att hantera olika regelsystem
            är betydligt högre per anställd i ett litet företag än i ett stort.
            Det leder mig till att säga att de små företagen missgynnas i
            ett system som föder mer av regler och mer av byråkrati. Strategin,
            om den har funnits, har varit kompensationstänkande, ett rätta-till-felen-agerande
            som åstadkoms av den reguljära politiken. Nästan självklart, skulle
            jag vilja säga, kan inte ett politikområde mötas med respekt när
            grunden för agerandet utgår från felaktiga utgångspunkter, otydliga
            mål och en dålig utvärdering.
          </note>
          <note>
            Vill vi förändra regionalpolitiken och inte bara definitionen,
            måste den nya inriktningen utgå från regioners och orters egna
            möjligheter. Min utgångspunkt är då att politiken inriktas mot
            att eliminera tillväxthinder. Därmed skapas en grund för företag
            och individer att själva lösa sina problem och inte som nu när
            debatten fokuserar på den hjälp som alltid ska komma från ett
            annat håll.
          </note>
          <note>
            Hjälp ska orterna och regionerna få, men hjälpen eller stimulansen
            ska ske i form av konkurrensbefrämjande åtgärder och inte som
            nu i form av olika typer av bidrag. Härigenom främjas en utveckling
            som baseras på regionernas egen duglighet, tradition och kreativitet.
          </note>
          <note>
            För att det här ska bli verklighet måste den gamla förlegade
            regionalpolitiken skrotas och ersättas med en politik och en strategi
            som utgår från företagandets och därmed den enskilda individens
            roll som den viktigaste faktorn bakom tillväxt och välfärd.
          </note>
          <note>
            För att det här ska kunna ske krävs förändringar över hela fältet,
            från företagandets villkor till infrastrukturella frågor. Vi kan
            inte bara skjuta in oss på förändringar inom Utgiftsområde 19.
            Att förbättra vägstandard, sänka skattetrycket, förbättra företagarklimatet,
            bygga ut IT och minska regelbördan är några exempel på åtgärder
            som förbättrar hela landets konkurrensförmåga. Den bästa politiken
            för företagandet är också den bästa regionalpolitiken.
          </note>
          <note>
            Mot bakgrund av mitt resonemang finner jag att
          </note>
          <note>
            Regionalpolitiska utredningen gjort ett gott jobb.
          </note>
          <note>
            Utredningen talar om tillväxt och tillväxtmiljöer på ett förtjänstfullt
            sätt, vilket ur mitt perspektiv lovar gott inför framtiden.
          </note>
          <note>
            På en rad punkter städar utredningen bort det gamla kompensationstänkandet
            i regionalpolitiken och försöker ersätta det med förslag som ska
            gagna regional konkurrenskraft. Det är riktigt tänkt.
          </note>
          <note>
            Men jag undrar vad bidragshanterarna svarar i remisserna. Det
            är rätt tydligt att länsstyrelsers och bidragsbyråkraters inflytande
            kommer att minska när de selektiva stödformerna avvecklas och
            ersätts med en generell sänkning av socialavgiften. Dessa de selektiva
            stödens banerförare kommer självklart att tycka illa om att deras
            inflytande minskar. Allt det här leder mig till att tro att ute
            i länen vill nog de här människorna, som också författar remissvaren,
            att allt förblir vid det gamla.
          </note>
          <note>
            Herr talman! Något om reseavdragen. Höj dessa till nivåer som
            gynnar rörligheten på arbetsmarknaden! Det kan inte vara så att
            ett ynkligt tilltaget reseavdrag får människor att avstå från
            arbete därför att resan blir för dyr.
          </note>
          <note>
            Vidare måste skatten på bensin och diesel sänkas till nivåer
            som gör att människor har råd att leva kvar ute i sina bygder.
            Att vi moderater ska vara ensamma om att se till vanligt folks
            levnadssituation i denna del är betänkligt. Det finns människor
            som vill bo på landsbygden och långt från storstaden. För dessa
            finns inga alternativ till bilen. Bilen blir en absolut nödvändighet
            för jobbet, för fritiden och för familjen.
          </note>
          <note>
            Låt dessa människor få en chans att stanna och kunna leva där
            de själva vill!
          </note>
          <note>
            Slutligen måste lantbrukets och skogsbrukets konkurrenskraft
            förbättras. Därför föreslår vi också en skattesänkning på dieselolja
            för arbetsredskap med
          </note>
          <note>
            2:39 kr per liter. Höga skatter generellt inom transportsektorn
            utgör ett allvarligt problem. Det leder till att svenskt skogsbruks
            konkurrenskraft försämras, eftersom transportkostnaderna rakar
            i höjden. Framför allt missgynnas det skogsbruk som ligger långt
            ifrån industrin, det s.k. inlandsskogsbruket. Allt det här innebär
            en konkurrensförskjutning till nackdel för svenskt skogsbruk och
            till fördel för import av virke.
          </note>
          <note>
            Jobb försvinner, miljön försämras och värdet på den svenska skogen
            minskar på grund av den höga beskattningen av diesel.
          </note>
          <note type="speaker">
            Anf. 247 GUNILLA WAHLÉN (v):
          </note>
          <note>
            Herr talman! Den svenska regionalpolitiken har under de senaste
            åren blivit mycket väl genomlyst.
          </note>
          <note>
            Regionalpolitiska utredningen har under hösten lämnat sitt slutbetänkande
            med nästan 20 delbetänkanden. I en grov sammanfattning kan en
            slutsats vara att det behövs en radikal omprövning av den framtida
            regionalpolitiken. För att åstadkomma en bra utveckling i alla
            Sveriges regioner och kommuner måste vi gå från stödtänkande till
            stimulanstänkande. Vi måste gå från kvantitetstänkande till kvalitetstänkande.
          </note>
          <note>
            Kvaliteten måste vara hög vad gäller välfärd, struktur och stimulerande
            insatser.
          </note>
          <note>
            Regeringen avser att lämna en proposition till riksdagen nästa
            höst. Då kommer vi här i kammaren att på ett mer genomgripande
            sätt kunna återkomma med konkreta förslag på en ny inriktning
            av regionalpolitiken.
          </note>
          <note>
            Den regionalpolitiska utredningen har lämnat förslag på mål som
            syftar till att skapa förutsättningar för tillväxt i alla regioner
            samt att det ska finnas ett rättvist fördelat välstånd mellan
            regionerna.
          </note>
          <note>
            Regionalpolitiska utredningens ståndpunkt är att
          </note>
          <note>
            Sveriges medborgares välfärd grundas i arbete och företagsamhet
            på landets samtliga lokala och regionala arbetsmarknader. Det
            är en viktig grund för att utveckla den framtida regionalpolitiken.
            Människor måste kunna leva, bo och arbeta med goda förutsättningar
            till bl.a. utbildning, dagligvaruförsörjning, omsorg, vård, läkemedel
            och kommunikationer med omgivningen i vid bemärkelse.
          </note>
          <note>
            Den regionala skillnaden vad gäller sysselsättningsgrad måste
            minska. Vi behöver ett vägnät som är öppet året runt och fungerar
            för såväl person- som varutransporter. Andra förutsättningar för
            att minska den regionala obalansen är också att minska pendlingstider,
            utjämna kostnader för resor och tillgång till utbildning för såväl
            enskilda som privata företag och den offentliga sektorn.
          </note>
          <note>
            Regionalpolitiken diskuteras ofta här i kammaren just inom Utgiftsområde
            19. Självklart kan inte denna del av riksdagens arbete och beslut
            åstadkomma regional balans i Sverige. Ansvaret ligger givetvis
            på samtliga utskottsområden.
          </note>
          <note>
            Några av de viktigaste frågorna finns inom infrastruktur- och
            utbildningsområdena. Dessutom måste arbetsmarknaden fungera i
            hela landet om vi gemensamt ska kunna skapa förutsättningar för
            tillväxt och en hållbar utveckling på såväl landsbygd som i glesbygd.
          </note>
          <note>
            Väl fungerande kommunikationer, rimliga kostnader för resor och
            transporter samt tillgång till kollektivtrafik är andra viktiga
            faktorer som påvekar tillväxten.
          </note>
          <note>
            Inom utbildningsområdet måste förslag och åtgärder för att höja
            utbildningsnivån och tillgängligheten till utbildning snabbt öka.
            Det kan man göra exempelvis genom att bygga ut distansutbildning,
            KY-
          </note>
          <note>
            utbildning, dvs. kvalificerad yrkesutbildning, och ge stimulans
            till företagare och enskilda att utbilda och fortbilda sig. Ett
            annat exempel kan vara avskrivning av studielån för utbildad arbetskraft
            så att de ska kunna bosätta sig och arbeta utanför de största
            tillväxtregionerna.
          </note>
          <note>
            Kulturen har en underskattad betydelse för regional utveckling.
            Kulturen ska ses som en del av infrastrukturen. Det behövs ett
            större kulturutbud och aktiv stimulans för att flera ska få tillgång
            till och själva bidra till en levande kultur.
          </note>
          <note>
            Regionalisering av kulturverksamhet och stimulans av besöks-
            och turistnäringen kan skapa ett nytt näringsliv och nya arbeten
            i många utsatta områden.
          </note>
          <note>
            Herr talman! Många små företag på landsbygd och i glesbygd uppger
            att de har svårt att klara av att finansiera sitt behov av riskkapital.
            Den svenska kreditmarknaden uppfattas inte fungera tillfredsställande
            för mindre tillväxtföretag i stödområdena.
          </note>
          <note>
            Kvinnor uppger generellt sett lånesituationen som särskilt problematisk.
          </note>
          <note>
            Det borde vara möjligt att från en liten del av vinsterna från
            vattenkraften avsätta medel till utvecklingsfonder, vars främsta
            uppgift är att stimulera omvandlingsprocessen av företag och samhällsstrukturer
            för en uthållig utveckling och välfärd i de regioner som i dag
            har stora svårigheter att klara detta. Det är angeläget att detta
            utreds.
          </note>
          <note>
            Herr talman! Jag yrkar därför bifall till reservation
          </note>
          <note>
            3.
          </note>
          <note>
            Vänsterpartiet arbetar ständigt med jämställdhetsperspektiv.
            Vi måste prioritera kvinnors möjligheter även inom det regionala
            området. Det kan göras exempelvis via regionala och lokala resurscentrum.
            Det är bra att dessa finns i länen och kommunerna. Samtliga partier
            i utskottet vill verkligen att dessa ska utvecklas och att kvinnornas
            företagsamhet ska öka.
          </note>
          <note>
            Men viktigast är egentligen inte millimeterrättvisa i medelstilldelning.
            Viktigare är medvetenheten och att kunskapen om kvinnors förutsättningar
            och möjligheter ökar. Normen ska fortsättningsvis inte vara den
            medelålders mannen som företagare. Både män och kvinnor, ung som
            gammal, ska ingå i det normala. Om den insikten finns kommer skillnaden
            mellan kvinnors och mäns möjligheter att minska.
          </note>
          <note>
            Tyvärr har det inte kommit något skriftligt beslut från EU om
            vi får använda avsatta medel som är avsedda för nedsättning av
            sociala avgifter med 0,8 %
          </note>
          <note>
            för vissa företag inom de speciellt utsatta regionerna.
          </note>
          <note>
            Detta beroende av EU-stöd visar att vi måste finna mer generella
            uthålliga lösningar som gynnar företag och deras möjligheter att
            nyanställa och behålla sin personal. Vi måste finna egna regionala
            lösningar för en hållbar utveckling som stimulerar arbetsmarknaden
            i glesbygden. Ett förslag kan vara att göra en rejäl satsning
            på ökade kunskaper i t.ex. IT, språk och entreprenörskap genom
            distansutbildning. Man kan rikta dessa insatser till framtidsbranscher
            som exempelvis besöks- och turistnäringen. Detta är en högt prioriterad
            fråga som måste lösas snarast. Jag vet att det finns förslag på
            bra lösningar hos företagare och de som bor i de utsatta områdena.
            Vi måste vara öppna för otraditionella lösningar.
          </note>
          <note>
            Herr talman! Avslutningsvis ser jag fram emot en djupare och
            mer spännande och genomgripande debatt med anledning av den kommande
            regionalpolitiska propositionen.
          </note>
          <note type="speaker">
            Anf. 248 OLA SUNDELL (m) replik:
          </note>
          <note>
            Herr talman! Jag har en kort fråga till Gunilla
          </note>
          <note>
            Wahlén. Varför driver Vänsterpartiet frågan om kortare lastbilslängder?
            Det skulle vara en avgörande negativ faktor för de svaga regionerna.
            Kostnaderna för transporterna skulle i ett slag öka med 30 %.
            Alla avverkningar i inlandet skulle omedelbart vara olönsamma,
            importen skulle kompensera avverkningen.
          </note>
          <note>
            Varför driver ni frågan om 18 meters längd på lastbilarna?
          </note>
          <note type="speaker">
            Anf. 249 GUNILLA WAHLÉN (v) replik:
          </note>
          <note>
            Herr talman! Jag fick samma fråga i fjol om längden på långtradarna
            vid timmertransporter i Norrland.
          </note>
          <note>
            Vi kan inte inom utgiftsområde 19 lösa samtliga regionalpolitiska
            problem. Man måste ta hänsyn till olika faktorer. Jag är inte
            så övertygad om att det är Vänsterpartiet självt som driver frågan.
            Det är regler som kommer från EU. Man måste förhandla och diskutera.
          </note>
          <note>
            Personligen skulle jag föredra att vi fick behålla våra 24-metersbilar
            i Norrland.
          </note>
          <note type="speaker">
            Anf. 250 OLA SUNDELL (m) replik:
          </note>
          <note>
            Herr talman! Den sista kommentaren var klargörande. Jag eftersökte
            ett förnuft och en balans och måttfullhet i Gunilla Wahléns resonemang.
            Det fann jag i hennes svarsreplik. Tack för 24 meter.
          </note>
          <note type="speaker">
            Anf. 251 GUNILLA WAHLÉN (v) replik:
          </note>
          <note>
            Herr talman! Jag förstår precis behovet av 24-
          </note>
          <note>
            metersbilar. Jag kan också förstå hur man i andra delar av landet
            och i tätorter inte kan tänka sig sådana. I små byar i Frankrike
            kan man inte tänka sig 24
          </note>
          <note>
            meter långa långtradare som kör i gränderna. Men vi har andra
            förutsättningar här.
          </note>
          <note>
            Jag vet att man diskuterar frågorna och att Vänsterpartiet har
            tyckt att bilarna ska vara 18 meter även i
          </note>
          <note>
            Sverige.
          </note>
          <note type="speaker">
            Anf. 252 HARALD BERGSTRÖM (kd):
          </note>
          <note>
            Herr talman! Jag vill inleda med att yrka - det är egentligen
            onödigt eftersom det redan har varit ett yrkande - bifall till
            reservation 1 och reservation 3 i betänkandet.
          </note>
          <note>
            Den traditionella regionalpolitiken som vi känner den har växt
            fram ur 1960-talets glesbygdsproblematik. Men samhället har förändrats,
            och nu har den ifrågasatts alltmer. Den regionalpolitiska utredningen
            har därför på ett förtjänstfullt sätt belyst en rad frågeställningar
            och lagt fram förslag som nu är ute på remiss.
          </note>
          <note>
            En framtida regionalpolitik kan inte handla om att flytta människor,
            företag och myndigheter med hjälp av regionalpolitiska åtgärder
            för att därigenom försöka åstadkomma ekonomisk balans i landet.
            Däremot finns det vissa grundstenar som är viktiga, som t.ex.
          </note>
          <note>
            att underlätta arbetspendling och skapa möjligheter på det lokala
            planet för inflöde av kunskaper, kapital och inte minst människor.
            Vidare gäller det att ta vara på kraften hos de kreativa människor
            som finns runtom i landet för att med hjälp av dessa, ofta innovatörer,
            utveckla de lokala förutsättningarna.
          </note>
          <note>
            Vi kristdemokrater anser att för att lyckas med de regionalpolitiska
            strävandena är det nödvändigt att flera politikområden samverkar
            med regionalpolitiken. Det gäller arbetsmarknads-, närings- och
            skattepolitiken. Det är dessa politikområden som tillsammans bildar
            den stora regionalpolitiken till skillnad från betänkandet vi
            debatterar som handlar om den lilla regionalpolitiken.
          </note>
          <note>
            En absolut förutsättning för en levande lands- och glesbygd är
            att människor väljer att bosätta sig där. Vi har sett av den regionalpolitiska
            utredningen att människors flyttmönster inte stämmer riktigt med
            tidigare antaganden. Det är inte i första hand glesbygden som
            är de senaste årens stora förlorare utan landsbygdens mindre tätorter.
            Jag ser svårigheten med att vända flyttströmmen. Det jag ändå
            hoppas är att vi kan bromsa upp den, men då behövs det satsningar
            inte minst på vägar och på möjligheter att resa t.ex. med bil,
            dvs. reseavdragen måste bli mycket bättre.
          </note>
          <note>
            I kommittémotionen N332 har vi kristdemokrater försökt att peka
            ut riktningen och i någon mån beskriva hur vi menar att den lilla
            regionalpolitiken borde kunna utformas framöver. I huvudsak krävs
            det generella åtgärder där människor, näringsliv och offentlig
            sektor samverkar och stimuleras att verka på landsbygd och i glesbygd
            trots långa avstånd och avfolkning, trots små lokala marknader
            och inte sällan brist på människor med god utbildning. Dessutom
            finns det en hel del andra svårigheter. Jag nämnde att vi behöver
            satsningar på vägarna. De tycks ju vara satta på undantag av regeringen.
          </note>
          <note>
            I en rad punkter i vår motion diskuterar vi ytterligare förutsättningar
            som vi anser behövs för en ny regionalpolitiks möjligheter att
            få hela Sverige att leva.
          </note>
          <note>
            En av de absolut viktigaste är småföretagandets och, inte minst,
            småföretagarens villkor. Den ekonomiska politiken måste ge stabila,
            goda och förenklade villkor för fler och för växande företag.
            Det privata näringslivet har varit, är och kommer att vara ryggraden
            för vårt lands välfärd. De nya jobben skapas när enskilda människor
            finner det mödan värt att starta eller utveckla ett företag. Kristdemokraterna
            anser att det behövs ett bättre klimat för både företag och företagare
            om vi ska lyckas bättre än hittills.
          </note>
          <note>
            För något år sedan antog EU i ett ministerråd i
          </note>
          <note>
            Feira i Portugal en europeisk stadga för småföretag.
          </note>
          <note>
            Det var på initiativ av dåvarande småföretagarminister Mona Sahlin.
            Stadgan innehåller en rad uttalanden som vi kristdemokrater kan
            instämma i, t.ex. att
          </note>
          <note>
            "småföretagen måste betraktas som de främsta pådrivarna till
            förnyelse, sysselsättning samt social och lokal delaktighet i
            Europa" och att "bästa möjliga klimat för småföretagande och entreprenörskap
            behöver därför skapas". Det är starka ord. Men när ska vi få se
            något av detta genomfört i praktisk politik i vårt land? Vi har
            ingen minister här som kan svara eller kommentera de vackra orden.
            Men det skulle vara intressant att höra någon av regeringspartiets
            företrädare nämna något om när vi får se den stadgan implementeras
            i skattepolitik, i näringspolitik, i arbetsmarknadspolitik och
            inte minst naturligtvis som förutsättning för en fungerande regionalpolitik.
          </note>
          <note>
            Mycket har sagts om behovet av bredband och s.k. regionala transportnät.
            Ja, behovet finns och det kommer att växa. Men vi kristdemokrater
            anser inte att staten för närvarande ska vara med och satsa resurser
            på utbyggnad av det här bl.a. därför att teknikutvecklingen går
            så svindlande fort. När vi kristdemokrater och alla andra i höstas
            skrev motioner om bl.a. regionalpolitiken visste vi inte att det
            nu vid jultid skulle finnas utrustning som möjliggör anslutning
            med verkligt stor bandbredd. Det är en teknik som använder det
            vanliga elnätet och uppnår överföringshastigheter på 10 Mbit och
            mer. Förhållandevis storskaliga test pågår och om ett par tre
            månader ungefär är tekniken tillgänglig kommersiellt till mycket
            lägre pris än nuvarande teknik. Jag känner mig därför styrkt beträffande
            det riktiga i att avvisa regeringens begäran om att överföra 450
            miljoner kronor från utgiftsområde 19 till regionala transportnät.
          </note>
          <note>
            Herr talman! Jag ska bara ytterst kort kommentera yrkandet i
            reservation 3. Det gäller återförande av en del av vattenkraftsvinsten
            till den region eller kommun vari vinsten uppkommit. I fyrpartireservationen
            konstaterar vi att frågan inte är tillräckligt utredd av den regionalpolitiska
            utredningen. Bl.a. borde möjliga metoder för en återföring ha
            belysts och konsekvensbeskrivits.
          </note>
          <note>
            Med hänsyn till denna brist i informationsunderlaget yrkas i
            reservationen att regeringen borde tillsätta en ny utredning för
            att fördjupa kunskaperna i frågan och att detta ska ges regeringen
            till känna.
          </note>
          <note type="speaker">
            Anf. 253 ÅKE SANDSTRÖM (c) replik:
          </note>
          <note>
            Herr talman! Detta betänkande, Utgiftsområde 19
          </note>
          <note>
            Regional utjämning och utveckling är viktigt för väldigt många
            orter och för många delar av det här landet. Just betoningen på
            regional utjämning, att skapa rättvisa och lika villkor, ser vi
            från Centerpartiet som en angelägen ingång i den här frågeställningen.
          </note>
          <note>
            Att i denna sena timme få debattera detta område, som är så betydelsefullt,
            kan ju ge en del funderingar.
          </note>
          <note>
            Klockan är ju också faktiskt bokstavligen fem i tolv för många
            regioner runtom i det här landet om ingenting görs för att ändra
            på utvecklingen.
          </note>
          <note>
            När vi för ett år sedan debuterade i dessa frågor uttryckte jag
            en oro för att väntan på den regionalpolitiska utredningen och
            efterföljande proposition skulle passivisera debatten kring regionernas
            utvecklingsfrågor. Så har inte blivit fallet, och det är glädjande.
            Som resultatpolitiker tycker jag självfallet att det hade varit
            bra om vi redan i detta betänkande hade kunnat lyfta in de frågor
            som man i den regionalpolitiska utredningen var överens om. Men
            jag får ju acceptera den formella gången, självklart. I sammanhanget
            vill jag passa på och ställa en fråga till Reynoldh Furustrand.
            När kommer propositionen om regionalpolitiken? Vi kanske även
            kan få en hint om när infrastrukturpropositionen kan komma. Det
            skulle vara glädjande information så här sent före juluppehållet.
          </note>
          <note>
            I den allmänna debatten kring regionalpolitiken förmedlas ofta
            bilden av att satsningar ute i landet kallas regionalpolitik och
            stöd medan satsningar i storstadsområdena benämns som investeringar.
            Detta är givetvis fel, vilket också har påtalats av näringsministern
            då han var uppe i sitt hemlän, Norrbotten.
          </note>
          <note>
            Dock har han själv inte bidragit med något för att förändra dessa
            attityder hos exempelvis Näringsdepartementet och medierna. Jag
            beklagar för övrigt att inte Rosengren är här i kammaren under
            denna debatt.
          </note>
          <note>
            Herr talman! Regionalpolitiken omfattar, och är beroende av,
            flera politikområden. Från Centerpartiet har vi inom en rad områden,
            som berör regionalpolitiken, lagt fram finansierade förslag i
            föreliggande budget. Det gäller 2,4 miljarder kronor mer än regeringen
            till drift, underhåll och investeringar i fråga om vägar och järnvägar.
            Inom parentes sagt säger ju
          </note>
          <note>
            Vägverket självt att med den medelstilldelning som nu råder kommer
            bara förfallet möjligen att kunna hejdas.
          </note>
          <note>
            Det handlar också om lägre arbetsgivaravgifter för såväl små
            som medelstora företag och om ett statligt ansvar för en grundservice
            i hela landet. Det handlar om en fortsatt satsning på forskningsresurser
            till de regionala högskolorna och, som även har belysts tidigare,
            om särskilda kulturpengar till alla kommuner. Jag tror att det
            är viktigt för livsmiljön och trivseln. Det handlar vidare om
            en kraftfull utbyggnad av
          </note>
          <note>
            IT-infrastrukturen så att alla kan få del av denna.
          </note>
          <note>
            Slutligen, vilket jag vet också har diskuterats i den regionalpolitiska
            utredningen, gäller det frågan om ett särskilt landsbygdsavdrag.
            Det har också betydelse för den regionala utvecklingen.
          </note>
          <note>
            Låt mig få ge några exempel från dagens regionalpolitiska verklighet.
            Nedsättningen av socialavgifter i de berörda områdena fasas nu
            bort på order från Bryssel - utan att någonting har gjorts för
            att förbereda företagen eller eljest underlätta en anpassning.
          </note>
          <note>
            Det värsta exemplet har vi när det gäller transportstödet till
            vissa produkter i norra delen av det här landet. Där har man har
            fattat beslut om en retroaktiv indragning ett halvt år bakåt i
            tiden. Följden blir att företag förlorar upp till, och mer än,
            200 000 kr. Det är enligt min och Centerpartiets mening djupt
            orättfärdigt och felaktigt att på det sättet fatta retroaktiva,
            missgynnande beslut. Det skulle i sammanhanget vara intressant
            att höra vad Furustrand säger om detta, om det är rimligt att
            vi ska bete oss på det sättet. I
          </note>
          <note>
            övrigt väntar jag med stort intresse på vad KU kommer fram till.
          </note>
          <note>
            Herr talman! Låt mig ta ett annat exempel från verkligheten.
            Öresundsregionen spås, säkert med all rätt, en lysande framtid.
            Den har erhållit stora, mycket stora, statliga insatser i form
            av en bro, i form av en kommande citytunnel och i form av en högskola.
            Den ska nu enligt uppgift få en stor summa pengar från
          </note>
          <note>
            Östersjömiljarderna för att utveckla en kunskapsbro mot Danmark.
            Detta gör man alltså i den del av landet som spås den högsta tillväxten
            de närmaste åren.
          </note>
          <note>
            Jag undrar vad man kommer att säga i de mindre expansiva områdena
            i Syd- och Mellansverige.
          </note>
          <note>
            Så till frågan om återbäring av vattenkraften. Vid fjolårets
            regionalpolitiska debatt lovade regeringsföreträdarna att dessa
            frågor skulle behandlas av den sittande regionalpolitiska utredningen.
            Enligt min mening har detta inte skett. Utan någon utredning eller
            närmare analys har majoriteten i utredningen slagit fast att det
            inte är lämpligt med något sådant system i Sverige. Det är uppenbart
            att löftena kunna svikas. Glädjande är inom parentes att kd nu
            intresserar sig för denna fråga och är med på samma reservation.
          </note>
          <note>
            För det första ska en sådan återbäring inte ses som ett regionalpolitiskt
            stöd utan som en form av kompensation för det intrång och de skador
            i naturen som dessa bygder har drabbats av. Detta intrång är ett
            stort hinder för att utveckla ett antal näringsgrenar, som skogsbruk,
            turism, jakt och fiske m.m. För det andra bör dessa frågor behandlas
            i en särskild ordning. Det här ska som sagt inte anses som ett
            regionalpolitiskt stöd. För det tredje har vattenkraftsutbyggnaden
            på flera håll skapat betydligt större miljöskador än vad som förmodades
            och vad som ersattes vid utbyggnaden.
          </note>
          <note>
            Det är i dag också väsentligt färre jobb vid kraftstationerna
            och driftkontoren än vad som var grunderna för utbyggnadsavtalen
            med de aktuella kommunerna. Frågan om återbäring från vattenkraften
            till berörda regioner bör alltså behandlas utifrån ett vidare
            perspektiv.
          </note>
          <note>
            Med hänsyn till tidsläget stannar jag där och yrkar med detta,
            herr talman, bifall till reservation 3.
          </note>
          <note type="speaker">
            Anf. 254 RUNAR PATRIKSSON (fp):
          </note>
          <note>
            Herr talman! I denna sena timme, 23 timmar efter det att vi hade
            räknat med att ha denna debatt, är vi nu i full gång. Jag hoppas
            att det inte är systematiskt för regionalpolitiken att debatten
            förläggs mitt i natten när det är minst intresse i huset. Det
            är en viktig politik. Reynoldh Furustrand står beredd att komma
            och ge sig på oss kanske. Men vi får ändå hoppas att han är på
            väg fram för att ge oss några besked i regionalpolitiken, inte
            minst med tanke på det som mina företrädare i talarstolen har
            sagt om den regionalpolitiska utredningen och propositionen med
            anledning av den eller varför inte infrastrukturpropositionen
            som jag tror är viktig.
          </note>
          <note>
            Herr talman! För att jag inte ska glömma bort det så yrkar jag
            bifall till reservation 1 i betänkandet.
          </note>
          <note>
            Befolkningsstatistiken i landet kommer ju varje år. Och vi är
            många som ibland kallar Statistiska centralbyrån för sadistiska
            centralbyrån, när vi ser hur siffrorna för kommunerna ute i Sverige
            blir lägre. Ett åttiotal kommuner går framåt och ett par hundra
            minskar. Det är faktum i dag. Det beror naturligtvis också bl.a.
            på att födelsetalen i landet är låga. Men den negativa befolkningsutvecklingen
            i en majoritet av landets kommuner beror också på att - här kommer
            något viktigt - framför allt de unga väljer att lämna sin hembygd
            och flytta till främst storstadsområdena. Att åldersfördelningen
            då får slagsida är inte heller någon positiv utveckling för kommunerna.
          </note>
          <note>
            Avflyttningen från landsbygden har pågått länge.
          </note>
          <note>
            Men det nya nu är de låga födelsetalen som gör att landsbygden
            inte bär upp sin befolkning längre. Detta problem är kanske inte
            heller helt unikt för Sverige utan gäller hela Europa. Man måste
            därför ha befolkningsminskningen i tankarna när man planerar framtida
            förutsättningar för att välfärden inte ska hotas.
          </note>
          <note>
            Noterbart är att även kommuner med låg arbetslöshet,
          </note>
          <note>
            Gnosjö, Tranemo, Årjäng och Eda, förlorar en del av befolkningen
            till förmån för storstadsområdena.
          </note>
          <note>
            Det finns samtidigt ett positivt värde i att bo utanför stadskärnor.
            En lugn miljö med vacker natur är naturligtvis en positiv faktor.
            Det gäller att se möjligheter att bo på landsbygden. Alla i Sverige
            är också beroende av varandra oavsett var vi bor. Landsbygdsbon
            är beroende av stadsbon och tvärtom, och så får det väl förbli.
            Folkpartiet lanserar just nu frihetsbegreppet för boendet, Bo
            där du vill.
          </note>
          <note>
            Herr talman! För oss liberaler är människan till sin natur nyfiken
            och vill ständigt prova på nya saker och upptäcka nya platser.
            Därför är människans rätt till fri rörlighet en grundbult i den
            liberala ideologin.
          </note>
          <note>
            Det kvittar om det gäller rörlighet inom EU, inom
          </note>
          <note>
            Sverige, inom ett län eller inom en kommun. Människans möjlighet
            till rörlighet är ett väsentligt inslag för en god livskvalitet.
            Men tillgången till goda kommunikationer är viktig. Vi har hört
            i mina borgerliga vänners inlägg här att de ständigt återkommer
            till kommunikationerna, till infrastrukturen. Och nu tittar jag
            skarpt bort mot Reynoldh Furustrand. Det är det viktigaste av
            allt. Vad vi än gör med selektiva bidrag till kommuner - jag måste
            påstå att trots att det kanske inte ligger riktigt i vår ideologi
            - så måste de finnas så länge som vi inte får förutsättningar
            i landsbygd och i glesbygd via infrastruktur att klara oss själva.
            Men infrastrukturen, åtkomligheten, att vara åtkomlig, är den
            viktigaste förutsättningen för att vi ska kunna bo kvar i den
            svenska glesbygden och landsbygden eller för att vi ska kunna
            säga att vi i landet över huvud taget har något som vi kan kalla
            regionalpolitik.
          </note>
          <note>
            Att etablera företag lättvindigt och snabbt utan krångel där
            man vill och också som företagare kunna känna att man blir erkänd
            och att man har en stor betydelse är ett viktigt inslag för att
            glesbygden på egen hand ska ha möjlighet att överleva.
          </note>
          <note>
            En dålig infrastruktur, och då handlar det återigen i första
            hand om vägar och IT, får inte vara ett hinder när det gäller
            företagsetableringar på mindre orter runtom i hela landet. Folkpartiet
            vill också uppmuntra människor som vill flytta att göra det, att
            flytta dit de vill, att få ett jobb som de trivs med och att kunna
            få tillgång till ett varierat kultur- och fritidsutbud.
          </note>
          <note>
            Unika naturupplevelser som är av den digniteten att man bara
            kan ge den på vissa platser i Sverige kan alltså betyda en utflyttning
            till landsorten.
          </note>
          <note>
            Nu ska jag framföra en egen synpunkt. Om då inte vägen, infrastrukturen
            fungerar, då flyttar man in ut i landet. Och jag vill påstå att
            nu när vi är på gång att få ett förslag som innebär att vissa
            små regioner i sin natur också ska ha 200 vargar i skogen, så
            tycker jag att det är en dålig regionalpolitik.
          </note>
          <note>
            Vad man bör sträva efter i regionalpolitiken är att skapa generella
            förutsättningar för att den som vill bo, arbeta och starta ett
            företag i glesbygden ska kunna göra det och bo kvar där efter
            att han har återvänt dit eller flyttat dit från annat håll. För
            att det ska kunna bli möjligt måste de som vill bo kvar ha möjlighet
            till ett arbete i närområdet.
          </note>
          <note>
            Regionalpolitiken ska inte skapa jobb, utan den ska skapa förutsättningar
            för jobb och företagsamhet i landsbygds- och glesbygdsområdena.
          </note>
          <note>
            Som liberaler anser vi att den enskilda människan ska ha den
            rätten och makten över sin egen vardag.
          </note>
          <note>
            Det gäller även i regionalpolitiken. Ett alltför centraliserat
            beslutsfattande och en planering uppifrån är det som allra minst
            gagnar regionalpolitiken. Det är därför som Folkpartiets regionalpolitik
            genomsyras av ett underifrånperspektiv som tar sin utgångspunkt
            i den enskilda individen. Vi kan gärna kalla denna del av regionalpolitiken
            för den djupa regionalpolitiken som bygger på människors känslor
            och tro.
          </note>
          <note>
            Herr talman! Lokal mobilisering är Folkpartiets politik för regionala
            satsningar. Från Folkpartiet liberalernas sida har vi under mer
            än ett decennium talat om behovet av en allmän förändring av regionalpolitiken.
            Sysselsättning ska inte planeras fram genom myndighetsbeslut.
            Men flytta gärna ut myndigheter.
          </note>
          <note>
            Folkpartiet tror inte på den typen av regionalpolitik där besluten
            kommenderas fram. Vi måste i stället gå över till en lokal mobilisering
            med ett underifrånperspektiv. Det har jag sagt tidigare. Mobiliseringen
            av lokala resurser kan inte kommenderas fram, utan i de orter
            där människorna finns, där individerna finns, måste de känna att
            en lokal mobilisering stöds av regionalpolitiken och att infrastrukturen
            fungerar.
          </note>
          <note>
            Jag måste ta ett litet exempel eftersom Åke Sandström gjorde
            det. När vi talar om vägar och infrastruktur så måste jag säga
            att när man är lokalboende i ett skogsområde med sågverk och skogsindustri
            så gäller följande sanning i regionalpolitiken.
          </note>
          <note>
            Jag vågar påstå att i mitt område av Sverige har vi, för att
            inte någon ska ta illa upp, bland det absolut bästa sågtimmer
            av både tall- och granskog som finns i Sverige.
          </note>
          <note>
            Vi har i området fyra sågverk med stort virkesbehov, av ca 700
            000 kubikmeter gran- och tallskog.
          </note>
          <note>
            Sådan skog finns runtomkring sågen, men när tjällossningen kommer
            efter vintern måste virke hämtas från Ryssland. Det går med båt
            till Karlstad och körs vidare med transport på asfalterad väg
            efter E 18 till sågverket. Ändå finns det timmerskog i en cirkel
            om två, tre eller fyra mil runt sågverket. Är det en bra regional
            politik?
          </note>
          <note>
            En avgörande faktor för möjligheten till en god samhällsservice
            och utveckling runtom i landet är det kommunala skatteutjämningssystemet.
            Dagens system präglas av vissa brister, oavsett om det gäller
            landsbygdskommuner eller storstadskommuner. Det kommunala skatteutjämningssystemet
            måste därför förändras och förbättras på en hel del punkter. Regeringen
            har ansvaret för att infrastrukturpropositionen och propositionen
            med anledning av den regionalpolitiska utredningen uteblivit,
            vilket är skrämmanade.
          </note>
          <note type="speaker">
            Anf. 255 INGEGERD SAARINEN (mp):
          </note>
          <note>
            Herr talman! Vi måste ha en utveckling i hela landet. Då kan
            befintliga samhällsresurser utnyttjas bättre. Då minskar trycket
            i storstadsregionerna och regionernas sårbarhet vid konjunkturnedgångar.
            Ett viktigt mål måste vara att förbättra regionernas ekonomiska
            styrka och självständighet och att göra dem mindre beroende av
            ekonomiskt stöd.
          </note>
          <note>
            För många av de ekonomiskt svaga regionerna skulle en återföring
            av vattenkraftsvinster kunna vara betydelsfull i arbetet för att
            göra regionerna till attraktivare platser för människor och företag.
            Det är bättre att regionerna får behålla sina tillgångar än att
            de dras in till staten för att sedan återgå till kommunerna som
            bidrag.
          </note>
          <note>
            En annan anledning till att återföra delar av vinsterna från
            vattenkraften är att dennas utbyggnad har förstört värdefulla
            naturresurser. Det finns mycket få älvar utan dammar i världen,
            i synnerhet i Europa.
          </note>
          <note>
            Enorma potentialer för turism, fiske och friluftsliv har försvunnit.
            Omistliga värden har gått förlorade. Förlorarna är invånarna och
            det lokala näringslivet. En kompensation för detta är inte orimlig.
          </note>
          <note>
            Dessutom skulle jag gärna se en regional ekologisk näringslivsfond.
            Strävan efter hållbar utveckling gagnar den långsiktiga tillväxten.
            De företag som finns med på Dow Jones Sustainability Index har
            en bättre ekonomisk utveckling än övriga företag. Hållbarheten
            är faktiskt en förutsättning för tillväxten.
          </note>
          <note>
            Vilken är då statens roll i detta sammanhang? Jo, staten ska
            sätta upp målen och ge förutsättningarna:
          </note>
          <note>
            Hit vill vi att ni ska nå, och dessa medel står till förfogande.
          </note>
          <note>
            En hållbar utveckling handlar bl.a. om att skapa kretslopp som
            gör att inte koncentrationen av olika ämnen ökar i naturen. Ingen
            vet egentligen hur mycket de svenska företagen och konsumenterna
            belastar sin omgivning. Det finns få heltäckande lokala analyser
            av produktionen i kommuner och företag, av vad som går ut ur och
            in i regionen eller kommunen.
          </note>
          <note>
            Kanske är läckagen större än förväntat. Det är därför som företag
            och kommuner har börjat en egen kartläggning av energi- och materialflöden,
            alltså av vad som går in i produktionen och vad som används och
            vilka slutprodukter som till slut hamnar i återvinning, i avlopp
            eller på andra ställen.
          </note>
          <note>
            Det finns ekokommuner som arbetar med detta och miljöcertifierade
            företag som anstränger sig för att hålla kontroll på sina materialflöden.
            Detta kan resultera i uppkomsten av nya företag, som kan använda
            restprodukter av olika slag. Det kan i slutändan ge människorna
            en bättre livsmiljö på flera olika sätt.
          </note>
          <note>
            Att de företag som sysslar med detta ofta går bättre än andra
            beror på att de blir effektivare och resurssnålare. De får bättre
            kvalitet, och de får på köpet status och konkurrenskraft.
          </note>
          <note>
            Folk flyttar inte gärna, och gör de det flyttar de inom arbetskraftsregionerna,
            inte mellan dem. Det gör att svenska företag är beroende av regionens
            befolkning. Att höja arbetskraftens kompetens inom varje region
            är alltså viktigare än något annat. Det handlar om att stimulera
            det regionala näringslivet och den lokala arbetsmarknaden, så
            att de matchar varandra.
          </note>
          <note>
            Men för att få större företag att etablera sig inom vissa regioner
            krävs också en höjd servicenivå, och det skulle också kunna få
            många utflyttade utbildade ungdomar att vilja återvända. Vi kommer
            här till det som Gunilla Wahlén talade om, att kulturens betydelse
            är väldigt stor. Det har mycket stor betydelse för ungdomar att
            det finns ett intressant kulturliv.
          </note>
          <note>
            Det finns ett behov av en servicegaranti. Människor på landet
            måste kunna garanteras en lägsta nivå av service t.ex. vad gäller
            tillgång till sjukvård, apotek och posttjänster. Ett annat problem
            är att standarden på stora delar av landets mindre vägar har blivit
            alltmer eftersatt. Grusvägarna i exempelvis Norrlands inland trafikeras
            av stora och tunga fordon, och de måste kontinuerligt underhållas
            för att vara farbara året runt. Tendensen är dock att det inte
            längre går att upprätthålla en rimlig standard på grusvägarna.
            Värst utsatta är glesbygdskommunerna i Norrland, på grund av de
            långa avstånden. Det är angeläget att Vägverkets möjligheter till
            tjälsäkring och underhåll ökar.
          </note>
          <note>
            Jag anser också att det är viktigt att det kommer till stånd
            en utredning om hur stor belastningen blir på olika kategorihushåll
            i skilda delar av landet när drivmedelsskatterna höjs. Det är
            viktigt att höja drivmedelsskatterna för att få till stånd en
            teknikutveckling och en önskan hos gemene man att man använder
            energi och drivmedel så effektivt som möjligt. Men det är också
            viktigt att fundera över om vissa människor drabbas oproportionerligt
            mycket och vad man i så fall kan göra åt det.
          </note>
          <note>
            För övrigt anser jag att laxfisket i Östersjön ska upphöra och
            att laxen ska reserveras för älvarna.
          </note>
          <note>
            Vildlaxen och fisketurismen skulle kunna ge människor och företag
            längs älvdalarna goda försörjningsmöjligheter i framtiden. Fiske
            i vildlaxälvar anses exklusivt, och varje lax eller öring som
            tas i de orörda älvarna skulle kunna betinga skyhöga intäkter
            jämfört med om de tas upp av fiskare i Östersjön. I vissa fall
            är det faktiskt inte ens viktigt att ta upp dem. Det är tillräckligt
            med fotografering tillsammans med den vilda bjässen, och laxen
            kan sedan släppas tillbaka i älven.
          </note>
          <note>
            Fisket i älvarna kan bedrivas selektivt. Man vet hur mycket lax
            som finns och hur mycket som kan tas av varje stam och i varje
            älv. Ge fiskebåtarna i Östersjön laxpension!
          </note>
          <note>
            Nu hotas vildlaxen av företag som drar upp den med jättelånga
            drivgarn, med en längd som inte ens tillåts av EU. Då fångas både
            odlad lax och den utrotningshotade vilda laxen. Förutom att denna
            verksamhet hotar vildlaxens överlevnad är den också ett bedrövligt
            exempel på hur kortsiktig rovdrift förstör möjligheter till långsiktigt
            bärkraftig försörjning för folket längs Norrlands älvdalar.
          </note>
          <note type="speaker">
            Anf. 256 ÅKE SANDSTRÖM (c) replik:
          </note>
          <note>
            Herr talman! Jag nappar inte på Ingegerd Saarinens laxkåseri,
            utan jag vill ställa en fråga utifrån hennes sätt att vara pådrivande
            när det gäller att höja drivmedelspriserna. Detta får mycket stora
            regionala konsekvenser i alla de delar av landet där vi inte har
            alternativ till bilen och landsvägstransporterna.
          </note>
          <note>
            I vårt gemensamma hemlän, som är landets största väglän med 920
            mil allmänna vägar, har jag för 1999
          </note>
          <note>
            års höjning, 25 öre plus moms, gjort en utförlig undersökning
            bl.a. med hjälp av SCB och kommit fram till att effekten var 33
            miljoner kronor i årlig merkostnad för hela transportsektorn,
            de areella näringarna och privatbilismen. Och tänk bara på fjällturismen,
            som Ingegerd Saarinen har talat om!
          </note>
          <note>
            Min första fråga är: Minskas verkligen förbrukningen genom dessa
            höjningar? Kör yrkestrafiken extra varv i rondellerna eller i
            timmertransportarbetet?
          </note>
          <note>
            Vi ska självfallet arbeta för en utveckling av nya bränslen och
            nya motorer, och det har vi också föreslagit från Centerpartiet.
          </note>
          <note>
            I det sammanhanget vill jag ställa min andra fråga till Ingegerd
            Saarinen: Ska biobränslena verkligen beläggas med skatt, vilket
            sägs i årets finansplan som
          </note>
          <note>
            Miljöpartiet ställer sig bakom?
          </note>
          <note type="speaker">
            Anf. 257 INGEGERD SAARINEN (mp) replik:
          </note>
          <note>
            Herr talman! Först om drivmedelsskatten. I vår överenskommelse
            med regeringen handlar det om en skatteväxling på 30 miljarder
            på tio år. För bensinpriset skulle det betyda 1,50 i höjd skatt
            på tio år, alltså
          </note>
          <note>
            15 öre om året. Med tanke på hur mycket glesbygdsbilisten åker
            bil jämfört med en normalbilist innebär det en kostnadsökning
            för glesbygdsbilisten på 24 kr per år.
          </note>
          <note>
            Jag tror att den här frågan är lite överdimensionerad som den
            huvudsakliga drivkraften till att glesbygden utarmas. En kostnadsökning
            på 24 kr per år, 15
          </note>
          <note>
            öre per liter, kan inte har den digniteten.
          </note>
          <note>
            Däremot finns det människor som bor väldigt ocentralt och som
            kan ha extra stora kostnader. Därför tycker jag att detta ska
            utredas.
          </note>
          <note>
            Jag tror inte att Åke Sandström menar drivmedelsskatten i detta
            sammanhang utan menar att priset är högt. Den skattehöjning som
            vi ska genomföra på tio år handlar inte om mycket pengar.
          </note>
          <note>
            Så till biobränslena i finansplanen. Jag förstår inte att Centerpartiet
            går ut med det här hela tiden. Vi har träffats förut om detta.
            Det är konstaterat som ett missförstånd. Det är ingenting som
            ska införas på kort sikt. Det är på mycket lång sikt, när biobränslena
            klarar konkurrensen mot andra bränslen, vilket de inte gör nu.
            Det är en liten fotnot i finansplanen. Det är på sikt som det
            här kommer att hända. Det är ingenting som är aktuellt nu.
          </note>
          <note type="speaker">
            Anf. 258 ÅKE SANDSTRÖM (c) replik:
          </note>
          <note>
            Herr talman! Det här med 15 öre är inte sant. Varför höjer man
            25 öre plus moms första året? Det betyder för privatbilisten betydligt
            mer än 15 öre.
          </note>
          <note>
            Bara kortfattat: Det är ingen missuppfattning. Det står inte
            heller som en vanlig not, utan det står som en rak del i ett stycke
            i finansplanen, att på sikt bör även biobränslena beläggas med
            skatt därför att skattebasen på energisektorn måste breddas. Så
            står det.
          </note>
          <note type="speaker">
            Anf. 259 INGEGERD SAARINEN (mp) replik:
          </note>
          <note>
            Herr talman! Jag är förvånad över talet om 25 öre, för bensinskatten
            har inte höjts alls i år. Dieselskatten har höjts med 10 öre per
            liter.
          </note>
          <note>
            Det här med finansplanen. Det har sitt ursprung i att tanken
            är att bränslena ska beskattas efter deras miljöpåverkan, dvs.
            att koldioxidskatten ska variera beroende på hur mycket koldioxid
            de alstrar. Men däremot ska så småningom energiskatten vara neutral.
          </note>
          <note>
            Det här fungerar inte ännu, eftersom vanliga s.k.
          </note>
          <note>
            fossila bränslen i själva verket är subventionerade.
          </note>
          <note>
            Det går inte att införa det nu. Vi måste vänta på att marknaden
            blir rätt och rättvis.
          </note>
          <note type="speaker">
            Anf. 260 OLA SUNDELL (m) replik:
          </note>
          <note>
            Herr talman! Miljöpartiet har, får man väl säga, med alla mått
            mätt ett extremt förhållande till drivmedelsskatter. Men Ingegerd
            Saarinen talar här förtjänstfullt om eftersatt vägunderhåll och
            investeringar i vägar. I den delen är allt gott och väl. Men språkrören
            har tidigare gått ut och hävdat att nivån på bensinpriset på 30
            kr är en rimlig avvägning i förhållande till miljöbelastningen.
          </note>
          <note>
            Miljöpartiet talar också om mer järnväg, mindre bil, mindre lastbil,
            mera gods på järnväg. Då inställer sig frågan: Var finns logiken
            i detta? Vill man ha mer järnväg, mindre bil, högre drivmedelsskatter,
            varför investerar då Miljöpartiet i vägar? Det är den här logiken
            som alla människor i Sverige tror gäller.
          </note>
          <note>
            Miljöpartiet står inte för bättre vägar. Om man har dåliga vägar,
            åker inte folk på vägarna. Då har man så att säga uppnått sitt
            syfte. Jag tror att det är Miljöpartiets filosofi.
          </note>
          <note type="speaker">
            Anf. 261 INGEGERD SAARINEN (mp) replik:
          </note>
          <note>
            Herr talman! Den siffra som Ola Sundell nämnde,
          </note>
          <note>
            30 kr, härrör från Matz Hammarströms första tal som språkrör
            då han berättade att OECD har sagt att för att vi ska kunna klara
            en rimlig utveckling utan skador på grund av koldioxid bör bensinen
            kosta 30 kr. Det är ingenting som vi vågar hävda i Miljöpartiet,
            för då skulle vi åka ut med huvudet före. Det är alltså
          </note>
          <note>
            OECD:s tanke att det är vad bensin borde kosta. Det som kommer
            att hända genomen skatteväxling är 1,50
          </note>
          <note>
            på tio år. Det är bara att jämföra siffrorna.
          </note>
          <note>
            Sedan talar Ola Sundell om att vi vill satsa på små vägar. Det
            är för mig en självklarhet att de små grusvägarna behöver vara
            farbara. Vi har inte några alternativ till att köra bil på många
            ställen i landet, där de små grusvägarna är det enda som finns
            att åka på. Det finns inte järnväg överallt, men där det finns
            ska vi använda dem och särskilt när det gäller långa transporter.
            Det är väldigt viktigt att vi får ett system som gagnar att lastbilstransporter
            förs över till järnväg, särskilt på långa sträckor.
          </note>
          <note>
            Det här har med relativa kostnader mellan olika slag av transporter
            att göra. De kostnaderna måste vi få vettiga så att miljön blir
            tagen hänsyn till i kalkylerna.
          </note>
          <note type="speaker">
            Anf. 262 OLA SUNDELL (m) replik:
          </note>
          <note>
            Herr talman! Det får man beteckna som en rejäl reträtt från de
            resonemang och den uppfattning som man allmänt har om förutsättningarna
            med ett miljöpartistiskt kommunikationsalternativ. Jag återkommer
            till detta: Vad är linjen? Är det den måttfulla förnuftiga linje
            och det resonemang som jag måste säga att
          </note>
          <note>
            Ingegerd Saarinen företräder? Men faktum är den bild jag tidigare
            gav, nämligen att vill man inte ha biltransporter ser man till
            att både bränslet är dyrt och vägarna är dåliga. Därvid når man
            framgång, för alla andra alternativ blir då betydligt konkurrenskraftigare
            än vägalternativet.
          </note>
          <note>
            Jag anser nog att Ingegerd Saarinen borde vara tydligare i detta.
            Är det så att vägtransporterna, t.ex.
          </note>
          <note>
            timmertransporterna i Norrlands inland, på de allra flesta ställen
            är det absolut enda alternativet? Det är konsekvensen av mitt
            resonemang och den verklighet som jag ser. Men det resonemang
            som jag hör Miljöpartiet föra vid andra sammanhang stämmer inte
            med den bilden. Är det min bild eller Ingegerd Saarinens kompanjoners
            bild som stämmer med Saarinens verklighet?
          </note>
          <note type="speaker">
            Anf. 263 INGEGERD SAARINEN (mp) replik:
          </note>
          <note>
            Herr talman! Det är min bild som stämmer. Det är nämligen så
            att det är svårt för ett litet parti utan tidningar att nå ut
            med rätt information om vad det är vi vill. Som Ola Sundell säkert
            vet är det många tidningar som tar stort nöje i att förtala andra
            partier.
          </note>
          <note>
            Det är väl så det kommer sig att det sprids en väldig massa missuppfattningar
            om vad Miljöpartiet vill.
          </note>
          <note>
            Det har med våra penningresurser att göra, att vi inte har några
            tidningar och medier.
          </note>
          <note type="speaker">
            Anf. 264 HARALD BERGSTRÖM (kd) replik:
          </note>
          <note>
            Herr talman! Jag har förstått av Ingegerd Saarinens anförande
            att vi är överens om att för att vi ska ha en fungerande landsbygd,
            att hela Sverige ska leva måste det bo folk på landsbygden. Jag
            tror att Ingegerd Saarinen sade att hon gärna ser en utflyttning
            till landsbygden av bl.a. unga och välutbildade.
          </note>
          <note>
            För att man ska kunna bo såväl på landsbygden som annorstädes
            krävs det jobb, och då krävs det bilar. Vi har tidigare hört om
            drivmedelskostnader osv. Hur blir det när dessa unga familjer
            skaffar barn?
          </note>
          <note>
            Det som jag gärna skulle vilja ha reda på är hur
          </note>
          <note>
            Ingegerd Saarinen mixar ihop mixtaxan med kostnaderna för att
            bo på landsbygden med två bilar, långa transporter till dagis,
            jobb osv.
          </note>
          <note>
            Jag har hört att man gärna vill bo på landsbygden för att kunna
            rå sig själv. Det är där de fyra borgerliga partiernas förslag
            om barnomsorgskonto kommer in i bilden.
          </note>
          <note>
            Hur går detta ihop med mixtaxan? Det har jag svårt att se.
          </note>
          <note type="speaker">
            Anf. 265 INGEGERD SAARINEN (mp) replik:
          </note>
          <note>
            Herr talman! Vår uppfattning om barnomsorg är ju att man ska
            få välja själv i vilken omsorgsform man vill ha sitt barn. Jag
            kan inte se att mixtaxan hindrar den saken.
          </note>
          <note type="speaker">
            Anf. 266 HARALD BERGSTRÖM (kd) replik:
          </note>
          <note>
            Herr talman! Nej, det gör den naturligtvis inte.
          </note>
          <note>
            Men den uppmanar inte heller människor att stanna hemma. De som
            väljer att själva ta hand om barnomsorgen får inte ett nickel
            av vare sig mix- eller maxtaxa. Det är det som är finessen med
            barnomsorgskonto. Då får man en summa, och därefter kan man välja
            hur man själv vill göra.
          </note>
          <note>
            Enligt min mening utestänger mixtaxan möjligheter för dem som
            vill välja. Det finns bara ett val att göra: Räta in er i ledet
            efter vad som finns av samhällets barnomsorg!
          </note>
          <note type="speaker">
            Anf. 267 INGEGERD SAARINEN (mp) replik:
          </note>
          <note>
            Herr talman! Det håller jag inte med om. Kristdemokraterna skulle
            ju ha kunnat stödja oss i vårt krav på att föräldrar ska kunna
            anställas som kommunal barnvårdare till sitt barn. Det är ett
            annat sätt att angripa samma problem.
          </note>
          <note type="speaker">
            Anf. 268 RUNAR PATRIKSSON (fp) replik:
          </note>
          <note>
            Herr talman! När jag hör Ingegerd Saarinen blir jag nästan glad.
            Precis som i mitt anförande fanns det en del inslag av väganslag
            för glesbygdsvägar och tjälsäkring. Det är viktigt. Jag nämnde
            exemplet med virke från Ryssland som transporteras genom landet.
          </note>
          <note>
            I diskussionerna mellan samverkanspartierna beskylls Miljöpartiet
            för att vara boven i dramat när det gäller väganslaget. Är det
            så att Ingegerd Saarinen inte får sin vilja igenom? Det kanske
            vore bra om regeringen sökte sig till de borgerliga partierna
            i denna viktiga fråga. Eftersom vi i salen här endast är från
          </note>
          <note>
            Norrland och Värmland - det är ganska tomt på
          </note>
          <note>
            Stockholmsbänken - kan vi väl ha ett internt resonemang kring
            denna viktiga fråga.
          </note>
          <note type="speaker">
            Anf. 269 INGEGERD SAARINEN (mp) replik:
          </note>
          <note>
            Herr talman! Virket från Ryssland som kommer hit är ju en sak
            för sig. Jag tror inte att det kommer att fortsätta på det viset.
            Ryssarna driver en rovdrift på sin egen skog. De har inte alls
            den skogsvård som de borde ha. Detta kan inte fortsätta, det är
            bara tillfälligt.
          </note>
          <note>
            Det som har gjort oss omtalade för att inte vilja ha vägar är
            för att vi inte tycker att man ska använda väganslagen för att
            bygga motorvägar. Motorvägar är jättedyra och dessutom stimulerar
            de bara till ökad biltrafik genom att det går så lätt att komma
            fram. Det vi vill satsa väganslagen på är småvägar, grusvägar,
            länsvägar och järnvägar.
          </note>
          <note type="speaker">
            Anf. 270 RUNAR PATRIKSSON (fp) replik:
          </note>
          <note>
            Herr talman! Min fråga var om Ingegerd Saarinen anser att väganslaget
            är tillräckligt. Vi som nu lever i
          </note>
          <note>
            Stockholmsmiljön - vi kan ju prata lite om stockholmarna eftersom
            de inte är här - ser ju att det finns behov runt storstäderna,
            från glesbygderna här och in till stan. Det kostar också pengar.
          </note>
          <note>
            Jag tror att väganslaget totalt är för lågt. Samtliga borgerliga
            partier föreslår ett högre väganslag.
          </note>
          <note>
            Ingegerd Saarinen tycker alltså inte att väganslaget behöver
            att höjas.
          </note>
          <note type="speaker">
            Anf. 271 INGEGERD SAARINEN (mp) replik:
          </note>
          <note>
            Herr talman! Jag kan inte med bestämdhet uttala mig om det förrän
            jag har kollat med Miljöpartiets ansvarige representant i detta
            utskott. Vi har pratat om det några gånger, och jag vill minnas
            att han påstod att väganslaget till de små vägarna skulle höjas,
            att det var på gång och att standarden kommer att höjas framöver.
          </note>
          <note>
            Men det handlar också om vilken teknik man använder sig av. Vägverket
            kan komma på betydligt bättre tekniker som gör det hela billigare
            än det är nu.
          </note>
          <note>
            Vår tanke är att de små vägarna ska förbättras.
          </note>
          <note type="speaker">
            Anf. 272 REYNOLDH FU-RUSTRAND (s):
          </note>
          <note>
            Herr talman! Låt mig inledningsvis yrka bifall till utskottsmajoritetens
            förslag och avslag på de reservationer som finns till det betänkande
            som vi nu håller på att debattera.
          </note>
          <note>
            Målet för regionalpolitiken är att den ska skapa förutsättningar
            för en hållbar ekonomisk tillväxt, en ökad rättvisa och valfrihet
            så att så lika levnadsvillkor som möjligt kan skapas för människorna
            i hela vårt land.
          </note>
          <note>
            Med regionalpolitiska åtgärder menar vi dels åtgärder inom själva
            politikområdet regionalpolitik, dels åtgärder inom andra politikområden
            som används i ett vidare regionalpolitiskt syfte.
          </note>
          <note>
            Dessa andra politikområden har till uppgift att åstadkomma en
            sammantagen och förhoppningsvis bra regionalpolitisk effekt för
            att man ska kunna uppfylla de totala målen. För att exemplifiera
            detta handlar det om hur vi får en väl fungerande politik på
          </note>
          <note>
            IT-området, på post- och teleområdet, inom lantbrukspolitiken,
            inom näringspolitiken, där Barbro
          </note>
          <note>
            Andersson Öhrn förtjänstfullt redogjorde för hur vi från näringsutskottets
            majoritet vill att den ska utvecklas. Det handlar om att i en
            vidare bemärkelse se över hur alla dessa politikområden skapar
            effekter.
          </note>
          <note>
            Ett ytterligare viktigt politikområde är det statliga bidrags-
            och utjämningssystemet i den kommunala sektorn. Det har tagits
            upp här i debatten huruvida vi skulle ompröva det som den regionalpolitiska
            utredningen berörde, nämligen frågan om att vattenkraftsvinster
            eventuellt skulle återföras till de regioner där vattenkraften
            produceras.
          </note>
          <note>
            Majoriteten i den regionalpolitiska utredningen avvisar en sådan
            omläggning. Det finns olika uppfattningar i sakfrågan, men det
            statliga bidrags- och utjämningssystemet i den kommunala sektorn
            är ett väsentligt bättre system att använda sig av.
          </note>
          <note>
            Sammantaget kan man säga att huvudsyftet med regionalpolitiken
            är att främja en utveckling främst i de regionalpolitiskt prioriterade
            områdena som vi ibland brukar benämna som nationella stödområden
          </note>
          <note>
            A och B och som EG:s strukturfondsmål 1 och 2. Det handlar om
            att främja en utveckling i gles- och landsbygdsområden i hela
            landet.
          </note>
          <note>
            Herr talman! Den regionalpolitiska utredningen, som jag själv
            och några av mina meddebattörer hade förmånen att ingå i, överlämnade
            sitt betänkande till näringsministern den 27 september i år. Detta
            utredningsbetänkande är för närvarande ute på en bred remissomgång.
            Min förhoppning är att det under nästkommande år ska föreligga
            en proposition som riksdagen kommer att få behandla och fatta
            beslut om.
          </note>
          <note>
            Herr talman! Jag vill också passa på tillfället att säga att
            det har varit ett sant nöje att delta i den utredningen. Jag vill
            ge en eloge till samtliga deltagare för en mycket konstruktiv
            debatt och ett mycket givande arbete. Framför allt vill jag understryka
            den mycket starka vilja och ambition som präglade jobbet i utredningen
            och som hade till syfte att se till helheten och nödvändigheten
            av att trots ideologiska skiljelinjer försöka forma en regionalpolitik
            som förhoppningsvis gagnar hela landet.
          </note>
          <note>
            Vi kan klart urskilja två mycket viktiga mål för en framtida
            regionalpolitik. Det är dels åtgärder som syftar till att skapa
            förutsättningar för tillväxt i alla regioner, dels åtgärder för
            att åstadkomma en rimlig fördelning av välståndet mellan olika
            regioner.
          </note>
          <note>
            Vi kan också konstatera att regionalpolitiken är under en mycket
            omfattande omprövning med hänsyn tagen främst till förslagen i
            den regionalpolitiska utredningens slutbetänkande.
          </note>
          <note>
            Herr talman! Under senare år har samhället genomgått mycket stora
            förändringar och framför allt när det gäller den snabba internationaliseringen
            av ekonomin, vårt EU-medlemskap, avregleringen av olika marknader
            och en accelererande IT-utveckling.
          </note>
          <note>
            Samtidigt med den här utvecklingen har vi fått vidta åtgärder
            för att sanera statsfinanserna, och detta har säkert också satt
            sina spår i regionalpolitiskt hänseende. Vi har dessutom att hantera
            en befolkningsutveckling under de kommande åren, med en större
            andel åldrande och med ett lågt nativitetstal, som kanske mycket
            starkare än vi anar kommer att få regionalpolitiska konsekvenser.
            I ett sådant läge är det naturligtvis berättigat att fråga vad
            som är en effektiv och ekologiskt hållbar regionalpolitik. Det
            finns inga givna svar, och det är säkert heller inga enkla eller
            självklara lösningar som vi har att hantera.
          </note>
          <note>
            När vi i den här utredningen funderade över dessa problemställningar
            var vi samstämmigt överens om att det behövs en radikal omprövning
            av regionalpolitikens framtida inriktning, såväl vad gäller politikens
            mål som medel och genomförande. Vår slutsats är att det är tre
            regiontyper som vi måste hantera framöver.
          </note>
          <note>
            Det handlar framför allt om områden med mer eller mindre permanent
            behov av särskilda insatser, det som vi ibland benämner gleshetsregioner.
            Det handlar om regioner under omstrukturering, där gamla näringar
            och verksamheter tynar bort och måste ersättas med annan livskraftig
            verksamhet.
          </note>
          <note>
            Men det handlar också om hur vi ska hantera de starka tillväxtcentrum
            som vi har i landet utan att vi försämrar möjligheterna till en
            varaktig tillväxt.
          </note>
          <note>
            Herr talman! Några av talarna tidigare har ställt ett antal frågor
            till mig. Det har pratats mycket om vägar, vägar och åter vägar.
            Om det var någonting som framkom med all önskvärd tydlighet i
            den regionalpolitiska utredningen när vi gjorde våra besök i landet
            och träffade ledande kommunalföreträdare och industriföreträdare
            så var det vägar, vägar och åter vägar. Vi har också i utredningen
            pekat på behovet av infrastruktursatsningar som är inriktade på
            att restaurera och skapa bättre förutsättningar när det gäller
            vägar och kommunikationer.
          </note>
          <note>
            Jag kan lova Ola Sundell att det kommer en regionalpolitisk proposition
            och att det kommer en infrastrukturproposition under nästa höst.
            Jag tror att det är nödvändigt att se de här båda propositionerna
            i ett sammanhang. Eftersom vi i utredningen förutsatte att vägarna
            får en så stor betydelse bör de naturligtvis också hanteras i
            särskild ordning, men de två propositionerna måste läggas parallellt.
          </note>
          <note>
            Det är inga partitaktiska skäl eller överväganden som gör att
            propositionerna kommer att landa på riksdagens bord någon gång
            under förhösten år 2001.
          </note>
          <note>
            Ola Sundell m.fl. som sitter i den här kammaren vet mycket väl
            att det första halvåret Sverige har att hantera som ordförande
            i EU kommer att ta oerhört mycket tid och kraft från regeringen,
            och också från riksdagen.
          </note>
          <note>
            Det hade enligt mitt förmenande varit fel att pressa fram en
            regionalpolitisk proposition och en infrastrukturproposition bara
            för att riksdagen skulle få behandla dem under våren. Låt oss
            se till att det blir ordentligt gjort! Låt oss se till att remissarbetet
            beaktas och respekteras utifrån att vi sedan ska få bra propositioner.
          </note>
          <note>
            Herr talman! En slutsats som jag tycker torde framstå som mer
            och mer tydlig är hur vi ska tillvarata det enorma humankapital
            som vi har i hela vårt land. Det finns oerhört många duktiga och
            kompetenta människor som vill vara med och skapa bättre villkor
            för nuvarande och framtida generationer. Min förhoppning är att
            en framtida regionalpolitik ska ta fasta på detta faktum, och
            jag ser fram emot en konstruktiv och spännande debatt när vi får
            en regionalpolitisk proposition att behandla nästa år. Om man
            får ha en önskan så här inför den förestående julen och ett nytt
            år, är det att regionalpolitiken ska formas utifrån en så stor
            samsyn som är möjlig att åstadkomma. Det tror jag att vi alla
            tjänar på.
          </note>
          <note>
            Låt mig till sist, herr talman, läsa något ur Thage
          </note>
          <note>
            G. Petersons bok Resan till Berg. Jag har nyss läst boken, och
            den handlar väldigt mycket om regionalpolitik. Den f.d. ansvarige
            ministern Thage G. Peterson för detta område summerar tillbaka
            i sina tankar och funderar om man gjorde rätt i alla lägen: Och
            så mycket kan man konstatera att visst har det gjorts misstag.
            Men vi hoppas att vi lär oss av de här misstagen och att vi får
            en framtida regionalpolitik som inte skapar större misstag än
            dem vi har mött i dag.
          </note>
          <note>
            Jag tycker att det är klokt av Thage G. Peterson att föra denna
            självkritiska debatt.
          </note>
          <note>
            Jag vill också läsa upp ett citat som Thage G. Peterson själv
            har i boken av en känd filosof, som har uttryckt följande: Det
            finns människor som ser till att saker händer. Det finns människor
            som ser saker hända. Och det finns de som frågade sig: Vad var
            det som hände?
          </note>
          <note>
            Låt oss se till att den regionalpolitiska propositionen präglas
            av en anda och att de beslut som vi tar i riksdagen präglas av
            en anda att vi ser till att saker och ting händer.
          </note>
          <note type="speaker">
            Anf. 273 OLA SUNDELL (m) replik:
          </note>
          <note>
            Herr talman! Jag tackar Reynoldh Furustrand för de vänliga orden
            angående samarbetet inom den regionalpolitiska utredningen. Jag
            tycker också att Reynoldh Furustrand talar väl om den plattform
            som den regionalpolitiska utredningen är.
          </note>
          <note>
            Jag tar upp det beroende på att jag känner en viss rädsla på
            grund av remissförfarandet. Flera av remissorganen kommer ju att
            vara de människor, som jag nämnde i anförandet, som i dag har
            att hantera de selektiva stöd som vi vill successivt ska fasas
            ut till förmån för generella åtgärder och en generell sänkning
            av arbetsgivaravgiften. Till detta kommer att
          </note>
          <note>
            Björn Rosengren och Ulrica Messing i olika sammanhang har uttryckt
            tveksamheter inför den i politikens sammanhang kanske radikala
            omläggningen av regionalpolitiken.
          </note>
          <note>
            Den andra delen i mitt pläderande här gäller tillväxtavtalen.
            Den kritik som vi då hade från moderat håll gäller fortfarande.
            Verkligheten - så kort tid den nu har varat - visar väl att det
            vi sade innan tillväxtavtalen hade satts i sjön stämmer. Vi tyckte
            då att det var en papperstiger och att det var en planering uppifrån.
            Vi sade då att det inte går att administrera fram tillväxt, utan
            det måste ske på ett annat sätt, underifrån, lokalt och individinriktat.
            Den kritik vi hade då stämmer mycket väl med verkligheten när
            vi tittar på utvärderingarna så här långt när det gäller de regionala
            tillväxtavtalen. Att luta sig mot dessa och tro att det här är
            framtiden för den regionala utvecklingen är nog att ta till i
            överkant, enligt min mening.
          </note>
          <note type="speaker">
            Anf. 274 REYNOLDH FURUSTRAND (s)
          </note>
          <note>
            replik:
          </note>
          <note>
            Herr talman! Jag kan förstå om det finns en viss rädsla ute i
            landet, eftersom det betänkande som vi har levererat är ganska
            omskakande. Men jag kan tala om för Ola Sundell att på ett antal
            länsstyrelser där jag har varit och pratat om utredningens slutsatser
            hälsar man mycket av det här med tillfredsställelse.
          </note>
          <note>
            Det är bra med ett omtänkande. Det är bra om människor får andra
            uppgifter att syssla med.
          </note>
          <note>
            Vi har själva i utredningen mycket klart pekat på att det är
            sådant som är nödvändigt att åstadkomma.
          </note>
          <note>
            Vi applåderar inga statiska förhållanden. Jag tror att människor
            är beredda att acceptera förändringar, men det får inte vara förändringar
            som skapar större osäkerhet och större rädsla än vad som är nödvändigt.
          </note>
          <note>
            När det gäller Ulrica Messings och Björn Rosengrens uppfattning
            om den regionalpolitiska utredningen är min mycket bestämda uppfattning
            att de hälsar denna med tillfredsställelse. Det är klart att de
            som personer har rätt att vara kritiska både till det ena och
            det andra, precis som vi i denna kammare. Men jag är fullständigt
            övertygad om att den proposition som kommer att läggas på riksdagens
            bord oerhört mycket kommer att präglas av de slutsatser som Regionalpolitiska
            utredningen kom fram till. Alla kommer inte att finnas med, men
            det är inte konstigt. Det är precis så det fungerar i en demokrati.
          </note>
          <note>
            Låt mig sedan säga att jag tyckte att Barbro Andersson Öhrn på
            ett utomordentligt sätt tidigare i debatten framförde vår syn
            på tillväxtavtalen. Jag delar hennes uppfattning.
          </note>
          <note>
            När jag reser runt och träffar människor träffar jag sällan människor
            som är kritiska till tillväxtavtalen -
          </note>
          <note>
            tvärtom. De tycker att det är bra att de har fått samtalspartner.
            De tycker att det är bra att det finns nya sätt att resonera på.
          </note>
          <note>
            Det de klagar på, Ola Sundell, är sannolikt att det är för lite
            ekonomiska resurser. Med en fortsatt hygglig tillväxt ska de ekonomiska
            resurserna i tillväxtavtalen förhoppningsvis också kunna bli bättre.
            Men det är väldigt få ute i landet som jobbar med avtalen som
            upplever dem som stora problem.
          </note>
          <note type="speaker">
            Anf. 275 OLA SUNDELL (m) replik:
          </note>
          <note>
            Herr talman! Är man en deltagare i processen med tillväxtavtal
            är det kanske självklart att man gärna applåderar det man själv
            håller på med. Men när vi tittar på den processutvärdering som
            har gjorts ser vi att det är en rätt rejäl kritik som riktas mot
            arbetet hittills. Jag kan läsa lite grann: Förutsättningarna för
            arbetet uppfattas som otydliga. Långsiktig strategi har saknats.
            Förutsättningarna för näringsliv och företag att delta har varit
            begränsade. Regionalt näringsliv har inte varit styrande. Samspelet
            region-nation är svagt. Många uppfattar att det finns konflikter
            mellan nationella mål och regionala prioriteringar. Sektorspolitik
            prioriteras framför sektorsövergripande samarbete på nationell
            nivå.
          </note>
          <note>
            Sammantaget är detta nästan som att skjuta denna skuta i sank.
          </note>
          <note>
            Ingen motsätter sig dialogen offentlighet-företag, t.ex. Problemet
            var att man sade hur det skulle gå till:
          </note>
          <note>
            Administrera fram tillväxten, skriv avtalet med staten och gör
            någonting. Så fungerar det inte. Detta måste växa fram inifrån
            och komma från basen, som är företagandet och företagaren regionalt
            och lokalt ute i landet.
          </note>
          <note type="speaker">
            Anf. 276 REYNOLDH FURUSTRAND (s)
          </note>
          <note>
            replik:
          </note>
          <note>
            Herr talman! Jag tycker att det hade varit mer märkligt om ingen
            hade haft någon uppfattning över huvud taget om tillväxtavtalen.
            Dessa tillväxtavtal har ett par år på nacken. Om man jämför med
            de gamla systemen som fanns tidigare är det kanske förmätet att
            begära att detta ska fungera perfekt år 2000.
          </note>
          <note>
            Jag tror att tillväxtavtalen är nyttiga. Jag tror att tillväxtavtalen
            ger förutsättningar för att skapa tillväxt som blir varaktig.
            Det finns företag i detta land som har planer och system som inte
            heller är de mest perfekta och som omprövar sina planer och system.
            Det är precis så som vi anser att tillväxtavtalen ska tilllämpas.
          </note>
          <note>
            Att ta bort dem i nuläget vore att göra en björntjänst. Därför
            tycker vi att vi ska utveckla dem och göra dem till någonting
            som är bra för regionalpolitiken på både kort och lång sikt.
          </note>
          <note type="speaker">
            Anf. 277 RUNAR PATRIKSSON (fp) replik:
          </note>
          <note>
            Herr talman! Jag är lite konfunderad över Reynoldh Furustrands
            slutreplik, som var följande: Jag tror att det är fel att lägga
            fram en regionalpolitisk proposition och en infrastrukturproposition
            redan under våren, när vi först och främst ska vara ordförande
            i EU.
          </note>
          <note>
            Jag tror precis tvärtom. Jag tror att det vore bra för folkets
            syn på Europafrågorna om vi i samband med stormötet i Stockholm
            i mars eller april hade fått en proposition. På presskonferensen
            kunde vi då visa för
          </note>
          <note>
            Europa hur vi ser på detta och berätta vilka fördelar de som
            bor ute i regionerna i Sverige har när det gäller väganslaget,
            när det gäller erkännande av bilen som en glesbygdsprodukt som
            måste få finnas och när det gäller breddning av avdragsrätten
            för transporter i glesbygden.
          </note>
          <note>
            En förbättring av förutsättningen för överlevnad och åtkomlighet
            för svenska folket i samband med ordförandeskapet i EU tror jag
            skulle vara en stor framgång. Jag tror att det är negativt om
            svenska folket får känna att Region-Sverige får vänta på grund
            av vårt ordförandeskap i EU.
          </note>
          <note type="speaker">
            Anf. 278 REYNOLDH FURUSTRAND (s)
          </note>
          <note>
            replik:
          </note>
          <note>
            Herr talman! Jag hävdar bestämt att jag tror att det är rätt
            att lägga fram den regionalpolitiska propositionen parallellt
            med en infrastrukturproposition hösten år 2001. Jag vet, eftersom
            jag har suttit 15 år i denna riksdag, vad de förhandlingar som
            vi hade när Sverige skulle gå med i EU innebar. Den regering som
            satt då stördes inte av krav på den eller den typen av propositioner.
            Den regeringen fick förutsättningar att förhandla. Sedan kan vi
            bedöma förhandlingsresultat olika. Men på samma sätt ser jag detta
            förhållande.
          </note>
          <note>
            Jag ser dessutom nödvändigheten av den remisstid som vi faktiskt
            är inne i och som avslutas den 15
          </note>
          <note>
            januari. Om vi skulle ha lagt fram denna proposition tidigare
            skulle vi ha tvingats korta ned remisstiden.
          </note>
          <note>
            Vi hade fått en mycket sämre debatt ute i landet.
          </note>
          <note>
            Runar Patriksson har själv pekat på behovet av infrastrukturella
            satsningar i Värmland. Jag delar nästan alla hans uppfattningar
            om det till fullo. Men skulle vi ha tvingat fram detta mycket
            snabbare är jag övertygad om att resultatet dessvärre hade blivit
            sämre.
          </note>
          <note>
            Låt oss se till att det får ta den tid som är nödvändig för att
            få en bra proposition, en bra diskussion och ett bra beslut i
            Sveriges riksdag. Det är det, Runar
          </note>
          <note>
            Patriksson, som är viktigt.
          </note>
          <note type="speaker">
            Anf. 279 RUNAR PATRIKSSON (fp) replik:
          </note>
          <note>
            Herr talman! Det kan vara riktigt, men det har gått så lång tid
            och vi har väntat på infrastrukturpropositionen så länge. Vi frågade
            Ingegerd Saarinen om det var Miljöpartiets fel att väganslagen
            inte ökas. Hon kunde inte riktigt ta på sig skulden. Då måste
            det alltså vara regeringspartiet som inte vill lägga mer pengar
            på väganslaget. Det är så viktigt. Infrastrukturpropositionens
            underbyggnad har funnits länge, men propositionen har förskjutits
            av andra skäl.
          </note>
          <note>
            Det är ju så, Reynoldh Furustrand, att det finns partier att
            göra upp med. Göran Persson sade vid invigningen av Dalslandsdagen
            att det inte är pengar som fattas. Då måste det vara någonting
            annat. Det måste vara lekkamrater som tycker att utgiften är vettig
            som fattas. Det finns sådana partier, och jag rekommenderar därför
            att infrastrukturpropositionen verkligen prioriteras. Ta kontakt
            med partier som har mer pengar i sina budgetar, så ska vi få fart
            på infrastruktur- och väganslaget i Sverige.
          </note>
          <note type="speaker">
            Anf. 280 REYNOLDH FURUSTRAND (s)
          </note>
          <note>
            replik:
          </note>
          <note>
            Herr talman! Som jag sade i min inledning, Runar
          </note>
          <note>
            Patriksson, utgår jag ifrån och har en förhoppning om att både
            frågan om regionalpolitik och frågan om infrastrukturpolitik kan
            lösas i så brett samförstånd som möjligt. Jag tror att det är
            bra. Jag tror att de är nödvändigt för hela landet.
          </note>
          <note>
            Det finns pengar, säger Runar Patriksson. Ja, det finns mer pengar
            i dag än vad det gjorde för ett antal år sedan. Det är möjligt
            att vi både för fem och tio år sedan skulle ha haft en annan regionalpolitik.
            Men erfarenheterna av en snabbare utveckling har lärt oss att
            vi nu måste acceptera och sätta i sjön en regionalpolitik som
            inte låser fast oss. Det vore därför enligt mitt förmenande felaktigt
            att hasta på bara för att vi ska sätta dessa åtgärder i verket.
          </note>
          <note>
            Visst behövs det göras väginvesteringar i Värmland. I Sörmland,
            i Stockholms län och över hela landet behövs denna typ av väginvesteringar.
            Men dessa investeringar ska vägas mot investeringar på andra områden
            som anses vara prioriterade och behjärtansvärda. Utifrån det skälet
            tycker jag att det finns all anledning att se till att vi gör
            det vi gör så bra och så rätt som möjligt.
          </note>
          <note type="speaker">
            Anf. 281 INGEGERD SAARINEN (mp) replik:
          </note>
          <note>
            Herr talman! Jag skulle vilja fråga varför den regionalpolitiska
            utredningen inte tog upp vattenkraftsvinsterna. Det var ju som
            upplagt för det, och ni hade lovat det.
          </note>
          <note>
            Så skulle jag vilja yrka bifall till reservation 2.
          </note>
          <note type="speaker">
            Anf. 282 REYNOLDH FURUSTRAND (s)
          </note>
          <note>
            replik:
          </note>
          <note>
            Herr talman! Vi tog upp det, men vi tog inte upp det som en huvudfråga,
            Ingegerd Saarinen. Vi hade ett antal resonemang omkring det här,
            och det framfördes krav från Miljöpartiets ledamot och från
          </note>
          <note>
            Vänsterpartiets ledamot när det gäller att vi borde penetrera
            det här lite mer. Men majoriteten bedömde att det inte var det
            viktigaste med den regionalpolitiska utredningen.
          </note>
          <note>
            Dessutom är det min mycket bestämda uppfattning att det kommunala
            skatteutjämningssystemet är ett väsentligt bättre system i fördelningspolitiken
            än ett system där man laborerar med hur vattenkraftsvinster ska
            föras tillbaka till områden eller regioner där vattenkraften produceras
            och där vattenkraftverken en gång i tiden byggdes om.
          </note>
          <note>
            Jag kan hålla med om att det har skett ingrepp i naturen och
            annat. I dagsläget när vi har ny teknik och mycket annat till
            förfogande kanske man funderar på om man kunde ha gjort lite annorlunda.
            Men om man skulle ha ett system som innebär att man för över exempelvis
            vattenkraftsvinster till vissa regioner så kommer självklart andra
            regioner som ett brev på posten - det är min mycket bestämda åsikt.
            Då ska vinsterna från det som produceras i de här regionerna stanna
            kvar där, och vi har för närvarande fem mycket starka tillväxtregioner
            i vårt land. De måste fortsätta att vara starka tillväxtregioner,
            men de ska kunna generera en fördelning ut till resten av landet.
          </note>
          <note>
            Ingegerd Saarinen kan ju fundera över hur de regionerna skulle
            resonera utifrån det förhållandet att vattenkraftsvinsterna ska
            gå tillbaka till de regioner där vattenkraften produceras. Vad
            ska det andra gå tillbaka till?
          </note>
          <note type="speaker">
            Anf. 283 ÅKE SANDSTRÖM (c):
          </note>
          <note>
            Herr talman! Jag ska inte beröra frågan om vattenkraften med
            hänsyn till den sena timmen. Det handlar till 99 % om politisk
            vilja. Det är inte alls omöjligt. Norge har ett system med en
            form av naturvårdsavgift.
          </note>
          <note>
            Jag vill först och främst tacka för de ovanligt precisa beskeden
            om när den regionalpolitiska propositionen och infrastrukturpropositionen
            kommer att läggas fram. Det brukar inte vara särskilt vanligt
            här i kammaren att få precisa besked. Det tackar jag för.
          </note>
          <note>
            Livskraft i hela landet är ju bra även för de överhettade områdena.
            Det förutsätter då en förståelse för detta, och jag tar till mig
            det som Reynoldh Furustrand säger, nämligen att det är bra med
            en samsyn när det gäller de regionalpolitiska ambitionerna och
            målsättningarna.
          </note>
          <note>
            Jag har närmast en fråga om hur Reynoldh Furustrand ser på förutsättningarna
            för detta. Sett över partigränserna finns majoriteten i den här
            kammaren inom 20 mils radie från det här stället. Hur stora är
            förutsättningarna, anser Reynoldh Furustrand, för att vi skulle
            kunna få en sådan samsyn, att livskraft och utveckling i hela
            landet är bra även för de överhettade områdena? Det skulle ju
            vara en innovation i svensk politik.
          </note>
          <note type="speaker">
            Anf. 284 REYNOLDH FU-RUSTRAND (s):
          </note>
          <note>
            Herr talman! Jag vågar inte ge något hundraprocentigt löfte till
            Åke Sandström. Det förstår Åke
          </note>
          <note>
            Sandström mycket väl. Men om jag tar till utgångspunkt hur resonemangen
            var i den regionalpolitiska utredningen, hur vi resonerade, hur
            vi tillsammans försökte lösa mycket stora problem och hur vi på
            ett mycket öppet och riktigt sätt attackerade de här problemen
            tror jag att det finns mycket stora förutsättningar för att komma
            ganska långt i samsynen.
          </note>
          <note>
            Vi kommer inte att vara hundraprocentigt överens.
          </note>
          <note>
            Det kanske inte ens vore rätt om samtliga i den här kammaren
            vore hundraprocentigt överens. Men om så många som möjligt förstår
            värdet av den här typen av insatser som utredningen pekar på har
            vi kommit ett antal steg mycket längre. Jag tror att det viktiga
            är att vi tar just de nödvändiga stegen. Det tror jag att regionalpolitiken
            har allt att tjäna på.
          </note>
          <note>
            Sedan handlar det inte om att det någonstans sitter en gruppering
            av förtroendevalda inom 20 mils radie.
          </note>
          <note>
            Det är inte det som avgör det här. Precis som jag sade i mitt
            inlägg, Åke Sandström, är det människor överallt i det här landet
            som ska beröras av regionalpolitik, som ska diskutera regionalpolitik
            och som ska forma regionalpolitik.
          </note>
          <note type="speaker">
            Anf. 285 ÅKE SANDSTRÖM (c):
          </note>
          <note>
            Herr talman! Jag menar inte att alla behöver vara överens om
            de tekniska lösningarna och förslagen i den kommande propositionen
            om regionalpolitiken, utan det handlar mera om det anslag som
            Reynoldh
          </note>
          <note>
            Furustrand gav uttryck för här, nämligen att vi får förståelse
            för huvudproblemet och för att en tillväxt, utveckling och livskraft
            i hela landet är bra även för tätorterna.
          </note>
          <note>
            Jag menar att vi, med hänsyn till riksdagens sammansättning,
            måste övertyga en väldigt stor grupp.
          </note>
          <note>
            Jag hoppas att socialdemokraterna är beredda när det gäller att
            få genomslag för den här uppfattning, och jag lovar för Centerpartiets
            del att vi ska fortsätta att arbeta för den här förståelsen.
          </note>
          <note type="speaker">
            Anf. 286 REYNOLDH FU-RUSTRAND (s):
          </note>
          <note>
            Herr talman! Jag tycker att det är bra att Åke
          </note>
          <note>
            Sandström har den här infallsvinkeln när det gäller hur vi bör
            hantera de här problemen.
          </note>
          <note>
            De som jag känner som bor i Stockholm, Göteborg, Malmö, Umeå
            och Luleå, som kanske är de starkaste tillväxtregionerna, har
            samma känsla oberoende av vilket parti de representerar.
          </note>
          <note>
            Jag skulle aldrig tro att Marie Granlund som sitter i näringsutskottet
            har en uppfattning som går stick i stäv med den som Åke Sandström
            och jag har när det gäller utveckling i hela landet. Marie Granlund
            och andra i Skåneregionen är mycket väl medvetna om de problem
            som finns i delar norr om Dalälven. Men hon är också mycket medveten
            om de problem som finns i
          </note>
          <note>
            Skåneregionen. Där finns det faktiskt regionala problem som liknar
            dem som vi kan se i de norra delarna av vårt land. Men om den
            regionen får tillväxtkraft i fortsättningen kommer det att finnas
            bättre förutsättningar för regionalpolitiken i hela landet. Det
            finns bättre förutsättningar för att sätta in nödvändiga åtgärder
            i Värmland när det gäller vägar eller annan verksamhet uppe i
            Jämtland eller i Hälsingland.
          </note>
          <note>
            Jag menar att vi inte får hamna i en situation där vi ställer
            landsända mot landsända eller tittar snett på en region därför
            att utvecklingen just för tillfället är snabbare i den regionen
            och den är mer expansiv. Vi har alla nytta av utveckling. Vi har
            alla nytta av starka expansiva regioner. Vi måste se till att
            vi får en solidarisk fördelningspolitik som också bygger på en
            ekologisk grundsyn.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            20 § Vissa ändringar i konkurrenslagstiftningen
          </note>
          <note>
            Föredrogs näringsutskottets betänkande 2000/01:NU6
          </note>
          <note>
            Vissa ändringar i konkurrenslagstiftningen.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 december.)
          </note>
          <note>
            21 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2000/01:47 Ändringar i bilskrotningslagen
          </note>
          <note>
            2000/01:55 Avtalet mellan Europeiska gemenskapen och dess medlemsstater
            å ena sidan och Schweiz å andra sidan. Ett avtal inom sju sektorer
          </note>
          <note>
            Socialutskottets betänkande
          </note>
          <note>
            2000/01:SoU11 Sjukhus med vinstsyfte (förnyad behandling)
          </note>
          <note>
            Skatteutskottets betänkande
          </note>
          <note>
            2000/01:SkU13 Vissa förmögenhets- och punktskattefrågor (förnyad
            behandling)
          </note>
          <note>
            22 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 december
          </note>
          <note>
            2000/01:186 av Maud Ekendahl (m) till statsminister
          </note>
          <note>
            Göran Persson
          </note>
          <note>
            Narkotikageneral
          </note>
          <note>
            2000/01:187 av Roy Hansson (m) till kulturminister
          </note>
          <note>
            Marita Ulvskog
          </note>
          <note>
            Inlån från statliga museer
          </note>
          <note>
            2000/01:188 av Annelie Enochson (kd) till justitieminister Thomas
            Bodström
          </note>
          <note>
            Tomträtter
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 16 januari
          </note>
          <note>
            200.
          </note>
          <note>
            23 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 december
          </note>
          <note>
            2000/01:442 av Margareta Cederfelt (m) till justitieminister
            Thomas Bodström
          </note>
          <note>
            Rättsskydd för äganderätt
          </note>
          <note>
            2000/01:443 av tredje vice talman Rose-Marie Frebran (kd) till
            jordbruksminister Margareta Winberg
          </note>
          <note>
            JämO:s arbete med diskrimineringsfrågor
          </note>
          <note>
            2000/01:444 av tredje vice talman Rose-Marie Frebran (kd) till
            jordbruksminister Margareta Winberg
          </note>
          <note>
            Föräldrapolicy som kriterium för jämställdhetsmärkning
          </note>
          <note>
            2000/01:445 av Kjell Eldensjö (kd) till miljöminister
          </note>
          <note>
            Kjell Larsson
          </note>
          <note>
            Dumpade miljögifter i haven
          </note>
          <note>
            2000/01:446 av Kjell Eldensjö (kd) till miljöminister
          </note>
          <note>
            Kjell Larsson
          </note>
          <note>
            Miljöledningssystem i kommuner
          </note>
          <note>
            2000/01:447 av tredje vice talman Rose-Marie Frebran (kd) till
            näringsminister Björn Rosengren
          </note>
          <note>
            Barnvänligare arbetsliv
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 januari 2001.
          </note>
          <note>
            24 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 december
          </note>
          <note>
            2000/01:335 av Marianne Andersson (c) till statsrådet Mona Sahlin
          </note>
          <note>
            Elöverkänslighet
          </note>
          <note>
            2000/01:351 av Margareta Viklund (kd) till utrikesminister Anna
            Lindh
          </note>
          <note>
            Rättssystemet i Kosovo
          </note>
          <note>
            2000/01:353 av Yvonne Oscarsson (v) till utrikesminister Anna
            Lindh
          </note>
          <note>
            Kriget i Kongo-Kinshasa
          </note>
          <note>
            2000/01:354 av Tuve Skånberg (kd) till utrikesminister Anna Lindh
          </note>
          <note>
            Religionsfrihet i Turkiet
          </note>
          <note>
            2000/01:357 av Lars Wegendal (s) till finansminister
          </note>
          <note>
            Bosse Ringholm
          </note>
          <note>
            Återbetalning av försäljningsskatt på importerade motorfordon
          </note>
          <note>
            2000/01:358 av Margareta Cederfelt (m) till jordbruksminister
            Margareta Winberg
          </note>
          <note>
            Bättre arbetsmiljö och sänkt sjukfrekvens
          </note>
          <note>
            2000/01:363 av Ewa Larsson (mp) till justitieminister
          </note>
          <note>
            Thomas Bodström
          </note>
          <note>
            Barnpornografi och den konstnärliga integriteten
          </note>
          <note>
            2000/01:364 av Anita Sidén (m) till justitieminister
          </note>
          <note>
            Thomas Bodström
          </note>
          <note>
            Upphovsrätten
          </note>
          <note>
            2000/01:365 av Cecilia Magnusson (m) till justitieminister Thomas
            Bodström
          </note>
          <note>
            Barnutredare
          </note>
          <note>
            2000/01:372 av Sonja Fransson (s) till utrikesminister Anna Lindh
          </note>
          <note>
            Funktionshindrade i öststatsländerna
          </note>
          <note>
            2000/01:378 av Desirée Pethrus Engström (kd) till näringsminister
            Björn Rosengren
          </note>
          <note>
            Aspergers syndrom och arbetslivet
          </note>
          <note>
            2000/01:389 av Lena Sandlin-Hedman (s) till näringsminister Björn
            Rosengren
          </note>
          <note>
            Butiksrån
          </note>
          <note>
            2000/01:397 av Sten Tolgfors (m) till utrikesminister
          </note>
          <note>
            Anna Lindh
          </note>
          <note>
            Aidsproblemet i Kina
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 16 januari 2001.
          </note>
          <note>
            25 § Kammaren åtskildes kl. 22.37.
          </note>
          <note>
            Förhandlingarna leddes av talmannen från sammanträdets början
            t.o.m. 8 §
          </note>
          <note>
            anf. 39 (delvis), av förste vice talmannen därefter t.o.m. 12
            § anf. 84
          </note>
          <note>
            (delvis), av andre vice talmannen därefter till ajourneringen
            kl. 14.49, av talmannen därefter t.o.m. 15 § anf. 178 (delvis),
            av förste vice talmannen därefter till ajourneringen kl. 17.52,
            av talmannen därefter t.o.m. 19 § anf. 246 (delvis)
          </note>
          <note>
            och av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
