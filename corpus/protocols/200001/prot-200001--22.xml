<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--22</head>
          <docDate when="2000-11-07 00:00:00">2000-11-07 00:00:00</docDate>
        </div>
      </front>
      <body>
        <div>
          <note>
            18.00 - 20.56
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Hänvisning av ärende till utskott
          </note>
          <note>
            Föredrogs
          </note>
          <note>
            Proposition
          </note>
          <note>
            2000/01:36 Sjukhus med vinstsyfte
          </note>
          <note>
            Remissdebatt
          </note>
          <note>
            Anf. 1 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! I dag går det amerikanska folket till val. En av
            valrörelsens viktigaste frågor har varit den amerikanska sjukvården.
            Hur kan det komma sig?
          </note>
          <note>
            USA är ju ett av världens rikaste länder och det land som använder
            största delen av sina inkomster till sjukvård. Ca 14 % av BNP
            i USA går till hälso- och sjukvård, vilket kan jämföras med att
            vi avsätter
          </note>
          <note>
            8 ½ %.
          </note>
          <note>
            Jo, den amerikanska sjukvården har blivit en stor fråga i presidentvalskampanjen
            av ett skäl: I USA har inte alla medborgare rätt till hälso- och
            sjukvård. 40
          </note>
          <note>
            miljoner amerikaner saknar försäkring och står utanför. USA är
            det främsta exemplet på hur privat försäkringsbaserad sjukvård
            fungerar i praktiken.
          </note>
          <note>
            Under senare år har alltfler amerikaner fått upp ögonen för de
            allvarliga bristerna i det amerikanska systemet. Därför har en
            del av valrörelsen kommit att handla om hur alla de amerikaner
            som i dag står utanför försäkringssystemen ska få tillgång till
            vård och behandling.
          </note>
          <note>
            Men den amerikanska debatten har inte bara handlat om det orättfärdiga
            och osunda finansieringssystemet. Den har också handlat om det
            faktum att privata vinstintressen under de senaste åren fått spela
            en allt större roll i sjukvården.
          </note>
          <note>
            Flera uppmärksammade initiativ har tagits för att sätta fokus
            på denna utveckling. Exempelvis startade en grupp läkare och forskare
            vid Harvarduniversitetet i början av året en namninsamling med
            krav på att man i delstaten Massachusetts skulle införa ett moratorium
            så att sjukhus inte fick överlåtas till företag med privat vinstintresse.
          </note>
          <note>
            Bakgrunden till dessa initiativ är bl.a. den forskarrapport som
            presenterades för drygt ett år sedan, och som är den hittills
            största studien av vad privata vinstintressen i sjukhusvården
            betyder för sjukvårdens kostnader. Den visade nämligen att sjukvårdskostnaderna
            per capita är väsentligt högre i de områden där sjukhusen drivs
            med privata vinstintressen än i de områden där sjukhusen drivs
            utan vinstintresse.
          </note>
          <note>
            Dessutom visade undersökningen att kostnaderna ökat mest i de
            områden där sjukhusen övergått från att drivas non profit till
            att drivas for profit.
          </note>
          <note>
            Forskarna konstaterade också att de högre kostnaderna inte följdes
            av en högre kvalitet.
          </note>
          <note>
            Sjukvårdsdebatten i USA handlar alltså inte om att det finns
            för lite privata vinstintressen, tvärtom.
          </note>
          <note>
            Debatten och kritiken handlar om att vinstintresset gått före
            allmänintresset och att detta står i strid med de grundläggande
            humanitära värdena om människors lika rätt till god hälso- och
            sjukvård.
          </note>
          <note>
            Vi i Sverige har faktiskt någonting att lära av den amerikanska
            debatten. Den svenska hälso- och sjukvården står inför stora utmaningar.
            Det handlar om att ge sjukvården ekonomiska förutsättningar att
            leva upp till patienternas krav på att få rätt vård i rätt tid.
          </note>
          <note>
            Därför ligger också på riksdagens bord ett förslag till handlingsprogram
            som innebär att sjukvårdshuvudmännen tillförs 9 miljarder kronor
            under en fyraårsperiod för att förstärka primärvården, psykiatrin
            och de medicinska insatserna i äldreomsorgen.
          </note>
          <note>
            Men det handlar också om att pröva och utveckla nya arbetsformer
            och nya arbetsmetoder. Därför är en ökad mångfald ett viktigt
            mål i handlingsplanen.
          </note>
          <note>
            Personalens möjligheter till utveckling, inflytande och ansvarstagande
            måste öka, beslutsvägarna bli kortare och byråkratin mindre. Den
            personal som vill pröva möjligheterna att i avtal med sjukvårdshuvudmännen
            driva vård i egen regi ska erbjudas möjligheten att bli entreprenörer.
            Därför ska landstingen i större utsträckning engagera privata,
            kooperativa och ideella aktörer. Samtidigt som denna utveckling
            uppmuntras är det viktigt att inte kommersiella intressen tillåts
            ta över och försvåra möjligheten att upprätthålla de grundläggande
            principerna för en allmän hälso- och sjukvård.
          </note>
          <note>
            Till skillnad mot många andra länder saknar Sverige regler för
            i vilka ägar- och driftsformer som den offentligt finansierade
            sjukvården kan bedrivas. Eftersom den offentligt drivna vården
            varit helt dominerande har en sådan reglering inte ansetts nödvändig.
          </note>
          <note>
            När vi nu vill utveckla mångfalden och ge ökade möjligheter för
            anställda att bli entreprenörer bör vi i
          </note>
          <note>
            Sverige, i likhet med andra länder där vården präglas av mångfald,
            t.ex. Kanada och Holland, ange i vilka delar av sjukvården som
            det privata vinstintresset inte får vara styrande. I dessa länder
            är det inte tillåtet att driva sjukhus med vinstintresse.
          </note>
          <note>
            Detta är den moderna sjukvårdspolitikens paradox. För att skapa
            förtroende för en utveckling mot ökad mångfald och fler vårdgivare
            inom den offentligt finansierade sjukvården måste vi vara mycket
            tydliga på att detta inte innebär att vi skiftar system, att vi
            inte är på väg bort från allemansrättens principer om en sjukvård
            som betalas gemensamt och som ger vård på lika villkor till ett
            amerikanskt system som bara erbjuder vård till den som kan betala
            för sig.
          </note>
          <note>
            Regeringen har därför till riksdagen lagt fram ett förslag med
            innebörden att landstingen inte ska få överlåta ansvaret för akutsjukhus
            till den som driver verksamheten i syfte att skapa vinst till
            ägarna. Lagen är tidsbegränsad och avses gälla från den 1 januari
          </note>
          <note>
            2001 till utgången av 2002 och gäller inte akutsjukhus som i
            dag drivs enligt avtal med landstingen.
          </note>
          <note>
            I propositionen aviserar regeringen en utredning som under mandatperioden
            ska föreslå ett nytt regelverk som stärker det demokratiska inflytandet
            över beslutsprocessen vid försäljning och överlåtelse av akutsjukhus.
            Avsikten är att detta nya regelverk ska ersätta den föreslagna
            lagen fr.o.m. den 1 juli 2002.
          </note>
          <note>
            För att de demokratiska och humanitära principerna ska kunna
            upprätthållas, samtidigt som inslaget av alternativa driftsformer
            ökar, är det nödvändigt att vi i vårt land reglerar var i sjukvården
            privata vinstintressen inte får förekomma.
          </note>
          <note>
            Jag tror att Moderaterna förstår denna paradox.
          </note>
          <note>
            De inser att om vi tolkar landstingens myndighetsansvar på så
            sätt att landstingen inte kan överlåta driftsansvaret för akutsjukhus
            till privata vinstintressen, så förhindras systemskiftet. Med
            lagen blir det omöjligt, eller i varje fall mycket svårt, att
            etablera en sjukvård som finansieras med privata försäkringar.
          </note>
          <note>
            Därför motsätter sig Moderaterna denna restriktion.
          </note>
          <note>
            De vill ju ha ett annat sjukvårdssystem och har uppenbart det
            amerikanska systemet som något slags förebild. De vill privatisera
            så mycket som möjligt.
          </note>
          <note>
            De säger nej till att satsa ytterligare skatteresurser på den
            offentliga sjukvården. De vill avskaffa landstingens demokratiska
            huvudmannaskap. Och de vill ersätta skattefinansieringen med försäkringar
            som i nästa steg ska privatiseras.
          </note>
          <note>
            Till Moderaterna vill jag säga: Frågan om vilket grundläggande
            sjukvårdssystem vi ska ha i Sverige är inte en kommunal fråga.
            Det är en nationell fråga av högsta dignitet. Därför ska ett eventuellt
            beslut om ett systemskifte i sjukvården fattas av Sveriges riksdag.
          </note>
          <note>
            Redovisa era avsikter i en öppen debatt inför riksdagsvalet 2002
            och låt medborgarna ta ställning!
          </note>
          <note>
            Om man således kan förstå varför Moderaterna reagerar som de
            gör är reaktionerna från de andra borgerliga partierna förvånande.
            Folkpartiet, Centern och Kristdemokraterna säger sig vilja ge
            personalen en möjlighet att driva verksamhet i egen regi och vill
            därför pröva andra driftsformer. De borde ju förstå att det är
            en väsentlig skillnad mellan att å ena sidan överlåta ansvaret
            för en vårdcentral eller en familjeläkarmottagning till personalen
            och att å andra sidan sälja ett akutsjukhus till ett börsnoterat
            företag. De borde ju kunna se hur de stora bolagen faktiskt utgör
            ett hot mot personalens möjligheter att fungera som entreprenörer.
          </note>
          <note>
            Om de lyssnade på sina väljare skulle de inse att det nu krävs
            ett entydigt besked: Allemansrätten ska gälla för den svenska
            sjukvården också i framtiden.
          </note>
          <note type="speaker">
            Anf. 2 PER UNCKEL (m):
          </note>
          <note>
            Fru talman! Det en riktigt usel proposition som socialministern
            i dag presenterar. Dess syfte är att förbjuda förverkligandet
            av en politik som väljarna har röstat fram i olika delar av landet.
            Det är en politik som Lars Engqvist och socialdemokraterna inte
            tycker om. Det är synd och skam att regeringen sänker sig till
            en nivå som den proposition som vi nu diskuterar representerar.
          </note>
          <note>
            I Sverige är som möjligen men kanske inte säkert
          </note>
          <note>
            Lars Engqvist vet den kommunala självstyrelsen grundlagsfäst.
            Det innebär att en kommun eller ett landsting styr sin verksamhet
            i enlighet med det uppdrag som väljarna har gett kommunens eller
            landstingets politiker. Det lokala representerar enligt vår mening
            den förnämsta formen av demokrati. I det lokala kan människor
            säga sin mening och snabbt nå fram till sina beslutsfattare. Det
            har man gjort i en stor del av landet.
          </note>
          <note>
            Men så händer det. Plötsligt börjar dessa väljares uppdrag till
            politikerna tas på allvar, och det tvärtemot vad den socialdemokratiska
            regeringen skulle ha önskat sig. Vips ändras spelreglerna mitt
            under pågående arbete. Då skrider socialdemokraterna in mot
          </note>
          <note>
            Lagrådet och all expertis som försöker bedöma innebörden av den
            kommunala självstyrelsen. Nu gäller det att få rättning i de politiska
            leden.
          </note>
          <note>
            Det gör en regering som t.o.m. brukar berömma sig av att man
            har skaffat sig en egen demokratiminister. Det är en demokratiminister
            som för övrigt häromdagen i tidningen oförblommerat medgav att
            skälet till att propositionen lades fram var att socialdemokraterna
            på detta sätt ville förvissa sig om att väljarnas besked i de
            berörda landstingen inte skulle förverkligas i praktisk politik.
            Det är en egenartad uppfattning av en regeringsföreträdare vars
            uttryckliga mandat är att sörja för att folkstyret vitaliseras.
          </note>
          <note>
            I själva propositionen redovisas inga andra motiv till varför
            vissa sjukhus inte ska få drivas med, som det heter, vinstintresse.
            Det är självklart, eftersom det inte finns några motiv. Det finns
            i vart fall inte några motiv som klarar av en offentlig debatt
            och genomlysningen av det offentliga meningsutbytet. Motivet kan
            inte rimligtvis vara erfarenheterna från de sjukhus som drivs
            i den form som socialministern nu vill förbjuda. Ty det är ju
            i Sverige vi befinner oss, och inte mitt i den amerikanska valrörelsen,
            där Lars
          </note>
          <note>
            Engqvist drömmer om att vara.
          </note>
          <note>
            I Sverige är vi överens om en gemensam finansiering av sjukvården.
            Alla ska betala efter förmåga och med utgångspunkt från den inkomst
            man har. Det är det offentliga som står för betalningen. Till
            skillnad från i Lars Engqvist värld säger moderaterna: Det kan
            inte rimligtvis vara förbjudet för andra att hjälpa till att vårda
            sjuka människor än landstingspolitiker. Men det är precis det
            som är innebörden i Lars Engqvist proposition.
          </note>
          <note>
            Det finns ett - jag säger ett - privat akutsjukhus i
          </note>
          <note>
            Sverige. Säg mig Lars Engqvist: På vilken punkt är
          </note>
          <note>
            Lars Enqvist bekymrad över resultaten från S:t Görans sjukhus
            i Stockholm? Det är det sjukhus som väl var den omedelbara anledningen
            till att han rusar åstad med en från demokratiska utgångspunkter
            så tvivelaktig proposition som den vi i dag diskuterar.
          </note>
          <note>
            Vad är det i S:t Görans sjukhus som är så vederstyggligt, Lars
            Engqvist?
          </note>
          <note>
            Det kan inte rimligtvis vara det sätt som det tar hand om sina
            patienter, eftersom människor medvetet köar längre till S:t Göran
            för att få behandling där än till något annat sjukhus.
          </note>
          <note>
            Det kan inte rimligtvis vara det sätt på vilket personalen upplever
            sin arbetssituation, eftersom praktiskt taget inget sjukhus i
            Storstockholm är så populärt att arbeta på som S:t Göran.
          </note>
          <note>
            Det kan knappast vara därför att S:t Göran drillar runt med pengarna,
            eftersom det visar sig att det driver ett bättre sjuhus än andra
            till 15 % lägre kostnader. Det gör 10 miljarder för hela landet,
            som Lars
          </note>
          <note>
            Engqvist väl skulle behöva för att klara de stora utmaningar
            han påpekar att sjukvården står inför. Det är de stora utmaningar
            som hans eget sjukvårdssystem i realiteten är orsaken till.
          </note>
          <note>
            Det kan egentligen inte vara att Lars Engqvist är så bekymrad
            över vinstintresset. Det är nämligen tillåtet att bygga akutsjukhus
            med vinstintresse. Det är t.o.m. tillåtet att maten på akutsjukhuset
            tillhandahålls av någon med vinstintresse. Det är tillåtet att
            tvätten från dem som vårdas på akutsjukhuset klaras av med vinstintresse,
            liksom städningen och underhållet av byggnaderna. Det är t.o.m.
            tillåtet att driva företag som förser akutsjukhuset med utrustning
            med vinstintresse. Det är t.o.m. tillåtet att tillverka medicinen
            de akut sjuka vill ha i vinstintresse. Det är till råga på allt
            dessutom tillåtet att frakta de akut sjuka i ambulans till sjukhus
            med vinstintresse. Men när alla dessa delar fogas ihop till en
            enhet slår bilan till!
          </note>
          <note>
            Detta är en ovärdig proposition, Lars Engqvist!
          </note>
          <note>
            Den är ovärdig från demokratiska utgångspunkter, och den är ovärdig
            från sjukvårdspolitiska utgångspunkter. Det är orimligt att på
            detta sätt göra sjukvårdens reformering svårare än den redan är.
          </note>
          <note>
            Fru talman! Det verkliga motivet vill Lars
          </note>
          <note>
            Engqvist naturligtvis inte medge. Det verkliga motivet är att
            socialdemokraterna på ett av de områden som klassiskt har tillhört
            socialdemokratins kärna inte accepterar att bli utmanade. När
            man ser att annat kan fungera bättre än det system som socialministern
            och hans parti sedan generationer har surrat sig vid masten för
            att försvara klipper den centrala lagstiftningen till. Att Lagrådet,
            juridisk expertis och grundlagen säger att det inte är tillåtet
            väger lätt när socialdemokratin utmanas.
          </note>
          <note>
            Många av oss hyser misstanken att socialdemokraterna nu är rädda
            för att det ska visa sig att det finns en svensk väg att förena
            gemensam finansiering med en öppenhet gentemot alla - företag,
            ideella organisationer och andra - som vill hjälpa till i sjukvården.
            Genom denna svenska väg kan vi korta köerna, och genom denna svenska
            väg kan vi säkerställa att vi får vård för de pengar vi betalar.
            Genom denna svenska väg kan vi säga till alla som behöver vården:
          </note>
          <note>
            Du ska inte behöva köa intill dess du inte behöver någon kö.
          </note>
          <note>
            När vi utmanar er i denna fråga, Lars Engqvist, säger vi: Det
            är dags att bryta upp från ett svenskt monopoliserat sjukvårdssystem
            och pröva någonting annat som kan ge människor lindring i sjuka
            situationer. Det är dessutom dags för denna riksdag att nu på
            allvar säga: Vi leker inte med grundlagen, även om
          </note>
          <note>
            Lars Engqvist gärna skulle se att vi gör det.
          </note>
          <note>
            Anf. 3 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Låt mig upplysa Per Unckel om två väsentliga fakta.
            Det ena är att Lagrådet konstaterar att i fråga om det kommunala
            självstyret är det ytterst riksdagen som avgör vilka restriktioner
            vi ska ha.
          </note>
          <note>
            Hälso- och sjukvårdslagen är i sin helhet ett slags restriktion
            för landstingens och kommunernas ansvar.
          </note>
          <note>
            Om man till denna också inför restriktionen att man inte får
            överlåta akutsjukhusen är det rimligtvis inte något stort hinder
            för den kommunala självstyrelsen.
          </note>
          <note>
            Viktigare är kanske frågan om just sjukhusen. Det är inte sant,
            Per Unckel, att S:t Göran erbjuder lägre kostnader efter privatiseringen.
            Sedan avtalet tecknades med det privat företag som nu driver S:t
            Göran ökade kostnaderna för landstinget. De stora vinsterna tog
            man hem när S:t Göran drevs som landstingsägt bolag under tiden
            fram till förra hösten. Det är verkligheten.
          </note>
          <note>
            Nu är det trots allt så att S:t Göran fortsätter. Lagen innebär
            inte några restriktioner för de företag som i dag har avtal. Just
            därför är det intressant varför moderaterna och Per Unckel blir
            så upprörda. Vad är det för nya utförsäljningar av akutsjukhus
            som den här lagen hindrar? Kan vi få reda på det nu? På vilket
            förhindrar något av de vallöften som moderaterna ställde ut förra
            valet den här lagstiftningen? Finns de sjukhusen i Stockholm.
            Göteborg eller Malmö?
          </note>
          <note>
            Jag menar att lagen innebär att Per Unckel och andra moderater
            får en utmärkt chans att möta väljarna i en diskussion om vilket
            sjukvårdssystem vi ska ha i framtiden. Vi har val år 2002. Inget
            av det moderaterna utlovar hindras, men nu ges en chans att möta
            väljarna i en öppen diskussion om vilket sjukvårdssystem vi ska
            ha.
          </note>
          <note type="speaker">
            Anf. 4 PER UNCKEL (m) replik:
          </note>
          <note>
            Fru talman! Om Lars Engqvist nu är så förtjust i
          </note>
          <note>
            Lagrådets bedömningar - hur kunde det då komma sig att Lagrådet
            sade nej till att göra just det som Lars
          </note>
          <note>
            Engqvist nu föreslår att riksdagen ska acceptera med hänvisning
            till den kommunala självstyrelsen?
          </note>
          <note>
            Det vore mig fjärran att undervisa Lars Engqvist om grundlagens
            innebörd, men ett litet stycke sådant bidrag måste jag ändå komma
            med i debatten. Den syn Lars Engqvist ger uttryck för när det
            gäller den kommunala självstyrelsen är precis det farligaste en
            politiker kan göra. Innebörden av den kommunala självstyrelsen
            definieras i varje givet ögonblick av vad en enkel majoritet i
            Sveriges riksdag bestämmer sig för att göra.
          </note>
          <note>
            Lars Engqvist! Gå hem och läs lite mer! Inte bara det Lagrådet
            skriver, utan också vad andra som Lars
          </note>
          <note>
            Engqvist möjligen litar mer på skriver när det gäller att respektera
            vad kommuner och landsting beslutar sig för att göra på sina väljares
            uppdrag.
          </note>
          <note>
            Vad är det som är så farligt i att låta kommuner och landsting
            bestämma själva? Vad är det som är så farligt med att låta kommunpolitiker
            stå till svars inför sina väljare för vad de vill göra?
          </note>
          <note>
            Jo, det är naturligtvis som Britta Lejon säger så rakt upp och
            ned i sin artikel: Det försvårar för socialdemokraterna att genomföra
            den politik som socialdemokraterna vill göra, men som inte stockholmarna
          </note>
          <note>
            - för det är väl stockholmare som det först och främst handlar
            om - accepterar. Kan inte Lars Engqvist acceptera att det finns
            värden i detta samhälle som är större och viktigare än det socialdemokratiska
            partiet?
          </note>
          <note>
            Kan inte väljarna direkt få ge uttryck för sina övertygelser?
          </note>
          <note>
            När det gäller S:t Göran frågade jag Lars
          </note>
          <note>
            Engqvist: Vad är det som är så vederstyggligt allvarligt med
            det som händer i S:t Görans sjukhus? Vad är det som Lars Engqvist
            är så till den milda grad rädd för att det måste förbjudas bort?
          </note>
          <note>
            Lars Engqvist säger att ingenting förhindras av det
          </note>
          <note>
            Moderaterna lovat. Det må vara. Vi har lyckats genomföra ett
            privatiserat sjukhus i Stockholm. Ett annat kommer i Skåne. Men
            det kanske skulle kunna falla Lars Engqvist in vid något tillfälle
            att det finns några som är angelägna om att grundlagen följs,
            också när den inte är av omedelbar betydelse i den aktuella beslutssituationen.
          </note>
          <note>
            Anf. 5 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Jag citerade just Lagrådet när det gäller den kommunala
            självstyrelsen, och jag ska för
          </note>
          <note>
            Per Unckel citera igen. Lagrådet säger att det synes
          </note>
          <note>
            "ytterst vara riksdagen som sätter gränser för den kommunala
            självbestämmanderätten."
          </note>
          <note>
            Principen handlar alltså om att den kommunala självstyrelsen
            i någon intellektuell mening inte är absolut. Hälso- och sjukvårdslagen
            är ett slags restriktion. Vi vill att hälso- och sjukvårdslagen
            också ska innebära en förpliktelse att inte överlåta ansvaret
            för akutsjukhusen till privata vinstintressen. Jag har sagt att
            jag inte tycker att detta är något stort ingrepp i den kommunala
            självstyrelsen.
          </note>
          <note>
            När det gäller S:t Göran så innebär inte detta någon förändring
            för den fortsatta driften av sjukhuset.
          </note>
          <note>
            Men jag vill bara upplysa Per Unckel om att det är felaktigt
            att S:t Göran skulle ha sänkt kostnaderna efter privatiseringen.
            I själva verket har kostnaderna ökat sedan december förra året.
            Det är ett viktigt konstaterande.
          </note>
          <note>
            Jag menar - och det kanske är den viktigaste frågan - att valet
            av sjukvårdssystem i framtiden inte är en primärkommunal eller
            landstingskommunal fråga.
          </note>
          <note>
            Det är en fråga som väljarna på nationell nivå måste kunna ta
            ställning till. Nu ges den möjligheten. Med lagstiftningen får
            vi ett moratorium, och det ger oss alldeles utmärkta möjligheter
            att argumentera för ett annat sätt att se på sjukvården och för
            en annan finansiering.
          </note>
          <note>
            Den motion som Moderaterna presenterade senast när det gäller
            sjukvårdspolitiken pekar entydigt mot ett systemskifte i svensk
            sjukvård. Det bör väljarna få en chans att ta ställning till.
          </note>
          <note type="speaker">
            Anf. 6 PER UNCKEL (m) replik:
          </note>
          <note>
            Fru talman! Ja, vi vill ha ett systemskifte i svensk sjukvård.
            Vi vill nämligen ha en sjukvård där patienter får vård när de
            behöver den. Om Lars Engqvist vill fortsätta att slåss för kösjukvården
            är det hans sak, men där kan han aldrig räkna med Moderaternas
            stöd.
          </note>
          <note>
            Lars Engqvist citerar Lagrådet av och an och fram och tillbaka.
            Men han glömmer ju den sista raden!
          </note>
          <note>
            Vad var det som Lagrådet rekommenderade regeringen att göra,
            Lars Engqvist? Vad var det Lagrådet sade? Sade Lagrådet att detta
            var i överensstämmelse med den kommunala självstyrelsen, eller
            att det inte var det? Sade Lagrådet att det är fritt fram att
            lägga fram propositionen, eller sade Lagrådet att denna proposition
            inte bör läggas fram?
          </note>
          <note>
            Jag tror att talmannen är beredd att t.o.m. ge Lars
          </note>
          <note>
            Engqvist en sista replik för att läsa den sista raden i det yttrande
            som han klipper av precis innan slutsatsen.
          </note>
          <note>
            Lars Engqvist! Sjukvården i Stockholm eller i
          </note>
          <note>
            Simrishamn - de två akutsjukhus som är aktuella i diskussionen
            just nu - innebär inte ett systemskifte som ska avgöras i nationella
            val. Det handlar om rätten för kommunala och landstingskommunala
            politiker att förverkliga det som de uttryckligen har lovat sina
            väljare att göra. De har uttryckligen lovat sina väljare att genomföra
            precis det som de har gjort
          </note>
          <note>
            - och det är då Lars Engqvist ändrar på spelreglerna.
          </note>
          <note>
            Som Britta Lejon så riktigt påpekar i sin artikel accepterar
            han nämligen inte innehållet i den politiken.
          </note>
          <note>
            Hör inte Lars Engqvist hur illa det är när en regering inte accepterar
            vad de lokala politikerna har beslutat lova väljarna och också
            genomför det? Den centrala regeringen säger i stället: Detta kan
            vi inte acceptera.
          </note>
          <note>
            Lars Engqvist är orolig för allt vad vinstintressen heter. Men
            varför är det då tillåtet att driva vårdcentraler, ambulanskedjor
            och allt mellan himmel och jord som gör nytta för sjukvården i
            det förhatliga vinstintressets namn? Just när dessa fogas samman
            till ett akutsjukhus ska det ju tydligen plötsligt vara förbjudet.
          </note>
          <note>
            Lars Engqvist! Propositionen är ett oblygt och, enligt min mening,
            skamligt sätt att utnyttja regeringsmakten för att på detta sätt
            underminera människors möjligheter att genom sina lokala politiker
            få förverkliga sina politiska ideal.
          </note>
          <note type="speaker">
            Anf. 7 INGRID BURMAN (v):
          </note>
          <note>
            Fru talman! Vänsterpartiet delar regeringens uppfattning om att
            det finns anledning att inskränka landstingens rätt att överlämna
            ansvar för akutsjukhus till den som avser att driva sjukhuset
            med syfte att skapa vinst. Självfallet ska sjukvården drivas med
            syfte att bota sjukdom och skapa hälsa - inte med syfte att skapa
            vinst.
          </note>
          <note>
            I debatten har det ägnats mycket tid åt en diskussion som också
            Lagrådet för, nämligen den om ifall detta är att inskränka den
            kommunala självstyrelsen.
          </note>
          <note>
            På den frågan finns det nog bara ett svar. Lagförslaget inskränker
            den kommunala självstyrelsen, precis som en rad annan lagstiftning
            - inte minst på hälso- och sjukvårdens område - gör det. Det gäller
            också en rad rättighetslagar inom socialtjänsten och på handikappområdet.
            Det är alltså ytterst riksdagen som sätter gränser för det kommunala
            självstyret - det kommunala självbestämmandet. Det gör vi för
            att vi har lagstiftningsrätten. Detta är också någonting som
          </note>
          <note>
            Lagrådet faktiskt konstaterar i sitt yttrande. Lagrådet skriver
            just detta.
          </note>
          <note>
            Naturligtvis ska man alltid vara försiktig när detta sker, och
            ha goda motiv för lagstiftningen. Motivet för denna lagstiftning
            är att bevara grunden för den allmänna hälso- och sjukvården som
            ska vara demokratiskt styrd, solidariskt finansierad och ges utifrån
            behov. Det handlar alltså om ett angeläget och nationellt allmänt
            intresse.
          </note>
          <note>
            Jag tycker också att diskussionen handlar om hur vi definierar
            det kommunala självstyret. Enligt
          </note>
          <note>
            Vänsterpartiets mening ska det inte definieras utifrån att det
            ska vara till för att skapa ojämlikhet och olika villkor över
            landet på områden som vård och omsorg.
          </note>
          <note>
            Det bör i stället definieras utifrån att man ska ha möjlighet
            att tillgodose innevånarnas krav och behov utifrån de lokala förutsättningarna
            - men fortfarande med respekt för att människor ska ha tillgång
            till jämlik sjukvård efter behov.
          </note>
          <note>
            Det finns också en och annan moderat som börjar reagera när privatiseringarna
            går för långt. Folke
          </note>
          <note>
            Schött, Moderaterna, har reagerat på att Karolinska sjukhuset
            nu påbörjat förhandlingarna med försäkringsbolaget Skandia och
            Skandia Link om ett avtal med ortopedpatienter med privata försäkringar.
          </note>
          <note>
            T.o.m. han börjar tala om risk för gräddfil osv. Det är ju nämligen
            inte långsökt att se att risken finns att
          </note>
          <note>
            Helga som är 92 år och dement, har en lårbensfraktur och bor
            på ett sjukhem inte kan vara lika attraktiv för den privata vinstdrivande
            sjukvården som Sture, 48 år och datatekniker, försäkrad hos Skandia
            Link och med en höftfraktur. Hur kommer man då att bedöma behoven?
          </note>
          <note>
            Den utveckling vi har sett i en rad borgerliga kommuner och landsting
            tenderar dessutom att som inom äldreomsorgen leda till oligopol,
            dvs. att man närmar sig ett bolag.
          </note>
          <note>
            Det kan beskrivas så här: Bure, numera Capio, har ihop med Carema,
            som köpt upp Svensk Äldreomsorg, Grannskapsservice AB, Saltsjöbadens
            sjukhus och Omvårdnad &amp; boende, betydande aktieinnehav i
          </note>
          <note>
            Riksbyggen Serviceboende AB osv. Vi får härmed snart endast en
            aktör, och det brukar leda till mycket höga priser, längre beslutsvägar
            och större vinstbehov. Var finns då den så omtalade mångfalden?
          </note>
          <note>
            Vänsterpartiets kritik av propositionen är alltså inte Moderaternas
            kritik. Vi menar att en lagstiftning behövs. Den är önskvärd.
            Det vi saknar i propositionen är sanktioner mot de landsting som
            redan innan lagen är antagen har gått ut och sagt att de avser
            att bryta mot den. Vi saknar också en definition av begreppet
            akutsjukhus. Den lagstiftning som nu presenteras kommer att vara
            lätt att kringgå.
          </note>
          <note>
            Så här skriver Lagrådet i sitt yttrande: Landstingen torde således
            kunna dela in sin hälso- och sjukvårdsverksamhet i många små enheter
            av vilka en akutmottagning utgör ett sjukhus medan t.ex. den vårdenhet
            som följer på de omedelbara vårdåtgärderna utgör ett annat sjukhus.
          </note>
          <note>
            Lagrådet lämnar också fler exempel på hur olika landsting kan
            komma att kringgå lagen. Västerpartiet kommer att lyfta fram allt
            detta i utskottsbehandlingen utifrån den motion som vi ska skriva.
          </note>
          <note>
            Vi hade alltså önskat en skarpare och tydligare lagstiftning,
            men vi gör naturligtvis den bedömningen att en svag lagstiftning
            är bättre än ingen lagstiftning alls.
          </note>
          <note>
            Vad vi också är bekymrade över, något som också borde bekymra
            andra, är de långa kontraktstider som främst borgerliga kommunal-
            och landstingsråd i dag tecknar med privata entreprenörer. Dessa
            kontraktstider överstiger ibland vida mandatperiodens längd.
          </note>
          <note>
            Det innebär att folkets vilja som den kommer till uttryck i ett
            val inte kan respekteras med mindre än att den nya majoriteten
            betalar stora skadestånd om kontrakten bryts. Detta, Per Unckel,
            är att köra över inte bara det kommunala självstyret utan också
            folkets vilja som den kommer till uttryck i ett val. Det bör man
            också fundera över.
          </note>
          <note>
            Fru talman! Slutligen vill jag säga att även vi rikspolitiker
            har ett ansvar för hälso- och sjukvården.
          </note>
          <note>
            Det påminns jag om varje gång jag lämnar det här huset. Människors
            förväntan på mig är att jag ska se till att sjukvården har resurser
            och att människors behov av vård säkerställs. När jag talar om
            landstingens ansvar och om borgerliga politiker som sänker landstingsskatten
            i stället för att säkra resurser till vården ser de oförstående
            ut. De menar att staten har ett ansvar, och jag delar deras uppfattning.
            Vi har ett ansvar när det gäller resurser, när det gäller att
            säkra en likvärdig vård över hela landet och när det gäller att
            säkra en infrastruktur för sjukvården i hela landet.
          </note>
          <note>
            Att Moderaterna och Per Unckel hellre vill konkurrensutsätta
            och marknadsutsätta med syfte att skapa vinst har jag en viss
            förståelse för. Moderaterna är och förblir marknadens parti. Var
            helst det finns pengar att tjäna för privata aktörer ska det också
            konkurrensutsättas. Vi som ser att sjukvårdens syfte är att bota
            i stället för att skapa vinst får försöka freda vissa områden.
          </note>
          <note>
            Jag kan också konstatera, liksom propositionen, att Sverige är
            inte ensamt om att lagstifta mot vinstintressen i vården. Socialministern
            har utifrån propositionen redovisat t.ex. Nederländerna, Kanada
            och Nya Zeeland som några exempel på länder som inte anser att
            sjukhus ska drivas med vinstintresse.
          </note>
          <note>
            Jag menar att den här propositionen är väl motiverad och att
            det finns ett nationellt ansvar som ska tas av de nationella politiker
            som är utsedda i allmänna val.
          </note>
          <note type="speaker">
            Anf. 8 PER UNCKEL (m) replik:
          </note>
          <note>
            Fru talman! Det är intressant att debattera med
          </note>
          <note>
            Ingrid Burman, liksom med alla kommunister. I samarbete med socialdemokratin
            säger de lite tydligare vad socialdemokratin tycker.
          </note>
          <note>
            Låt mig emellertid först säga en sak om vad Moderaterna tycker.
            Vi vill konkurrensutsätta vården.
          </note>
          <note>
            Det vill vi göra för att säkerställa att patienter inte ska behöva
            stå i olidliga köer. Det, Ingrid Burman, är syftet. Det syftet
            har uppnåtts med råge när det gäller
          </note>
          <note>
            S:t Göran.
          </note>
          <note>
            S:t Göran är dessutom ett exempel på hur Moderaterna använde
            det lokala självstyret för att förverkliga ett lokalt önskemål.
            I Stockholm ville stockholmarna ha den här politiken. Ska det
            vara så förskräckligt besvärligt att förstå för dem som står på
            politikens vänstersida att man faktiskt fullföljer det man har
            lovat väljarna att göra?
          </note>
          <note>
            Jag skulle skämmas in på bara kroppen om jag tvingades att försvara
            moderater i Stockholm som hade lovat att skaffa en bättre sjukvård,
            som hade lovat att lägga ut sjukvård på entreprenad och som hade
            lovat att göra det också inom akutsjukvården om de i stället sade:
            Nej, vi struntar i alltsammans.
          </note>
          <note>
            Ni straffar dem för att de gör det stockholmarna vill att de
            ska göra. Vad i hela friden är det för fel på den lokala demokratin?
          </note>
          <note>
            Sedan borde nog Ingrid Burman i all uppriktighet läsa på lite
            bättre om Karolinska sjukhuset. Det är sant att de tar emot försäkringspatienter,
            men enligt avtal först i det ögonblick som alla andra behov är
            tillgodosedda. Då blir min fråga tillbaka till Ingrid
          </note>
          <note>
            Burman: Vad skulle de annars göra? Ska de strunta i att använda
            sin sjukvårdskapacitet? Ska de avstå från att bota människor som
            skulle kunna få vård? Ska de avstå från att få in de extra pengar
            som därigenom också kan användas i den allmänna sjukvården? Så
            var det med Karolinska sjukhuset, Ingrid Burman.
          </note>
          <note>
            Finns det fler förslag på saker som vi behöver rätta till innan
            debatten är slut?
          </note>
          <note type="speaker">
            Anf. 9 INGRID BURMAN (v) replik:
          </note>
          <note>
            Fru talman! Jag tror att Socialdemokraterna uttrycker vad de
            uttrycker och att Vänsterpartiet uttrycker vad Vänsterpartiet
            uttrycker. Då kan vi lämna detta åt sidan.
          </note>
          <note>
            När det gäller Karolinska sjukhuset har jag valt att citera det
            moderata landstingsrådet som har uttryckt just denna oro över
            vad som håller på att hända i det moderatstyrda landstinget Stockholms
            län. Han börjar se att det finns risk för gräddfiler när sjukhusen
            börjar föra samtal med de privata försäkringsbolagen och på så
            sätt åsidosätter - antar jag som inte har fört samtal med Karolinska
            sjukhuset utan nöjt mig med att citera det moderata landstingsrådet
            - de nationella prioriteringsordningarna.
          </note>
          <note>
            Det är just detta det handlar om, nämligen det nationella ansvaret
            där vi i riksdagen faktiskt är överens om hur vi prioriterar när
            det gäller sjukvården och sedan ser till att det finns en infrastruktur
            över landet som garanterar att människor får denna sjukvård utifrån
            behov. Propositionen säger att ansvaret för att denna sjukvårdsinfrastruktur
            ska finnas inte ska överlåtas till vinstdrivande intressen. Däremot
            säger inte den här propositionen, och det kan vi diskutera i en
            annan debatt, att inte Moderaterna, Folkpartiet eller någon annan
            majoritet kan driva sjukhus med non-profit-intressen. Det finns
            en skillnad där.
          </note>
          <note>
            Jag hävdar, till skillnad från Per Unckel, att det finns ett
            nationellt intresse och ett nationellt ansvar att ta för infrastrukturen
            när det gäller sjukhus.
          </note>
          <note type="speaker">
            Anf. 10 PER UNCKEL (m) replik:
          </note>
          <note>
            Fru talman! Det börjar bli lite besvärligt för Ingrid
          </note>
          <note>
            Burman när hon bara citerar folk utan att ta reda på vad de egentligen
            säger. Folke Schött uttryckte mycket riktigt det som Ingrid Burman
            sade men tog sedan sitt politiska ansvar som landstingsråd i Stockholm
            och såg till att avtalet formulerades på ett klokt och vist sätt
            i enligt med vad jag tidigare sade. Det är så politiskt ansvar
            ska utövas. Marknadens aktörer, försäkringsbolag och andra får
            naturligtvis anmäla sina intressen och sjukhus får erbjuda sina
            tjänster, men ytterst finns det ett politiskt ansvar kvar, och
            det är landstinget som tar det. Detta ansvar tog Folke
          </note>
          <note>
            Schött och det tog landstinget i Stockholms län när det gäller
            S:t Göran när de lät en entreprenör komma in för att göra jobbet
            i stället för landstinget självt.
          </note>
          <note>
            Vad är det för fel med att låta människor få hjälpa till inom
            ramen för den infrastruktur vi behöver för att kunna erbjuda människor
            bra vård?
          </note>
          <note>
            Vi vet ju att den gamla monopolsjukvården inte fungerar. Vi vet
            ju att köerna är långa. Vi vet ju att människor lider i det som
            Ingrid Burman kallar en solidarisk sjukvård.
          </note>
          <note>
            Då säger vi moderater att vi inte tänker stå ut med att människor
            lider i köerna. Vi tänker använda alla dem som kan hjälpa till
            att göra sjukvården bättre fort. Det är detta som Ingrid Burman
            inte accepterar.
          </note>
          <note>
            När hon nu säger att man bör förbjuda akutsjukhus borde hon,
            i enlighet med sin ideologi, rimligtvis säga att man bör förbjuda
            privata vårdcentraler eller att man bör förbjuda varenda privat
            människa som kommer i närheten av sjukvården. Då skulle hon vara
            sin ideologi trogen. Varför sätta punkt vid akutsjukvården?
          </note>
          <note>
            Ingrid Burman gillar att beskriva vad moderaterna tycker. Jag
            skulle kunna tillåta mig den lilla gissningen att stödet till
            regeringen i denna fråga från Ingrid
          </note>
          <note>
            Burmans sida är första delen i en kamp för att
          </note>
          <note>
            "återlandstingisera" varenda liten del av sjukvården.
          </note>
          <note>
            Det vore en sjukvård, det. Köer som skulle heta duga skulle bli
            resultatet av sådana gärningar.
          </note>
          <note type="speaker">
            Anf. 11 INGRID BURMAN (v) replik:
          </note>
          <note>
            Fru talman! Nej, Per Unckel - jag har det inte besvärligt. Men
            jag har lite besvär med att förstå Per
          </note>
          <note>
            Unckel, som säger att förespråkare för den politik som fått genomslag
            i riksdagen inte ska tafsa på den politik som fått genomslag i
            kommuner och landsting.
          </note>
          <note>
            Man måste ha respekt för alla valen, så att säga.
          </note>
          <note>
            Anser man att sjukvården också är en nationell fråga som vi ska
            lagstifta om - det gäller hälso- och sjukvårdslagen - är det inte
            heller underligt att man vill göra det när det gäller vinstintressen
            för akutsjukhusen.
          </note>
          <note>
            Det finns en skillnad - den är ganska tydlig -
          </note>
          <note>
            mellan moderaterna och Vänsterpartiet. Jag ska formulera den
            så här: När det gäller sjukvård och sjukhus är pengar medel för
            att skapa och forma verksamheten. Men som jag förstår Per Unckel
            i dag skulle man kunna uttrycka det så här: När det gäller vinstdrivande
            företag är verksamheten ett medel för att skapa vinst. För det
            är ju inte verksamheten och verksamhetens innehåll som Per Unckel
            väljer att diskutera här i dag, utan det är just vinstintresset
            som är fokus för hans inlägg.
          </note>
          <note type="speaker">
            Anf. 12 CHATRINE PÅLSSON (kd):
          </note>
          <note>
            Fru talman! Kära vänner! Jag gick på en gata här i
          </note>
          <note>
            Stockholm för ungefär en månad sedan, när en man ramlade ihop
            framför mig. Det visade sig att han hade fått akuta bröstsmärtor,
            och han kunde inte fortsätta sin promenad framåt.
          </note>
          <note>
            Det första den mannen sade var "Kan du hjälpa mig så att jag
            kommer till en läkare?". "Ja, det kan jag", sade jag. Den första
            frågan för honom var inte
          </note>
          <note>
            "Kan du fixa mig till ett offentligt sjukhus?", utan den första
            var "Kan du hjälpa mig så att jag får träffa en läkare?".
          </note>
          <note>
            Varför säger jag detta i dag? Jo, jag säger det därför att utgångspunkten
            måste vara människan och patienten. Vad är då det allra viktigaste
            när man blir sjuk? Det är varken huvudmannafrågan eller driftformen,
            utan det är behandlingen, bemötandet, väntetiderna osv. Detta
            måste få vara huvudfrågan även för oss här i parlamentet.
          </note>
          <note>
            Vi har haft ett monopol inom svensk sjukvård.
          </note>
          <note>
            Det är utomordentligt väl prövat. Vi kan bara konstatera att
            det finns mycket som inte fungerar efter denna tid. Vad är vi
            då beredda att göra åt det?
          </note>
          <note>
            För det första tror jag att vi ska skilja mellan huvudmannaskap
            och utförare. Det blandas ihop i mängder av artiklar. Landstinget
            är fortfarande huvudman för sjukvården och ska så vara, om jag
            inte hör något annat. Men vården kan utföras av någon annan. Som
            Per Unckel har sagt flera gånger utförs dessa verksamheter redan
            av andra utförare på många håll.
          </note>
          <note>
            En läkare blir väl inte sämre vad gäller utbildning och i sin
            profession för att han jobbar inom privat verksamhet? Det är ju
            rent nonsens.
          </note>
          <note>
            Förändringarna är svåra. Det tycker jag också. Det vi vet har
            fungerat sedan 50-talet är alltid tryggt och bra. Men låt mig
            ta ett par exempel. Inom tandvården har det under många år varit
            naturligt att det finns privattandläkare. Tandhälsan i Sverige
            har varit mycket god. Just nu finns det risker för försämringar,
            men inte på grund av att det är privata tandläkare utan för att
            egenavgifterna faktiskt har blivit för höga för många människor.
          </note>
          <note>
            Jag undrar ibland varför man är så rädd. Om verksamheten är tillräckligt
            bra söker sig människor dit.
          </note>
          <note>
            Jag hoppas att verksamheten på de flesta håll är god.
          </note>
          <note>
            Men köerna är för långa, det är alldeles för dåligt med personal
            och framför allt har personalen av olika orsaker inte den rätta
            arbetsglädjen.
          </note>
          <note>
            Strukturen i detta land ser olika ut. Det är inte samma sak att
            ordna sjukvård i Degerfors i Värmland som det är här i Storstockholm.
            Det går inte att lägga en mall överallt. Vi kristdemokrater är
            övertygade om att besluten ska fattas så nära människorna som
            möjligt. Vi har faktiskt folkvalda landstingspolitiker, folkvalda
            kommunpolitiker och folkvalda riksdagsledamöter. Låt oss då inte
            gå in och tafsa på de olika nivåerna, utan låt oss tro att landstingspolitikerna
            i detta fall fattar kloka beslut.
          </note>
          <note>
            Vi ställer inte upp på den inskränkning som regeringen föreslår.
            Vi tycker att det är helt felaktigt. Jag skulle vilja fråga socialminister
            Lars Engqvist om han anser att riksdagsledamöter och statsråd
            alltid är klokare och bättre än landstingpolitiker. Varför i all
            sin dar sätter sig regeringen över det medborgarna har valt? När
            vi hade val för två år sedan valde medborgarna hur landstingsförsamlingen
            skulle se ut och hur fullmäktigeförsamlingen skulle se ut. Om
            de inte har valt det som Lars Engqvist och regeringen tycker,
            är det då fel på det? Hur ska vi kunna stimulera människor att
            själva välja sina politiker genom personval och annat om man sedan
            inte låter politikerna arbeta efter människornas egna önskemål?
          </note>
          <note>
            Vi är som kristdemokrater säkra på att en mångfald inom vård
            och omsorg är kvalitetshöjande för vården totalt. Människor som
            vill driva olika verksamheter har goda idéer, och det är självklart
            att det också finns goda idéer inom vård- och omsorgssektorn.
          </note>
          <note>
            Finansieringen - det blandas också ihop i den politiska debatten
            - är vi ju överens om här i Sveriges riksdag ska ske efter bärkraft.
            Det är ingenting konstigt. Det ska vi fortsätta att göra. Den
            ska vara s.k.
          </note>
          <note>
            solidariskt finansierad. Vi kristdemokrater vill ha ett högkostnadsskydd
            som är värt namnet, dvs. att så många egenavgifter som det över
            huvud taget är möjligt ska ingå för att det ska vara tryggt för
            medborgaren.
          </note>
          <note>
            När det gäller vinstsyfte, som är en av grunderna för propositionen,
            kan jag säga att det är en intressant fråga. Har regeringen träffat
            något företag eller någon företagare som inte vill gå med vinst?
            Vinsten är faktiskt den möjlighet man har att fortsätta att vidareutveckla
            sin verksamhet.
          </note>
          <note>
            Jag vill fråga Ingrid Burman och Lars Engqvist, som har varit
            uppe i talarstolen, om det är någon som t.ex. har synpunkter på
            hur begravningsentreprenörer fungerar i dag. Det finns ju en del
            sådana organisationer som säkert tjänar en och annan krona.
          </note>
          <note>
            Jag skulle också vilja ställa en fråga när det gäller de företag
            som byggde det nya sjukhuset Synnerbyn i
          </note>
          <note>
            Norrland. Har man tänkt stoppa vinsten för byggandet? Elentreprenörer,
            snickare, VVS-tekniker har ju faktiskt gjort en vinst på sjukvården?
            Det är ju också skattepengar.
          </note>
          <note>
            Det är underligt att socialministern ägnar så lång tid av sitt
            inledningsanförande åt USA. När det gäller talet om dem som kan
            betala för sig säger han att man inte vill ha en sådan sjukvård.
            Men kära socialministern! Det är ju precis så det är i dag, runtom
            i vårt land, trots att vi i stort sett har ett monopol. Det är
            alltså inte en lösning på de problem som vi vill åt.
          </note>
          <note>
            Jag vill gärna avsluta med att ställa en fråga till
          </note>
          <note>
            Miljöpartiet och Socialdemokraterna. Man inför nu ett förbud
            mot den här sortens akutsjukhus. Man ska inrätta en lag som innebär
            att det antingen ska vara två tredjedels majoritet eller ett val
            emellan. Då frågar jag: Hur kan man som regering med en så bräcklig
            majoritet gå ut och kräva att demokratin ska styras på detta egendomliga
            sätt?
          </note>
          <note>
            Anf. 13 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Jag hoppas innerligt att många kristdemokratiska
            väljare har lyssnat till Chatrine Pålsson.
          </note>
          <note>
            De är då lika överraskade som jag. Jag trodde att kristdemokraterna
            stod för en vård som präglades av vård på lika villkor och för
            vård efter behov och inte för vård efter plånbok.
          </note>
          <note>
            Om Chatrine Pålsson hade mött denne man på gatan i New York hade
            det inte varit alldeles självklart att första frågan hade varit:
            Vilket sjukhus vill du till? Utan frågan hade varit: Har du försäkring,
            så att jag över huvud taget kan erbjuda någon sjukvård?
          </note>
          <note>
            Chatrine Pålsson säger sedan att vi är överens om finansieringen.
            Det är inte sant. Vi är inte alls överens om finansieringen. Moderaterna
            vill i första steget införa en obligatorisk försäkring som sedan
            ska konkurrensutsättas för att sedan privatiseras. Man vill byta
            finansieringssystem i sjukvården.
          </note>
          <note>
            Ännu intressantare är att vi säger att vi inte tänker göra någonting
            åt de sjukhus som har privatiserats -
          </note>
          <note>
            det är två. Men vi vill förhindra en fortsatt utveckling som
            innebär att vi får fler privata akutsjukhus just därför att vi
            vet att det är ett sätt att förhindra framtida privata försäkringar
            som finansiering av sjukvården. Det är det som det handlar om.
          </note>
          <note>
            Vi vill alltså inte ha det systemet. Vi vill inte att den amerikanska
            sjukvårdens principer ska vara gällande här. Det trodde jag att
            kristdemokraterna stod för, och jag trodde att kristdemokraterna
            hade någon etik när det gäller sjukvården.
          </note>
          <note>
            När det gäller möjligheten att arbeta för mångfald och mer resurser
            och att arbeta bort köerna har kristdemokraterna en utmärkt chans
            att ta ställning till detta när vi ska diskutera handlingsplaner
            för sjukvård. Det handlar då om att i den öppna primärvården skapa
            mångfald och om att man ska skjuta till 9 miljarder kronor mer
            för att arbeta bort köerna och få en bättre finansiering.
          </note>
          <note>
            Jag har en fråga som jag tycker är intressant.
          </note>
          <note>
            Många kristdemokrater säger precis samma sak som
          </note>
          <note>
            Chatrine Pålsson, nämligen att den här lagen är ett hinder när
            det gäller valresultatet - och jag har hört det av moderaterna
            tidigare. Har kristdemokraterna någonstans föreslagit någon försäljning
            av något akutsjukhus till någon som har ett privat vinstintresse?
            Vilket sjukhus är det i så fall?
          </note>
          <note type="speaker">
            Anf. 14 CHATRINE PÅLSSON (kd) replik:
          </note>
          <note>
            Fru talman! Jag vill börja med att svara socialministern med
            att säga att jag och kristdemokraterna arbetar för att få en god
            vård på lika villkor över hela landet. Dessutom arbetar vi för
            att människor ska få vård när de behöver den och inte när landstinget
            tycker att det är befogat. Då kan vi vara överens om den saken.
          </note>
          <note>
            Men jag har tyvärr fått konstatera en sak. Jag har ju också varit
            med i det politiska arbetet så jag får väl säga: Vi har misslyckats
            med detta. Alltför många människor lider oerhört i dag för att
            vi har misslyckats. Jag tycker att vi ska erkänna för varandra
            att vi har gjort det. Men jag vill inte fortsätta att misslyckas,
            utan jag är beredd att försöka hitta nya vägar som motsvarar de
            behov som finns. Behoven ska alltså styra.
          </note>
          <note>
            En försäkring, som man har i USA, har jag aldrig pläderat för.
            Det kommer jag inte att göra heller. Vad jag vet är det inget
            parti i Sveriges riksdag som nu gör det på det sättet, utan vi
            är överens om att vi ska ha en offentligt finansierad sjukvård.
          </note>
          <note>
            Men jag vill fråga socialministern om det här är ett steg för
            regeringen mot att man vill förstatliga sjukvården, att man beslutar
            och ska detaljstyra. Tar man också ansvaret för att det finns
            sjukvård? Det moderata grundförslaget ska kanske smygas in bakvägen.
            Jag tror nämligen fortfarande att den enda lösningen är att man
            försöker fatta besluten så nära, så lokalt, som det över huvud
            taget är möjligt, och att våra kamrater som sitter i kommuner
            och landsting får göra det och blir bemyndigade som politiker.
          </note>
          <note>
            Anf. 15 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Chatrine Pålsson inbillar sig att en börsnotering
            av akutsjukhus leder till beslut lokalt.
          </note>
          <note>
            Jag tror att det är en väldig felsyn.
          </note>
          <note>
            Det är en sak att diskutera möjligheten för personalen att ta
            ett större ansvar, att fungera som entreprenörer och att hitta
            ett sätt att på det viset förnya sjukvården. Det är faktiskt en
            annan sak att låta börsnoterade företag ta över den väsentliga
            delen av infrastrukturen i sjukvården.
          </note>
          <note>
            Eftersom ett stort nummer hos Chatrine Pålsson faktiskt är att
            det här skulle innebära någon inskränkning av vad kristdemokraterna
            har sagt kan väl Chatrine Pålsson redovisa vad det är för akutsjukhus
            som ni tänker privatisera, som ni tänker sälja till någon som
            har vinstintresse? Finns det något sådant? Om det inte finns är
            väl avståndet oss emellan ganska begränsat?
          </note>
          <note type="speaker">
            Anf. 16 CHATRINE PÅLSSON (kd) replik:
          </note>
          <note>
            Fru talman! Som kristdemokrat säger jag att jag inte vet detta,
            därför att det är de lokala politikerna ute i kommuner och landsting
            som har fått det ansvaret. Så är det bara, och jag vill fortsätta
            att ha den synen.
          </note>
          <note>
            Det börsnoterade företaget har blivit en så stor fråga. Anser
            socialministern att ett börsnoterat företag kan driva primärvård
            - uppenbarligen är inte detta medtaget här? Om han anser det vill
            jag veta det.
          </note>
          <note>
            Nu arbetar jag inte så att jag känner till Stockholms läns landsting,
            men enligt information som jag har fått är det 10-15 % lägre kostnader
            på S:t Görans sjukhus än vad det är på de landstingsdrivna sjukhusen.
            Nu kan jag inte riktigt stå för uppgiften; jag hoppas att någon
            annan kan göra det. Men ett vet jag, och det är att de utredningar
            som man har gjort visar att det viktigaste när det gäller kostnaden
            inte är vem som driver ett företag, utan det handlar om på vilket
            sätt man driver företaget.
          </note>
          <note type="speaker">
            Anf. 17 INGRID BURMAN (v) replik:
          </note>
          <note>
            Fru talman! Jag har en fråga till Chatrine Pålsson.
          </note>
          <note>
            Hon säger att man ska ha respekt för de olika nivåerna när det
            gäller valen. Det finns annan lagstiftning som begränsar kommunens
            och landstingens självbestämmanderätt - jag talar då om socialtjänstlagen.
            Är det någonting som vi ska ta bort för att ha respekt för det
            kommunala självstyret. Hur är det med hälso- och sjukvårdslagen?
            Eller är det just den här lagen som ska bort? Var sätter Chatrine
            Pålsson och kristdemokraterna gränsen när det gäller detta?
          </note>
          <note>
            Min nästa fråga utgår från Chatrine Pålssons påstående att behoven
            ska styra. Jag delar nämligen den uppfattningen med Chatrine Pålsson.
            Om det nu är behoven som ska styra undrar jag vad det är som gör
            det så angeläget att vi ska ha akutsjukhus som drivs med syfte
            att skapa vinst. Det är just vad som står i den här propositionen.
            Det står ingenting om s.k. nonprofit-organisationer där man återför
            vinster till investeringar, utan syftet är att skapa vinst. Om
            det är behoven som ska styra undrar jag vad det är som är problem
            med just den här lagstiftningen, och var drar
          </note>
          <note>
            Chatrine Pålsson och kristdemokraterna gränsen när det gäller
            nationell lagstiftning? Är det när det gäller den här, eller ska
            vi ingripa i fler rättighetslagstiftningar också?
          </note>
          <note type="speaker">
            Anf. 18 CHATRINE PÅLSSON (kd) replik:
          </note>
          <note>
            Fru talman! När det gäller det kommunala självstyret tycker jag
            inte att vi ska ingripa mer än när det är alldeles nödvändigt.
            Jag tycker att det kommunala självstyret i dag är en bra avvägning.
            I en sådan här fråga, som handlar om hur man organiserar en sak
            för att nå ett mål, nämligen att ge alla medborgare en god vård
            och omsorg, tycker jag däremot inte att det finns något som helst
            skäl.
          </note>
          <note>
            När det gäller att driva med vinstsyfte har vi redan detta. Jag
            har givit några exempel på att det finns vinstsyfte även i den
            organisation vi har i dag. Jag har inte hört Ingrid Burman och
            Vänsterpartiet säga att ingen får göra vinst på byggandet av ett
            sjukhus, på mathållningen eller på städningen. Jag har i varje
            fall inte sett någon motion om detta. Kanske accepterar man det
            på den nivån.
          </note>
          <note>
            Jag tycker att det viktigaste ändå är kvaliteten -
          </note>
          <note>
            att landstinget är huvudman och att man sedan ser till att verksamheten
            drivs på ett korrekt sätt utifrån de förordningar som finns. Där
            gäller hälso- och sjukvårdslagen tydligt och klart.
          </note>
          <note type="speaker">
            Anf. 19 INGRID BURMAN (v) replik:
          </note>
          <note>
            Fru talman! Jag tolkar Chatrine Pålssons svar som att det är
            bra med lagstiftningar, det är bra med rättighetslagstiftningar
            och det är bra när vi tar ett nationellt ansvar för hälso- och
            sjukvård. Men det är inte bra när vi tar ansvaret och säger att
            akutsjukhus inte ska drivas med syfte att ge utdelningsbar vinst
            till ägarna. Där gå så att säga gränsen.
          </note>
          <note>
            Det finns ett problem med det jag hör Chatrine
          </note>
          <note>
            Pålsson säga. I dag är vi eniga om att det är behoven som ska
            styra när det gäller tillgången till sjukvård.
          </note>
          <note>
            Det är det grundläggande. Sedan har vi en prioriteringsordning
            när det gäller sjukdomar som jag och
          </note>
          <note>
            Chatrine Pålsson är överens om. Men när vi överlåter akutsjukhusen
            till en driftsform där syftet är att skapa vinst öppnar vi också
            för företrädare för andra prioriteringar än den som Chatrine Pålsson
            och jag är överens om. Uppgiften att se till att det är behoven
            och den prioriteringsordning som jag och Chatrine Pålsson är överens
            om som styr frånhänder vi oss. I nästa upphandling vet vi inte
            om det är landstingen som kommer att ha tillgång till de här tjänsterna
            eller om det är de privata försäkringsbolagen, Skandia Link eller
            andra. Då uppstår problemet, Chatrine Pålsson.
          </note>
          <note>
            Vad gör vi t.ex. i ett landsting där det finns enbart ett akutsjukhus?
            Ska vi då exportera eller flytta de patienterna? Ytterst är det
            faktiskt Chatrine Pålsson och jag som har ansvaret för att de
            får den vård de behöver.
          </note>
          <note>
            Detta är att öppna en dörr, Chatrine Pålsson, och den leder till
            ett systemskifte som ytterst varken Chatrine Pålsson eller jag
            längre kan kontrollera. Däremot får vi ta ansvaret för det systemskiftet.
          </note>
          <note type="speaker">
            Anf. 20 CHATRINE PÅLSSON (kd) replik:
          </note>
          <note>
            Fru talman! Jag ska direkt säga till Ingrid Burman att jag gillar
            öppna dörrar bättre än stängda dörrar.
          </note>
          <note>
            Det är alldeles för många stängda dörrar för patienter och för
            anhöriga i dag som vi behöver öppna.
          </note>
          <note>
            När det gäller att teckna avtal med en annan som utför det som
            landstinget är ansvarigt för enligt hälsooch sjukvårdslagen känner
            jag fullt förtroende för de lokala politikerna. Jag känner ingen
            oro för detta. Jag kan trösta Ingrid Burman och hoppas att hon
            kan känna sig lugn och sova gott med det beskedet.
          </note>
          <note type="speaker">
            Anf. 21 KENNETH JOHANSSON (c):
          </note>
          <note>
            Fru talman! I denna debatt handlar det om patienter, människor
            som är i behov av vård - hur vi ska lösa detta på bästa sätt och
            på ett sätt som innebär att vi använder resurserna klokt. Vi som
            politiker har ett uppdrag att se till att människor får en grundläggande
            trygghet genom att fördela resurser på ett bra sätt. Vi har också
            till uppgift att se till att verksamheter fungerar. Men ni sätter
            formen framför saken. I propositionen finns något av läpparnas
            bekännelse om att det behövs nya och fler entreprenörer inom vården.
            Ni skriver en sak men sänder tyvärr andra signaler. Partiideologin
            sätts före patientperspektivet.
          </note>
          <note>
            Människor är beroende av akutsjukvård, och frågan vi diskuterar
            i dag är om det ska vara tillåtet att genom avtal ge i uppdrag
            till företag att bedriva den verksamheten. För att vara riktigt
            tydlig citerar jag vad regeringen föreslår: "Landstinget får inte
            överlämna uppgiften att ansvara för driften av ett akutsjukhus
            till den som avser att driva verksamheten med syfte att skapa
            vinst åt ägare eller motsvarande intressent."
          </note>
          <note>
            Det är verkligen trist att detta dokument ligger på riksdagens
            bord. Nu tvingas vi diskutera former i stället för hur vi kan
            få mest vård och omsorg för pengarna och vad vårdbehövande efterfrågar.
          </note>
          <note>
            För Centerpartiet är mångfald viktigt utifrån den enskildes behov
            och önskemål utifrån patientperspektivet. Vi är inga privatiseringsivrare
            för sakens egen skull, men vi ser mångfald, konkurrens och nya
            alternativ som viktiga inslag i den förnyelse som krävs för att
            utveckla den offentligt finansierade välfärden. Vi ska släppa
            fram kooperativa och fler privata lösningar för att öka valmöjligheterna
            för patienterna, få en stimulerande konkurrens och därmed få mer
            vård för pengarna.
          </note>
          <note>
            Socialdemokraterna tycker inte att privat vård ska gå med vinst.
            Vinst kan väl inte vara fel i sig. En verksamhet måste följa budget.
            Ingen verksamhet mår bra av oklara ekonomiska ramar. Vi har som
            politiker ansvar för att hantera skattebetalarnas pengar på ett
            klokt sätt. Om det kan lösas med högre kvalitet, bra service till
            medborgarna, rättvisa och fördelning av vård efter behov genom
            att vården upphandlar via entreprenad, vad är det då för fel?
            Om det dessutom ger vinst som ger möjlighet till kompetensutveckling
            och investeringar, vari ligger problemet? Det måste väl vara bättre
            med vinst än att det blir en förlust i verksamheten. Har man ordning
            på ekonomin har man också ordning på verksamheten.
          </note>
          <note>
            Detta hänger ihop; det är jag alldeles övertygad om.
          </note>
          <note>
            Det viktiga är att den som köper tjänsten får vad han efterfrågar.
          </note>
          <note>
            Om enskilda entreprenörer kan bidra till att kapa vårdköerna,
            lindra mänskligt lidande och utveckla sjukvården - även vid ett
            akutsjukhus - tycker jag att det är någonting man ska bejaka.
          </note>
          <note>
            Den svenska hälso- och sjukvården är en grundläggande del av
            välfärden. I dag står sjukvården inför en rad svåra problem. Behovet
            av hälso- och sjukvård kommer att öka under många år. Samtidigt
            är de offentliga resurserna begränsade. Många landsting, regioner
            och kommuner har problem med att få ekonomin att gå ihop. Det
            finns inga snabba klipp som kan lösa detta utan stora omprövningar
            av dagens organisation och verksamhet.
          </note>
          <note>
            Varje nivå ska fatta de beslut som man är bäst på.
          </note>
          <note>
            I Sverige är vi överens om att t.ex. sjukvårdens organisation
            ska beslutas på regional nivå, och det bör statsmakten respektera.
            Det innebär inte att alla beslut ska fattas på den nivå där de
            alltid har fattats; vissa nationella beslut bör föras över till
            regional och lokal nivå eller till enskilda människor, och andra
            politikområden bör omfattas av internationella beslut.
          </note>
          <note>
            Förändringar kan vara nödvändiga på grund av förändrade omständigheter.
            Regeringen bör enligt vår uppfattning inte lägga sig i enbart
            mot bakgrund av att väljarna givit uttryck för att man inte vill
            ha ett socialdemokratiskt styre. Min fråga är: Varför respekterar
            inte socialministern och regeringen den lokala demokratin?
          </note>
          <note>
            Det händer att regeringens företrädare talar varmt om det kommunala
            självstyret. Men att döma av regeringens politik anser man i själva
            verket att decentraliseringen, åtminstone i det här fallet, har
            gått för långt och att centralstyrningen från staten ska öka.
          </note>
          <note>
            Centerpartiet står för ett radikalt annorlunda perspektiv i syfte
            att stärka människors egenmakt och det kommunala självbestämmandet.
            Regeringens agerande i det här sammanhanget understryker behovet
            av en ny grundlag för att skydda den lokala demokratin mot statliga
            ingrepp.
          </note>
          <note>
            Runtom i landet är flera akutmottagningar hotade av nedläggning
            därför att landstingets pengar inte räcker. Om en privat entreprenör
            erbjuder sig att driva mottagningen med samma kvalitet till en
            lägre kostnad, vad skulle Miljöpartiet då välja: Nedläggning eller
            entreprenad? I och med den här propositionen uppfattar jag att
            ni har valt väg. Jag tycker att det är tragiskt med tanke på att
            många mindre sjukhus runtom i vårt land faktiskt är hotade.
          </note>
          <note>
            I t.ex. grannlänet till mitt eget hemlän, Gävleborg, har sjukhusstrukturen
            diskuterats och en del sjukvårdsenheter har lagts ned. Om alternativen
            vore att lägga ned ett akutsjukhus eller att lägga sjukhuset på
            entreprenad skulle Miljöpartiet välja nedläggning. Så har ni gjort
            i just Gävleborgs län. Det aktuella exemplet handlar om en BB-avdelning,
            åtminstone till en början. Det fanns en privat entreprenör, men
            Miljöpartiet gick inte med på den entreprenaden. Det blev nej.
            Det blev nedläggning.
          </note>
          <note>
            I och med den här propositionen har ni givit ytterligare ett
            svar på den frågan. Jag tycker att det är intressant att få höra
            varför Miljöpartiet väljer centralisering i stället för decentralisering
            av sjukvård.
          </note>
          <note>
            Varför accepterar ni att lägga ned sjukhus men inte att lägga
            ut sjukhus?
          </note>
          <note>
            Marknaden växer för privata försäkringslösningar inom sjukvården.
            Alltfler företag köper försäkringar åt sina anställda. Den offentliga
            vården klarar inte längre av att i tillräcklig omfattning möta
            medborgarnas och företagens krav på tillgänglighet. Utvecklingen
            går mot "gräddfiler" för medborgare med sjukvårdsförsäkring.
          </note>
          <note>
            Fru talman! Jag och Centerpartiet anser att sjukvården ska vara
            tillgänglig för alla på lika villkor.
          </note>
          <note>
            Motstånd mot privata initiativ inom den gemensamt finansierade
            vårdens ram och motstånd mot att resurser, kunskap och kapital
            från den privata sidan kommer den offentliga sektorn till del
            kan i förlängningen leda till att de som har råd vänder den offentligt
            finansierade vården ryggen. Centerpartiet vill ha en rättvis vård
            med lika tillgång för alla invånare, i motsats till ett segregerat
            samhälle, som Socialdemokraterna med stöd av Miljöpartiet kommer
            att bidra till.
          </note>
          <note>
            Det är en utveckling som vi inte vill vara med om.
          </note>
          <note>
            Anf. 22 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Kenneth Johansson är i många sammanhang en hedersman.
            Men när det gäller diskussionen om privata sjukhus är han lite
            aningslös.
          </note>
          <note>
            Det som händer i svensk sjukvård när det gäller de stora anläggningarna
            och akutsjukhusen är ett ytterligare steg mot ett nytt sjukvårdssystem.
            Privatiseringen av Bure har inneburit att Bure för att klara sin
            ekonomi och klara de avkastningskrav som företaget ställer börjat
            förbereda sig för att låta en del av sin verksamhet finansieras
            via försäkringar. Det är naturligt för företaget att göra det,
            det är en del av deras verksamhet.
          </note>
          <note>
            Det är klart att försäkringsbolagen är intresserade av att fler
            privata vinstintressen kommer in i akutsjukvården just för att
            därmed skapa en grund för en privat finansiering av svensk sjukvård.
            Därmed tar man steget över till den typ av gräddfiler som jag
            vet att Kenneth Johansson i övrigt faktiskt försöker motverka.
          </note>
          <note>
            Det är inte så att de privata företag som ger sig in i akutsjukvården
            gör det av filantropiska skäl. Det är inte så att de kommer med
            pengar till svensk sjukvård för att på något sätt förbättra vården.
            De är faktiskt där för att hämta pengar till sin egen verksamhet.
          </note>
          <note>
            Allra tydligast uttrycktes det av Åke Strandberg, som är vd för
            S:t Görans sjukhus, i en TV-intervju där han fick frågan: Varför
            vill ni äga ett sjukhus? Då säger han: Det finns väldigt mycket
            pengar i sjukvården.
          </note>
          <note>
            Det är alltså pengarna i sjukvården som man är ute efter. Det
            är rimligt, fullt acceptabelt för ett börsnoterat företag. Men
            det är inte acceptabelt för en samhälleligt finansierad sjukvård
            som har till syfte att minska gräddfilerna.
          </note>
          <note>
            Diskussionen om de små sjukhusens eventuella nedläggning skapar
            en egendomlig bild av problemställningen. Om ett landsting inte
            har råd att driva ett akutsjukhus står man inför en mycket svår
            uppgift.
          </note>
          <note>
            Jag tycker att man ska välja att försöka behålla sjukhusen. Vi
            ska se till att de får resurser till det. Men det är ingen lösning
            att lämna sjukhuset till ett privat företag som driver det med
            vinstintresse, därför att detta privata företag kommer att kräva
            ersättning på samma sätt som S:t Göran har begärt ersättning.
            Det är inte billigare att driva sjukhus privat än det är att driva
            dem offentligt. Skattebetalarna ska likväl betala.
          </note>
          <note>
            Alternativet är inte privata vinstintressen. Alternativet kan
            vara andra driftsformer. Men det förhindrar inte den här lagen.
          </note>
          <note type="speaker">
            Anf. 23 KENNETH JOHANSSON (c) replik:
          </note>
          <note>
            Fru talman! För det första får jag tacka för omdömet, åtminstone
            i dess första del. Det var trevligt.
          </note>
          <note>
            För det andra är det vår uppfattning att finansieringen av hälso-
            och sjukvården, jag upprepar det, ska ske genom skatter och avgifter.
            Vi vill skilja på offentlig kontroll och finansiering å ena sidan
            och en fri produktion med enskilda kooperativa och offentliga
            producenter å den andra sidan. Det är vår uppfattning att våra
            folkvalda i kommuner, landsting och regioner i god demokratisk
            ordning ska stå till svars inför folket i val när det gäller det
            man gör och de beslut man fattar.
          </note>
          <note>
            Om man har en solidarisk finansiering i botten och sedan i en
            upphandling gör bedömningen lokalt att man får ut mer kvalitet
            till ett bättre pris tycker jag att det är alldeles utmärkt. Om
            man gör den bedömningen tycker jag att man ska ha friheten att
            göra den vinsten.
          </note>
          <note>
            I de fall man inte är nöjd med den vård och omsorg som man har
            handlat upp, ska man avbryta den när avtalet prövas nästa gång.
            Men det finns ingen annan än just den upphandlande parten - en
            demokratisk styrelse eller nämnd i regioner och landsting -
          </note>
          <note>
            som bättre kan göra de bedömningarna.
          </note>
          <note>
            Samma sak när det gäller de små sjukhusen. Om man, vilket jag
            har exempel på, står i en valsituation där man kanske ser möjligheter
            att kunna tjäna en slant, kunna bibehålla verksamheten och på
            det sättet fortsätta att bedriva en god vård och omsorg tycker
            jag att man ska lösa det lokalt. Det ska inte vara några statliga
            pekpinnar i den delen.
          </note>
          <note>
            Anf. 24 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Kenneth Johansson ställde frågan vilka signaler propositionen
            sänder. Jag menar att signalen är otroligt tydlig. Vi vill ha
            en förnyelse av svensk sjukvård. Vi vill ha mer av mångfald i
            fråga om att ge personalen möjlighet att driva verksamhet i egen
            regi och teckna avtal med landstinget. Men just därför säger vi
            också att vi inte är intresserade av en utveckling där det privata
            vinstintresset får dominera, där privata företag som drivs med
            syfte att arbeta fram en vinst som man delar ut till aktieägarna
            tar över akutsjukhusen.
          </note>
          <note>
            Jag tycker att den signalen är alldeles tydlig, och jag tror
            att detta är grunden för att skapa förtroende för den framtida
            sjukvården och för de förändringar som kommer.
          </note>
          <note>
            Vi har aldrig sagt att det är förbjudet eller fel att gå med
            vinst. Vinst i den mening Kenneth Johansson talar om, dvs. att
            man har ett positivt resultat i verksamheten som man använder
            för att utveckla verksamheten och som man använder för att utveckla
            personalen är ganska rimlig. Det vi talar om är den vinst som
            enligt aktiebolagslagen definieras som vinst som delas ut till
            aktieägarna. Det är den vinsten som
          </note>
          <note>
            Åke Strandberg, vd för S:t Göran, talar om när han säger: Det
            finns pengar i sjukvården, det är därför vi som börsnoterat företag
            är där.
          </note>
          <note type="speaker">
            Anf. 25 KENNETH JOHANSSON (c) replik:
          </note>
          <note>
            Fru talman! När det gäller att stimulera mångfald och alternativa
            driftsformer, att avknoppa verksamhet etc. är vi överens, framför
            allt när det gäller primärvården och den öppna vården. Det är
            när vi kommer till den slutna vården som det låser sig för socialministern
            och regeringen.
          </note>
          <note>
            Vi i Centerpartiet tycker att debatten i sig ger hämmande signaler
            när det gäller entreprenörskapet.
          </note>
          <note>
            Vi vet att det finns personal som går på starta-egetkurser. Vi
            vet att personal diskuterar möjligheter att förverkliga en idé
            om att vara entreprenör i friare former.
          </note>
          <note>
            Bara det att vi debatterar en fråga som handlar om att lägga
            en hämsko på entreprenörskap, att säga nej till att privata företag
            ska kunna ha ett vinstsyfte i sin verksamhet är i sig hämmande.
            Det är en trist debatt.
          </note>
          <note>
            Vi ska i stället bejaka entreprenörskapet. Vi ska inte ha en
            lagstiftning som stoppar dynamiken och de samverkande krafter
            som utvecklas mellan privat och offentlig verksamhet. Vi ska värna
            den demokratiska kontrollen, visa öppenhet och förtroende för
            att regioner, landsting och kommuner, med medborgarnas bästa för
            ögonen, ska kunna erbjuda och forma organisation och vårdutbud
            utifrån sina förutsättningar.
          </note>
          <note type="speaker">
            Anf. 26 KERSTIN HEINEMANN (fp):
          </note>
          <note>
            Fru talman! Jag vill inleda med att slå fast att
          </note>
          <note>
            Folkpartiet liberalerna vill ha kvar en solidarisk finansiering
            av vården. Den ska ges efter behov, och det är prioriteringsbesluten
            som gäller.
          </note>
          <note>
            I den nu föreliggande propositionen framförs just risken att
            dessa värderingar riskeras om några privata sjukhus tillåts. Det
            är svårt att se en sådan hotbild i
          </note>
          <note>
            Sverige i dag, dvs. att ett flertal sjukhus skulle privatiseras
            och därmed att principer om solidarisk finansiering och vård efter
            behov skulle riskeras. Det stora hotet är i stället en icke fungerande
            sjukvård med långa väntetider, som gör att människors tilltro
            till vården riskeras och att man i stället söker egna lösningar,
            t.ex. privata försäkringar. Det är det verkliga hotet. De som
            är tillräckligt friska och har tillräckligt med pengar kan teckna
            privata försäkringar.
          </note>
          <note>
            Vad svensk sjukvård behöver är förnyelse, möjligheter till utveckling
            av både personal och arbetssätt, inte förbud att driva sjukvård.
          </note>
          <note>
            Fru talman! Propositionen är inte helt lätt att förstå. Den är
            full av motsägelser och oklarheter. Regeringen är i propositionen
            välvilligt inställd till privata alternativ inom primärvården
            och skriver mycket vackert om mångfald. Men i den nu aktuella
            propositionen sägs att det för närvarande inte finns skäl att
            ändra reglerna för den öppna hälso- och sjukvården.
          </note>
          <note>
            Det vore intressant att få höra socialministern utveckla detta
            lite närmare. Kommer det förslag om förändringar på det området
            också? Ska vi få ännu fler förbud mot att ge sjukvård?
          </note>
          <note>
            I propositionen föreslås att landstingen inte ska få överlämna
            uppgiften att ansvara för driften av ett akutsjukhus till den
            som avser att driva verksamheten med syfte att skapa vinst åt
            ägare eller annan intressent under perioden den 1 januari 2001
            och fram till utgången av år 2002. Därefter ska nya regleringar
            tillkomma. Det är i allra högsta grad en inskränkning av landstingens
            självbestämmande och i lika hög grad ett misstroende mot landstingspolitikernas
            möjligheter att utveckla sjukvården på ett för medborgarna bra
            sätt. Misstanken finns dock där att det är ett förslag som enbart
            är riktat mot de landsting som i dag har en borgerlig majoritet.
          </note>
          <note>
            De diskussioner och förslag som har föregått propositionen, bl.a.
            Miljöpartiets förslag om kvalificerad majoritet m.m., är i ännu
            högre grad ett försök att till varje pris stoppa förslag som läggs
            fram från andra än det nuvarande regeringsunderlaget. Det här
            torde vara unikt i svensk politisk historia, och det är inte undra
            på att det väcker så stor uppmärksamhet.
          </note>
          <note>
            I propositionen - och även på annat håll - talas om att allemansrätten
            i sjukvården är hotad om privata sjukhus tillåts. Hur tillvaratas
            allemansrätten i dag när tiotusentals människor får vänta månader
            och år på att få en för dem viktig operation och behandling, att
            i mer än ett år få utstå smärtor på grund av utslitna höftleder,
            att inte kunna se ordentligt för att väntetiden till starroperation
            är lång osv.? Vad är det för allemansrätt?
          </note>
          <note>
            Fru talman! Det finns flera jämförelser mellan privat och offentlig
            vård som visar att den privata vården ofta ger mer för pengarna.
            Arbetsformerna är annorlunda, personalen har ett större inflytande,
            vilket i sin tur leder till bättre patientkontakt och patientmottagande.
            Det som man kanske lite diffust kallar för vårdkvalitet är ofta
            bättre inom den privata vården. De jämförelser som har gjorts
            mellan offentlig och privat vård har berört flera olika verksamheter
            inom vården.
          </note>
          <note>
            I en stor undersökning i Stockholm jämfördes drygt 40 privatmottagningar
            mot nästan 20 offentliga sjukhusmottagningar. Det var Landstingsförbundets
            undersökning Kostnadsjämförelser som genomfördes
          </note>
          <note>
            1997. Även flera andra undersökningar visar samstämmigt att den
            privata vården är mer kostnadseffektiv och att den har lika eller
            högre vårdkvalitet.
          </note>
          <note>
            Den privata vården har helt enkelt gett mer nöjda patienter,
            mer nöjd personal samtidigt som den bättre utnyttjar resurserna.
            Detta borde tala för en mer positiv politik mot privata vårdgivare,
            dvs. en politik som uppmuntrar mångfald i vården, inte en politik
            som förbjuder mångfald.
          </note>
          <note>
            Fru talman! Folkpartiet avvisar regeringens förslag om ytterligare
            hinder för privat verksamhet av följande skäl.
          </note>
          <note>
            Det finns inget problem som motiverar denna lösning. Ingenting
            tyder på att inslaget av vinstdrivande verksamhet i vården hittills
            försämrat det totala vårdutbudet - tvärtom.
          </note>
          <note>
            Förslaget drabbar först och främst patienterna. Det är patienterna
            som får sämre valfrihet och mindre vårdutbud. Det som är viktigt
            för att garantera patienterna en rättvis behandling i vården är
            den gemensamma finansieringen - som Folkpartiet slår vakt om.
          </note>
          <note>
            Det är den som är nyckelfaktorn för att undvika segregation i
            vården. Om det är landstingen som betalar,
          </note>
          <note>
            Socialstyrelsen som inspekterar och patienterna som väljer, är
            enda möjligheten för en entreprenör att gå med vinst att vara
            effektivare och bättre än landstingsvården. Den som klarar det
            får med vårt synsätt gärna göra en vinst. Det är i så fall patienterna
            och skattebetalarna som får del av de stora vinsterna.
          </note>
          <note>
            Förslaget kommer också att hämma tillkomsten av nya alternativ.
            Även om propositionens förbud begränsas till akutsjukhus, kommer
            det att väcka frågor om i vilka delar av vården vinst är acceptabel.
            Utredningar och skrivningarna i propositionen om kommande nya
            regleringar späder på.
          </note>
          <note>
            Förslaget kommer att drabba personalen. De privata inslagen i
            vården har lett till högre löner och givit de anställda valfrihet.
          </note>
          <note>
            Förslaget minskar den kommunala självstyrelsen.
          </note>
          <note>
            Det är landstingen som ansvarar för sjukvården. Det ankommer
            inte på staten att lägga sig i hur uppgifterna utförs, så länge
            patienterna inte drabbas negativt.
          </note>
          <note>
            Det har nu gått snart fyra år sedan Samverkansdelegationen presenterade
            en rapport om villkoren för privata vårdgivare i Sverige. Delegationens
            slutrapport Klara spelregler var tänkt som en väckarklocka.
          </note>
          <note>
            Efter tre år med socialdemokratiskt styre visade delegationen
            - som tillsatts av den socialdemokratiska regeringen och leddes
            av en socialdemokrat - att antalet privata vårdgivare hade minskat
            kraftigt. På tre år försvann exempelvis var fjärde privat allmänläkare
            i Sverige.
          </note>
          <note>
            Delegationens förslag har inte tagits till vara. Socialminister
            Margot Wallström stoppade betänkandet i papperskorgen, och raden
            av efterföljande ministrar har inte plockat upp det.
          </note>
          <note>
            Det är synd att vi får den här propositionen i stället för att
            ta fram de bra förslag som fanns med i
          </note>
          <note>
            Klara spelregler. Det är uppseendeväckande, fru talman, att man
            lägger fram den här propositionen.
          </note>
          <note>
            Jag efterlyser ett besked både från socialministern och från
            Miljöpartiets representant om vilka uppgifter de har som kan bekräfta
            den hotbild som målas fram i propositionen om ett slut på den
            solidariska finansieringen av sjukvården och att sjukvård inte
            skulle ges efter behov om landstingen fick möjlighet att tillåta
            privata alternativ även inom akutsjukhus.
          </note>
          <note>
            Det vore också bra om vi kunde hyfsa till debatten om privat
            vård. Vad är det som är privat vård egentligen? Jag anser att
            privat vård är det som patienten själv betalar fullt ut för. Det
            är ingen som har föreslagit det här - och inte tidigare heller.
            Däremot är sjukvård som ges av annan utförare men där patienten
            betalar lika mycket som offentligt driven vård någonting helt
            annat. Det är dags att hyfsa till den debatten, så att människor
            inte förs bakom ljuset.
          </note>
          <note>
            Anf. 27 Socialminister LARS ENGQVIST (s)
          </note>
          <note>
            replik:
          </note>
          <note>
            Fru talman! Kerstin Heinemann talar om att detta lagförslag på
            något sätt skulle göra det svårare för personal och andra att
            etablera sig som entreprenörer i den öppna sjukvården. Jag tror
            att det är alldeles tvärtom. Jag är ute och möter väldigt många
            människor i svensk sjukvård som är beredda att ta över ansvaret
            för en vårdcentral, en familjeläkarstation eller annan verksamhet
            i vården. Deras oro är att de stora företagen med gigantiska resurser
            i nästa steg slår ut dem och att vi får det som i Stockholms län
            när det gäller äldreomsorgen, med två eller tre bolag som har
            delat upp hela marknaden.
          </note>
          <note>
            Om vi gör tydligt att vi inte avser att byta system, att vår
            kamp för mångfald faktiskt innebär en möjlighet för personalen
            att etablera sig som entreprenörer, så tror jag att de känner
            sig säkrare. Att vi sätter en gräns när det gäller akutsjukhusen
            betyder att de stora privata företagen inte får lika stort spelutrymme
            som de har haft hittills.
          </note>
          <note>
            Dessutom är det intressant att notera den här kopplingen mellan
            akutsjukhusen och personalens engagemang. Jag har inte mött någon
            personal som säger: Vi ska ta över akutsjukhuset. När det gäller
            de stora anläggningarna är det ett par stora operatörer och aktörer
            det handlar om. Det är inte någon personalgrupp som funderar på
            att ta över Huddinge, Södersjukhuset eller var det nu kan vara,
            utan det är de stora, privata bolagen, de börsnoterade bolagen,
            det handlar om. Personalens möjligheter att etablera sig som entreprenörer
            och därmed bidra till att skapa mångfald kommer faktiskt att vara
            säkrare om vi får den här restriktionen.
          </note>
          <note>
            Det skulle vara intressant om Kerstin Heinemann svarade på en
            enkel fråga. Vad var det som gjorde att liberalerna i Kanada införde
            just den här lagstiftningen?
          </note>
          <note type="speaker">
            Anf. 28 KERSTIN HEINEMANN (fp) replik:
          </note>
          <note>
            Fru talman! Jag skulle nog när det gäller den sista frågan vilja
            be socialministern att fråga liberalerna i
          </note>
          <note>
            Kanada och inte mig som är ledamot av Sveriges riksdag.
          </note>
          <note>
            Sedan till det här som jag skulle ha sagt om att det blir svårare
            för personal och andra att ta över i någon form. Det är klart:
            Säg att jag i dag som sjuksköterska eller vad man nu har för yrke
            inom vården skulle fundera på att driva det på entreprenad. Så
            får vi en proposition som talar om en restriktion när det gäller
            akutsjukhusen men också om en utredning och om att man ska överväga
            olika förslag. Det här kommer att dröja ett par år. Jag tror inte
            att jag skulle våga göra något under den närmaste tiden. Det här
            lägger en hämsko på utvecklingen på det viset.
          </note>
          <note>
            Det är klart att inte heller vi i Folkpartiet tycker det är bra
            att det är några få stora bolag. Men jag skulle vilja ställa en
            fråga tillbaka till socialministern.
          </note>
          <note>
            Har socialministern hört något om hur många sjukhus det är bolag
            som är intresserade av att ta över i dag?
          </note>
          <note>
            Är det så att de står och väntar på att ta över 10, 20
          </note>
          <note>
            eller 30 sjukhus i Sverige? I så fall är det också så att landstingen
            är beredda att ta lämna ifrån sig dessa sjukhus. Jag tror inte
            att det hotet finns. Jag tror att det är en förevändning för att
            lägga fram den här propositionen, som har helt andra syften.
          </note>
          <note>
            Anf. 29 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag ställde frågan om Kanada för att där var det
            liberalerna som drev detta medan andra var mera tveksamma. Jag
            tänkte mig att man kunde tänkas ha en liberal hållning till sjukvården
            och mångfalden inom sjukvården i Sverige och Kanada på ungefär
            samma sätt. Men jag erkänner gärna att vi väl bör koncentrera
            oss på de restriktioner som vi nu föreslår när det gäller svensk
            sjukvård.
          </note>
          <note>
            Då skulle jag vilja säga att jag har mött många företrädare för
            de svenska storföretagen som har haft mycket ambitiösa planer
            på att etablera sig som ansvariga för de stora sjukhusanläggningarna.
            Det där har avtagit i takt med att vi har förklarat, jag har förklarat,
            att den utvecklingen inte kommer att få stöd, att vi inte är intresserade
            av den utvecklingen och att vi ser mångfald på ett helt annat
            sätt. I dag vet jag inte hur många planer det finns, men de var
            ganska omfattande för något eller några år sedan.
          </note>
          <note>
            Jag har förstått av ledningen för Bure att man säger att om det
            inte finns möjlighet att ta över fler sjukhus så är vi inte intresserade
            av att expandera vår verksamhet här i Sverige. Det måste väl tyda
            på att man har haft planer på att ta över flera anläggningar.
          </note>
          <note type="speaker">
            Anf. 30 KERSTIN HEINEMANN (fp):
          </note>
          <note>
            Fru talman! Det var ju ett ganska vagt svar på frågan om hur
            många som var intresserade; att det fanns tidigare och nu visste
            inte socialministern om det fanns några intresserade. Det är klart
            att jag tycker att det vore jättebra om marknaden öppnades för
            fler, för personal och för mindre företag också så att vi inte
            bara hade några stora aktörer på marknaden.
          </note>
          <note>
            När det sedan återigen gäller det här med liberaler så vet väl
            kanske socialministern lika väl som jag att det kan vara svårt
            att jämföra olika partier i olika länder där man har olika typer
            av finansieringar och andra saker, en annan kultur. Det gör att
            du inte kan säga att en socialdemokrat i Sverige agerar precis
            likadant som en socialdemokrat i Tyskland, Frankrike eller var
            det nu är någonstans. Så det är bra om vi kan hålla oss till debatten
            här i Sverige.
          </note>
          <note type="speaker">
            Anf. 31 MATZ HAMMARSTRÖM (mp):
          </note>
          <note>
            Fru talman! Vi gröna delar Socialdemokraternas och Vänsterpartiets
            oro för vad en ökad utförsäljning av akutsjukhus till företag
            som drivs i vinstsyfte kan leda till. Vi anser inte att akutsjukvård
            och profitintresse hör ihop. Men vi är positiva till alternativa
            driftsformer. Vi vill ha en ökad mångfald av vårdgivare och välkomnar
            att sjukvårdshuvudmännen i större utsträckning tecknar vårdavtal
            med privata, kooperativa och ideella vårdgivare i den öppna vården.
          </note>
          <note>
            Men samtidigt är det viktigt som socialministern sade att inte
            kommersiella intressen tillåts ta överhanden och försvåra möjligheterna
            att upprätthålla den grundläggande principen om en demokratiskt
            styrd offentligt finansierad sjukvård, en sjukvård som ges utifrån
            behov och inte efter köpkraft.
          </note>
          <note>
            Vi gröna ser gärna sjukvård i alternativa driftsformer, men vi
            vill inte ha några börsnoterade akutsjukhus. Vi ser gärna sjukhus
            och sjukvård som bärs av en idé, som t.ex. Vidarkliniken i Järna.
            Vi ser gärna stiftelser som bärs av en idé och där inkomna medel
            stannar i verksamheten. Vi ser gärna olika kooperativa lösningar
            som bygger på delaktighet och deltagande.
          </note>
          <note>
            Men är det verkligen rimligt att låta börsnoterade företag driva
            sjukvård? Är det rimligt att vård ska bedrivas med maximal vinstavkastning
            som mål? Att lägga ut parkförvaltning eller sjukhustvätt på entreprenad
            är en sak. Det kanske leder till dåligt klippt gräs eller dåligt
            tvättad tvätt om det går galet. Att sälja ut sjukhus och sjukvård
            till vinstdrivande företag är ju en fråga av helt annan dignitet.
          </note>
          <note>
            Vi vill värna mångfald, nytänkande och olika alternativ. Men
            vill också hålla avarter borta. Några frågor är viktiga att ställa.
            Vad händer om sjukvården drivs av vinstkrav? Vad händer om aktieägarna
            känner att avkastningen är för låg? Vilka krav ställer ägarna,
            dvs. aktieägarna, på företagsledningen då?
          </note>
          <note>
            Och hur ska man se på rätten till den forskning som bedrivs på
            privata sjukhus? Vilket intresse för friskvård och hälsa har ett
            företag som ska göra vinst på sjukdomar?
          </note>
          <note>
            Vi gröna är positiva till ett tillfälligt stopp för utförsäljningar
            av akutsjukhus till företag som drivs i vinstintresse. Men vi
            är också tveksamma till ett permanent statligt förbud mot utförsäljning
            av akutsjukhus. Vi anser att frågan ändå hör hemma på landstingskommunal
            nivå och bör avgöras där. För att värna både rättvis vård och
            lokal demokrati vill vi därför i stället för ett permanent statligt
            förbud införa en demokratigaranti vid behandling av frågor av
            den här typen. Vi vill att frågan ska avgöras på lokal nivå men
            att det ska krävas kvalificerad majoritet, två tredjedelars majoritet
            i ett beslut eller två beslut med val mellan, för att man ska
            kunna sälja ett akutsjukhus till ett företag som drivs i syfte
            att dela ut vinst till aktieägare.
          </note>
          <note>
            Vi är inte ute efter att med lagens hjälp utesluta alla driftsalternativ
            till skattefinansierad sjukvård. Så låter det på en del av de
            borgerliga debattörerna. Det vi vill göra är att motverka en alltför
            lättvindig och oreflekterad utförsäljning av strategisk offentlig
            egendom och verksamhet.
          </note>
          <note>
            Vi vill inte förhindra att de folkvalda i en beslutande församling
            genomför en politik som en majoritet av väljarna har röstat för.
            Tvärtom vill vi ha en modell som garanterar att små majoriteter
            inte kan
          </note>
          <note>
            "kuppa igenom" en politik i stora systemförändrande frågor utan
            att dessa frågor öppet debatteras i en valrörelse. Systemförändringar
            måste vara väl förankrade hos folkflertalet. Särskilt viktigt
            är det naturligtvis när dessa förändringar i realiteten inte går
            att ta tillbaka.
          </note>
          <note>
            Miljöpartiet har nu kommit överens med regeringen om ett tidsbegränsat
            förbud mot utförsäljning av akutsjukhus till bolag som drivs med
            syfte att dela ut vinst till sina ägare. Avsikten är att detta
            tidsbegränsade förbudet under denna mandatperiod ska ersättas
            med den demokratigaranti som jag nyss nämnde.
          </note>
          <note>
            Fru talman! Med anledning av Kenneth Johanssons frågor eller
            påstående tidigare vill jag säga följande. Vi säger inte nej till
            att lägga ut sjukvård på entreprenad generellt. Men vi säger alltså
            att vi vill ha ett tidsbegränsat stopp för att just överlämna
            ansvaret för driften av akutsjukhus till bolag som drivs med syfte
            att skapa vinst åt ägarna. Det är viktigt att hålla isär detta.
          </note>
          <note>
            Beträffande Gävleborgsexemplet som Kenneth
          </note>
          <note>
            Johansson tog upp vill jag säga följande. Kenneth
          </note>
          <note>
            Johansson är inte bara aningslös, som socialministern sade tidigare,
            utan också dåligt informerad. Jag förutsätter nämligen att han
            inte vilseleder oss medvetet.
          </note>
          <note>
            Kenneth Johansson påstod tidigare att Miljöpartiet skulle ha
            bidragit till att en BB-avdelning i Gävleborg lades ned. Vi har
            snabbkollat detta påstående med vårt oppositionsråd i Gävleborg.
            Detta är en tidningsanka. I Bollnäs var det ett danskt företag
            som hade uttryckt intresse för att överta sjukhusets BB-
          </note>
          <note>
            verksamhet. Men frågan har över huvud taget inte varit uppe på
            dagordningen i Gävleborgs läns landsting. Inga sådana beslut som
            Kenneth Johansson påstår har fattats har alltså fattats i verkligheten.
          </note>
          <note>
            Miljöpartiet har alltså inte varit med och lagt ned något sjukhus
            i Gävleborg och ingen BB-avdelning heller. Vi jobbar tvärtom hårt
            i Gävleborg för att behålla BB i Bollnäs.
          </note>
          <note>
            Men en sak har Kenneth Johansson rätt i, och det är att nedläggningen
            av sjukhus är ett problem. Därför är det också en viktig uppgift
            för den utredning som nu ska göras att studera de nedläggningar
            av sjukhus som har gjorts under de senaste 15 åren och beskriva
            vårdutbudet, kvaliteten på utbudet och konsekvenserna för befolkningen
            på de platser där sjukhus har lagts ned.
          </note>
          <note type="speaker">
            Anf. 32 PER UNCKEL (m) replik:
          </note>
          <note>
            Fru talman! Matz Hammarström som den tredje tårtbiten i den samlade
            vänstern fullbordar nu bilden av vad det är som riksdagen har
            att ta ställning till genom att informera oss om att nästa steg
            är vad som högtidligen kallas för en demokratigaranti. George
          </note>
          <note>
            Orwell skulle inte kunna överträffa språket i Matz
          </note>
          <note>
            Hammarströms beskrivning, ty denna demokratiklausuls innebörd
            är tydligen att man på områden som går det egna partiets politik
            emot ska göra det svårare för en majoritet av väljarna att få
            en ny ordning till stånd.
          </note>
          <note>
            Så är det ju. Denna idé att det ska krävas två tredjedelars majoritet
            för en viss åtgärd bygger ju på att den går emot vad som i det
            här fallet är socialdemokratins och Matz Hammarströms idéer.
          </note>
          <note>
            Skulle jag kunna få ett exempel, Matz Hammarström, om detta antagande
            möjligen skulle kunna tänkas vara fel på ett område där Miljöpartiet
            föreslår en väsentlig förändring, och där de övriga skulle kunna
            tillerkännas samma demokratiklausul som man nu vill införa för
            att förhindra bl.a. stockholmarnas vilja att få genomslag på stockholmarnas
            sjukvård?
          </note>
          <note>
            Eller säg som det är, Matz Hammarström, nämligen att Miljöpartiet
            och Socialdemokraterna har svårt att samla ihop egna väljare,
            och när väljarna tryter, då tar man till komplicerande beslutsregler
            som ska motverka att de partier som nu företräder väljarna får
            genomslag för sin politik. I stället för att tricksa med grundlagen
            - det är nämligen det som ni håller på med - vore det inte bättre
            att gå ut och fråga svenska folket om de möjligen sympatiserar
            med era idéer?
          </note>
          <note>
            Och om svaret är nej, avstå från tricksandet.
          </note>
          <note type="speaker">
            Anf. 33 MATZ HAMMARSTRÖM (mp) replik:
          </note>
          <note>
            Fru talman! Först måste jag säga att jag tror att det är ytterst
            tveksamt om moderaterna verkligen har fått ett så tydligt mandat
            från sina väljare som Per Unckel ger sken av när det gäller att
            sälja ut offentlig sjukvård till privata vinstintressen.
          </note>
          <note>
            Idén med demokratigarantin, som för övrigt är plankad från grundlagen
            där vi har den principen när det gäller grundlagsändringar att
            vi fattar två beslut med val emellan, är naturligtvis inte tillkommen
            för att vi ska få rätt på områden där politiken nu går det egna
            partiets politik emot. Det handlar i stället om vissa frågor,
            och jag nämnde t.ex. utförsäljning av strategisk offentlig egendom.
            Vi anser att den här principen med demokratigarantin också är
            tillämplig när det gäller utförsäljning av allmännyttans bostäder.
          </note>
          <note>
            Det är ett annat exempel. Och det är möjligt att vi kan hitta
            fler frågor av sådan dignitet, betydelse och karaktär att de inte
            går att rätta till sedan. Det är sådana irreversibla beslut. Där
            anser vi från Miljöpartiets sida att det kan vara lämpligt att
            använda den här formen av demokratigaranti för att verkligen se
            till att man har ett folkflertal med sig.
          </note>
          <note type="speaker">
            Anf. 34 PER UNCKEL (m) replik:
          </note>
          <note>
            Fru talman! Matz Hammarström började sitt inlägg med att ifrågasätta
            om de landsting som vidtar de åtgärder som han nu är så mycket
            emot verkligen har fått ett folkligt mandat för detta. Vem är
            det som ska avgöra det? Vad är det för en demokratisyn som
          </note>
          <note>
            Matz Hammarström ger uttryck för om han här i
          </note>
          <note>
            Sveriges riksdag som grund för ett intrång i den kommunala självstyrelsen
            sätter sig till doms över väljarna i Stockholms stad och län och
            säger att det nog är tveksamt vad de egentligen sade till sina
            lokala politiker och att det är säkrast att riksdagen stämmer
            i bäcken.
          </note>
          <note>
            Hör inte Matz Hammarström problemet? Hör inte
          </note>
          <note>
            Matz Hammarström hur han utmanar själva grundvalen i folkstyret?
            Om han inte hör det är det ännu mera illa ställt i den här debatten
            än t.o.m. jag inledningsvis föreställde mig.
          </note>
          <note>
            På frågan vilka andra exempel än vården som
          </note>
          <note>
            Matz Hammarström kunde anföra så kom då det som vi alla väntade
            oss, nämligen allmännyttan, där vi i tidningarna har läst att
            motsvarande eleganta demokratiklausul som ska förhindra folkflertalets
            genomslag på politiken också ska introduceras. Hör inte
          </note>
          <note>
            Matz Hammarström logiken i sina exempel? Varenda gång som idéerna
            från socialdemokratin, vänstern eller den del av vänstern som
            Matz Hammarström representerar hotas då är detta odemokratiskt.
            Då ska det införas komplicerande regler. Då ska man förhindra
            att folkflertalets mening får genomslag.
          </note>
          <note>
            Får jag i all uppriktighet, fru talman, säga att det som vi nu
            ser exempel på, i detta fall och i diskussioner om allmännyttan,
            är ett djupt allvarligt och nytt inslag i debatten om den svenska
            demokratin. Jag vill allvarligt uppmana de tre partier som för
            denna typ av debatt att besinna vad det är de säger och besinna
            vilka värden det egentligen är som de utmanar.
          </note>
          <note type="speaker">
            Anf. 35 MATZ HAMMARSTRÖM (mp) replik:
          </note>
          <note>
            Fru talman! Jag har väldigt svårt att se detta bl.a.
          </note>
          <note>
            beträffande frågan om grundlagen och det kommunala självstyret.
            Det är mycket riktigt som Ingrid
          </note>
          <note>
            Burman och socialministern har framfört, nämligen att vi ju har
            en lagstiftning som innebär en begränsning av det kommunala självstyrets
            omfattning. Och här i riksdagen stiftar vi nya lagar, och det
            här är ett förslag på en sådan lagändring som naturligtvis också
            kommer att påverka det kommunala självstyret. Och det är en konflikt
            där. Det ska erkännas. Men vi anser att det finns viktiga värden
            att värna. Det finns angelägna allmänna intressen att värna som
            gör att vi ställer oss positiva till en sådan tidsbegränsad lag
            -
          </note>
          <note>
            ett stopp mot utförsäljning av akutsjukhus till vinstdrivande
            företag.
          </note>
          <note>
            Sedan när det gäller vårt förslag om en demokratigaranti har
            jag också svårt att se att detta skulle vara någonting som hindrar
            folkviljan att komma till uttryck. Det går också att se det som
            att man ska fatta beslut om denna typ av omfattande förändringar
            vid två tillfällen med ett val emellan så att man garanterar att
            frågan är uppe och tydligt debatteras i en valrörelse, så att
            folket vet vad det är för resultat som deras röstande leder till.
          </note>
          <note>
            Jag har svårt att se det som ett ingrepp och som någonting demokratifientligt.
            Det är i stället ett sätt att värna och garantera demokratin,
            att förhindra att små majoriteter "kuppar" igenom en politik i
            stora och systemförändrande frågor utan att man har ett starkt
            folkligt stöd för detta.
          </note>
          <note type="speaker">
            Anf. 36 CHATRINE PÅLSSON (kd) replik:
          </note>
          <note>
            Fru talman! Det är ju en synnerligen konstig avslutning, att
            den här lagen ska förhindra att små majoriteter "kuppar" igenom
            viktiga beslut. Samtidigt är
          </note>
          <note>
            Matz Hammarström med en så oerhört liten marginal i spetsen beredd
            att stödja regeringens förslag. Det är ju sådant som han själv
            vill förhindra.
          </note>
          <note>
            Den andra frågan jag vill ta upp är att jag hoppas att Matz Hammarström
            för sin egen och riksdagens skull rättar till det som han sade
            i sitt inlägg om kunskapsnivån och om den anda som han är rädd
            ska genomsyra vården vid alternativa driftsformer, för det var
            sannerligen inte snällt sagt. Han sade att man visserligen kan
            putsa fönster och sköta en trädgårdsförvaltning, men att det var
            fara om man skulle sköta människor och sjukvård.
          </note>
          <note>
            Även inom alternativa driftsformer och privata verksamheter är
            det Socialstyrelsen som har tillsynsansvaret. Det krävs legitimation
            för de som är anställda, så det är inga kvacksalvare som är med
            och jobbar.
          </note>
          <note>
            Det finns även andra verksamhetsformer som är synnerligen angelägna,
            åtminstone enligt mitt sätt att se. Jag tänker på vården av de
            dementa. Jag har inte hört att det ska finnas några restriktioner
            kring den verksamheten. Försök att förklara det!
          </note>
          <note>
            När det gäller att företag ska kunna ha tilltro till framtiden
            vill jag läsa ett par meningar på s. 22, andra stycket - det handlar
            om ingångna avtal som löper ut eller sägs upp: Genom de föreslagna
            bestämmelserna är landstinget emellertid förhindrat att beakta
            anbud från den som tidigare ansvarat för driften, om denne även
            fortsättningsvis avser att driva verksamheten med syfte att skapa
            vinst.
          </note>
          <note>
            Det är ju en tydlig anvisning som är otroligt allvarlig för de
            företag vi har i dag. Hur ska de våga att investera och vidareutveckla
            verksamheten? Är det en lapsus eller står Matz Hammarström för
            det?
          </note>
          <note type="speaker">
            Anf. 37 MATZ HAMMARSTRÖM (mp):
          </note>
          <note>
            Fru talman! Jag tycker knappast att jag har uttalat mig förklenande
            om kunskapsnivån hos entreprenörer. Det jag sade i mitt inlägg
            var en kommentar till det som Per Unckel framförde. Han sade att
            när man nu kan lämna bort tvätten på ett sjukhus och låta vinstdrivande
            företag putsa fönster, så kan de få ta hand också om vården. Jag
            tycker att det handlar om verksamhet av lite olika dignitet.
          </note>
          <note>
            Jag tycker därför att det är viktigt att få svar på de frågor
            som jag ställde: Vad händer om aktieägarna anser att avkastningen
            inte är tillräckligt hög? Vilka krav ställer ägarna på verksamheten
            då? Och vilket intresse för friskvård och hälsovård har ett företag
            som gör vinst på sjukdomar?
          </note>
          <note>
            Sedan finns det också en annan skillnad. Om man inte har sålt
            ett akutsjukhus kan man fatta beslut om att sälja det. Det är
            betydligt svårare att få tillbaka ett akutsjukhus när man väl
            har sålt det. Det förhåller sig på samma sätt med allmännyttans
            bostäder. Det är det som gör dessa frågor så viktiga, att det
            blir irreversibla beslut, dvs. beslut som inte går att rätta till.
            Det gör att man ska kunna kräva kvalificerad majoritet alternativt
            två beslut med val emellan.
          </note>
          <note type="speaker">
            Anf. 38 CHATRINE PÅLSSON (kd) replik:
          </note>
          <note>
            Fru talman! När det gäller den sista frågan att man driver verksamhet
            ska ju ändå avtalet hela tiden förnyas. Om man inte lever upp
            till kraven förutsätter jag att de lokala politikerna inte förlänger
            avtalet.
          </note>
          <note>
            Man får besparingskrav och lever inte sitt eget lilla liv. När
            man har ett avtal med landstinget, som fortfarande är sjukvårdshuvudman,
            kan det ställas krav.
          </note>
          <note>
            Socialstyrelsen kan gå in som i vilket offentligt sjukhus som
            helst och t.o.m. stänga viss verksamhet.
          </note>
          <note>
            När det gäller vilket intresse de privata ägarna har av friskvård
            och hälsovård har ju inte ens det prioriteringsbeslut som vi fattade
            i riksdagen 1997 prioriterat detta som högst. I ett avtal som
            landstinget sluter med en annan aktör ingår den prioriteringslista
            som vi antog i full politisk enighet. Inom parentes vill jag säga
            att jag önskar att det arbetet hade kommit längre, även i monopolets
            Sverige.
          </note>
          <note type="speaker">
            Anf. 39 KERSTIN HEINEMANN (fp) replik:
          </note>
          <note>
            Fru talman! Jag har bara en kort fråga till Matz
          </note>
          <note>
            Hammarström. Han talade om att man "kuppar" igenom beslut. Jag
            antar att han syftar på landsting och kommuner. Vad menas med
            att man "kuppar" igenom beslut?
          </note>
          <note>
            Jag har 18 år bakom mig, innan jag kom in i riksdagen, som landstingspolitiker.
            Jag kan inte påminna mig ett enda viktigt beslut som har "kuppats"
            igenom.
          </note>
          <note>
            Det handlar om en demokratisk process där man får en majoritet.
            Jag vill ha en förklaring av Matz Hammarström vad som menas med
            att man "kuppar"
          </note>
          <note>
            igenom beslut.
          </note>
          <note type="speaker">
            Anf. 40 MATZ HAMMARSTRÖM (kd) replik:
          </note>
          <note>
            Fru talman! Med det avser jag att en liten majoritet driver igenom
            beslut i frågor där konsekvenserna inte har varit tillräckligt
            belysta för väljarna inför valet, där frågorna inte har varit
            tillräckligt väl debatterade i valrörelsen. Väljarna vet alltså
            inte riktigt vad det är som de får.
          </note>
          <note type="speaker">
            Anf. 41 KERSTIN HEINEMANN (fp) replik:
          </note>
          <note>
            Fru talman! Det tycker jag var en märklig förklaring. Jag vet
            inte vad Matz Hammarström har för erfarenhet av kommunal eller
            landstingskommunal politik. Jag tror inte att sådant förekommer
            i Sverige.
          </note>
          <note>
            Vi har majoritetsbeslut. Är det så att en majoritet med en rösts
            övervikt i Sveriges riksdag får igenom ett beslut, vilket faktiskt
            har hänt, är det då en kupp eller är det ett majoritetsbeslut?
          </note>
          <note type="speaker">
            Anf. 42 MATZ HAMMARSTRÖM (mp) replik:
          </note>
          <note>
            Fru talman! Det är naturligtvis ett majoritetsbeslut. Men vi
            anser att det finns anledning just i dessa speciella frågor som
            rör utförsäljning av strategiskt viktig offentlig egendom att
            skapa ett skydd eller en demokratisk tröghet i systemet som gör
            att det ska krävas två tredjedels majoritet eller två beslut med
            val emellan. Sådana beslut har stor strategisk betydelse, de rör
            viktig offentlig egendom och de är irreversibla till sin karaktär.
          </note>
          <note type="speaker">
            Anf. 43 KENNETH JOHANSSON (c) replik:
          </note>
          <note>
            Fru talman! Vi har tydligen fått olika uppgifter när det gäller
            Gävleborg. Det enklaste är väl att vi kollar upp dem.
          </note>
          <note>
            När det sedan gäller reflexion är det intressant att se att Miljöpartiet
            bejakar en lag som innebär ett förbud mot att träffa avtal om
            drift av sjukhus på entreprenad. Jag hade haft en viss förståelse
            om Miljöpartiet också hade bejakat en lag om att man inte får
            lägga ned mindre sjukhus. Jag tycker att båda dessa frågor plus
            det fall där man vill bygga upp ett nytt sjukhus rör den regionala
            och lokala nivån.
          </note>
          <note>
            Sedan har jag en fråga till Miljöpartiet. När jag läste pressmeddelandet
            från uppgörelsen med Socialdemokraterna hoppade jag högt. Det
            stod så här: I det politiska fältet är det bara Miljöpartiet och
            Socialdemokraterna som står för synsättet att samtidigt behålla
            principen om vård utifrån behov, inte köpkraft.
          </note>
          <note>
            Vad menar ni med det? Kan ni i Miljöpartiet ge något exempel
            på där Centerpartiet inte har varit för vård utifrån behov?
          </note>
          <note type="speaker">
            Anf. 44 MATZ HAMMARSTRÖM (mp) replik:
          </note>
          <note>
            Fru talman! Nu tycker jag att Kenneth Johansson tydliggör den
            aningslöshet som socialministern talade om tidigare. Vi riskerar
            att få en utveckling där det inte längre är behov utan köpkraft
            som styr i vården.
          </note>
          <note>
            Vi vill stämma i bäcken när det gäller denna utveckling genom
            beslutet om ett tillfälligt stopp för utförsäljning.
          </note>
          <note type="speaker">
            Anf. 45 KENNETH JOHANSSON (c) replik:
          </note>
          <note>
            Fru talman! Miljöpartiets representant borde vara lite försiktig
            med omdömen om aningslöshet. Större okunnighet har jag inte upplevt
            på länge. Jag vill påstå att Centerpartiet - och de allra flesta
            partier här i landet - står för att vi ska ha en skattefinansierad
            vård. Jag står för att den ska vara tillgänglig för alla.
          </note>
          <note>
            Plånboken ska inte på något sätt vara avgörande för om man kommer
            till. Vård ska ges utifrån behov.
          </note>
          <note>
            Genom ett attraktivt vårdutbud ska vi motverka att gräddfiler
            byggs upp.
          </note>
          <note>
            Det är fräckt att påstå att det i Sverige enbart finns två partier,
            Miljöpartiet och Socialdemokraterna, som anser att vi ska behålla
            principen om vård utifrån behov och inte utifrån köpkraft. Det
            är anmärkningsvärt.
          </note>
          <note type="speaker">
            Anf. 46 MATZ HAMMARSTRÖM (mp) replik:
          </note>
          <note>
            Fru talman! Det är bra om det råder bred enighet om att ha kvar
            grundprincipen om en offentligt finansierad vård utifrån behov,
            även om vi har olika uppfattningar om denna grundprincip är förenlig
            med att sälja ut akutsjukhus till bolag som drivs i vinstsyfte.
          </note>
          <note>
            Vi är inte generellt emot att lägga ut sjukvård på entreprenad.
            Vi välkomnar olika typer av alternativa lösningar. Men vi vill
            ha ett tillfälligt stopp mot utförsäljning av akutsjukhus till
            bolag som har till syfte att dela ut vinst till ägare.
          </note>
          <note>
            Överläggningen var härmed avslutad.
          </note>
          <note>
            Propositionen hänvisades till socialutskottet.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:48
          </note>
          <note>
            Till riksdagen
          </note>
          <note>
            Interpellation 2000/01:48 av Ana Maria Narti om internationellt
            samarbete om kommunikationsrätt.
          </note>
          <note>
            Interpellationen kommer att besvaras fredagen den 10 november
            2000.
          </note>
          <note>
            Skälet till dröjsmålet är tjänsteresa och plenifri vecka i riksdagen.
          </note>
          <note>
            Stockholm den 23 oktober 2000
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2000/01:49
          </note>
          <note>
            Till riksdagen
          </note>
          <note>
            Interpellation 2000/01:49 av Gun Hellsvik om narkotika och ungdomsbrottslighet.
          </note>
          <note>
            Interpellationen kommer att besvaras tisdagen den
          </note>
          <note>
            14 november 2000.
          </note>
          <note>
            Skälet till dröjsmålet är plenifri vecka i riksdagen och att
            en debattdag som passar både interpellanten och mig inte stått
            att finna under denna tidsperiod.
          </note>
          <note>
            Stockholm den 25 oktober 2000
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2000/01:52
          </note>
          <note>
            Till riksdagen
          </note>
          <note>
            Interpellation 2000/01:52 av Gun Hellsvik om säkerheten inom
            rättspsykiatrin.
          </note>
          <note>
            Interpellationen kommer att besvaras tisdagen den
          </note>
          <note>
            14 november 2000.
          </note>
          <note>
            Skälet till dröjsmålet är plenifri vecka i riksdagen och att
            en debattdag som passar både interpellanten och mig inte stått
            att finna under denna tidsperiod.
          </note>
          <note>
            Stockholm den 25 oktober 2000
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2000/01:65
          </note>
          <note>
            Till riksdagen
          </note>
          <note>
            Interpellation 2000/01:65 av Anders G Högmark om polissituationen.
          </note>
          <note>
            Interpellationen kommer att besvaras tisdagen den
          </note>
          <note>
            14 november 2000.
          </note>
          <note>
            Skälet till dröjsmålet är plenifri vecka i riksdagen och att
            en debattdag som passar både interpellanten och mig inte stått
            att finna under denna tidsperiod.
          </note>
          <note>
            Stockholm den 31 oktober 2000
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2000/01:57
          </note>
          <note>
            Till riksdagen
          </note>
          <note>
            Interpellation 2000/01:57 av Ingvar Eriksson (m)
          </note>
          <note>
            om försvarsekonomin.
          </note>
          <note>
            Interpellationen kommer att besvaras den
          </note>
          <note>
            14 november 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 27 oktober 2000
          </note>
          <note>
            Försvarsdepartementet
          </note>
          <note>
            Björn von Sydow
          </note>
          <note>
            Enligt uppdrag
          </note>
          <note>
            Maj Johansson
          </note>
          <note>
            Tf expeditions- och rättschef
          </note>
          <note>
            Interpellation 2000/01:58
          </note>
          <note>
            Till riksdagen
          </note>
          <note>
            Interpellation 2000/01:58 av Göran Lindblad (m)
          </note>
          <note>
            om säkerhetspolitiken.
          </note>
          <note>
            Interpellationen kommer att besvaras den
          </note>
          <note>
            14 november 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 27 oktober 2000
          </note>
          <note>
            Försvarsdepartementet
          </note>
          <note>
            Björn von Sydow
          </note>
          <note>
            Enligt uppdrag
          </note>
          <note>
            Maj Johansson
          </note>
          <note>
            Tf expeditions- och rättschef
          </note>
          <note>
            Interpellation 2000/01:66
          </note>
          <note>
            Till riksdagen
          </note>
          <note>
            Interpellation 2000/01:66 av Hillevi Larsson om oljeutsläppen
            i Östersjön.
          </note>
          <note>
            Interpellationen kommer att besvaras tisdagen den
          </note>
          <note>
            28 november 2000.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 31 oktober 2000
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 2000/01:70
          </note>
          <note>
            Till riksdagen
          </note>
          <note>
            Interpellation 2000/01:70 av Lena Ek om kvaliteten i förlossningsvården.
          </note>
          <note>
            Interpellationen kommer att besvaras tisdagen den
          </note>
          <note>
            28 november 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 1 november 2000
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 2000/01:77
          </note>
          <note>
            Till riksdagen
          </note>
          <note>
            Interpellation 2000/01:77 av Rolf Olsson om telefonjour för människor
            i kris.
          </note>
          <note>
            Interpellationen kommer att besvaras tisdagen den
          </note>
          <note>
            28 november 2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 1 november 2000
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 2000/01:71
          </note>
          <note>
            Till riksdagen
          </note>
          <note>
            Interpellation 2000/01:71 av Kia Andreasson om utbyggnad av flygplatser.
          </note>
          <note>
            Interpellationen kommer att besvaras tisdagen den
          </note>
          <note>
            28 november 2000.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 1 november 2000
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            3 § Svar på interpellation 2000/01:37 om kvinnors och barns situation
            i Etiopien
          </note>
          <note type="speaker">
            Anf. 47 Utrikesminister ANNA LINDH (s):
          </note>
          <note>
            Fru talman! Rigmor Stenmark har frågat statsrådet
          </note>
          <note>
            Margareta Winberg om kvinnors och barns situation i
          </note>
          <note>
            Etiopien och vikten av att säkerställa grundläggande mänskliga
            rättigheter för kvinnor i fattiga länder.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Jag delar Rigmor Stenmarks bestörtning över de övergrepp tusentals
            kvinnor utsätts för varje dag, världen över. Att motverka dessa
            lagstridiga handlingar är grundläggande i vårt arbete för att
            stärka respekten för lag, demokrati och mänskliga rättigheter
            runtom i världen. Därför lyfter vi också fram kvinnors rättigheter
            i samtal med enskilda länder och i t.ex. FN:s kvinnokommission
            och FN:s kommission för de mänskliga rättigheterna.
          </note>
          <note>
            Mänskliga rättigheter och jämställdhet är grundläggande i det
            svenska utvecklingssamarbetet. Det är en självklarhet att kvinnor
            och män måste få likvärdiga möjligheter att påverka och ta del
            av utvecklingssamarbetet. Jämställdhet är ett mål i sig, men också
            en förutsättning för att bekämpa fattigdom och stärka demokrati
            och respekt för de mänskliga rättigheterna.
          </note>
          <note>
            Regeringen har under senare år lyft fram kvinnors och mäns olika
            villkor i strategier och policydokument, bl.a. i skrivelserna
            till riksdagen om fattigdomsbekämpning, demokrati och mänskliga
            rättigheter i utvecklingssamarbetet och mänskliga rättigheter
            i utrikespolitiken. På samma sätt har Sverige arbetat aktivt inom
            EU, FN och Världsbanken för att synliggöra och motverka diskriminering
            och förtryck av kvinnor.
          </note>
          <note>
            Inom det svenska samarbetet med Etiopien finns flera insatser
            som syftar till att stärka kvinnors ställning. Sverige stödjer
            bl.a. den etiopiska organisationen Peace and Development Committee,
            som - precis som Rigmor Stenmark förordar - arbetar med att stärka
            kvinnor på gräsrotsnivå så att de får kunskap om sina lagstadgade
            rättigheter. Stödet omfattar utbildnings- och informationsinsatser
            som genomförs i regioner där barnäktenskap, våldtäkter, våld inom
            hemmet, barnprostitution, könsstympning och kidnappningar är vanliga.
            Sverige stöder också det etiopiska kvinnojuristförbundet som arbetar
            med utbildning i lagstiftning för kvinnliga samhällsledare och
            som företräder kvinnor i familjerättsmål.
          </note>
          <note>
            I Eritrea bidrar Sverige via Världshälsoorganisationen och Unicef
            till en kampanj mot könsstympning som förs av nationella kvinno-
            och ungdomsorganisationer.
          </note>
          <note>
            Sverige samverkar också med en internationell enskild organisation
            i Afrika som bedriver lobbyverksamhet, dokumenterar övergrepp
            och stöder ungdoms- och kvinnogrupper och nätverk. Syftet är att
            motverka könsstympning och våld mot kvinnor, bl.a.
          </note>
          <note>
            sexuellt våld, och att stärka kvinnors självbestämmanderätt och
            deras möjlighet att bestämma över sin egen kropp.
          </note>
          <note>
            Sverige kommer att fortsätta att arbeta aktivt för att säkerställa
            respekten för grundläggande mänskliga rättigheter för kvinnor
            världen över, inklusive i fattiga länder. Vi driver frågan med
            alla medel som står oss till buds, både i den bilaterala dialogen
            med våra samarbetsländer och i vårt internationella arbete för
            demokrati, mänskliga rättigheter och ekonomisk utveckling.
          </note>
          <note type="speaker">
            Anf. 48 RIGMOR STENMARK (c):
          </note>
          <note>
            Fru talman! Tack, utrikesminister Anna Lindh för svaret på min
            interpellation.
          </note>
          <note>
            Jag ställde den här interpellationen omedelbart efter att jag
            sett en dokumentärfilm om kvinnors situation på landsbygden i
            Etiopien. Det var inte första gången som jag konstaterade att
            vi kvinnor i
          </note>
          <note>
            Sverige har det väldigt bra, i jämförelse med våra medsystrar
            i de fattiga länderna. Jag kände sympati.
          </note>
          <note>
            Vi lever ändå på samma jord, och jag vet att vi ger bistånd till
            de länderna.
          </note>
          <note>
            Svaret på min interpellation gav mig en rad värdefulla upplysningar
            om hur Sverige arbetar med rättvisefrågor. Speciellt fäste jag
            mig vid utrikesministerns svar att man "driver frågan med alla
            medel som står oss till buds". Tack för den viljan och lycka till
            med den ambitionen!
          </note>
          <note>
            När FN:s generalsekreterare Kofi Annan talade på
          </note>
          <note>
            FN:s uppföljningsmöte efter fjärde kvinnokonferensen i Beijing
            1995 uppmanade han världens länder att ta krafttag mot "feminiseringen
            av fattigdomen". Med detta avsåg Annan det faktum att fattigdom
            i allt ökande utsträckning drabbar kvinnor. Många kvinnor lever
            i mänsklig fattigdom. Under det senaste årtiondet har dessutom
            antalet kvinnor som lever i fattigdom ökat oproportionellt mycket
            jämfört med antalet män. Kvinnor är fattigare därför att de inte
            har samma ekonomiska möjligheter och samma status i samhället
            som män.
          </note>
          <note>
            Amartya Sen, nobelpristagare i ekonomi, har forskat om välfärdsfrågor.
            Han konstaterade att sociala och ekonomiska handikapp, frånvaro
            av kunskap om och resurser för familjeplanering och kulturella
            men också religiösa faktorer försätter kvinnor i en underordnad
            position. De bidrar starkt till att tysta kvinnors röster i samhället
            och även inom den egna familjen.
          </note>
          <note>
            Utrikesministern talade om att man skulle använda alla medel
            som står till buds. Det är klart att frågan om de räcker kommer.
            Förvaltas de väl? Följs de upp?
          </note>
          <note type="speaker">
            Anf. 49 Utrikesminister ANNA LINDH (s):
          </note>
          <note>
            Fru talman! Jag tror att vi både driver frågan inom alla områden
            som jag har försökt peka på och följer upp det. Jag kan dela Rigmor
            Stenmarks bedömning när det gäller fattigdomen som ett mycket
            stort problem också vad beträffar våldet mot kvinnor. De undersökningar
            som har gjorts visar också att just biståndet som inriktas på
            kvinnor både ger bättre utvecklings- och tillväxteffekter och
            minskar riskerna för våld, eftersom kvinnor med en bättre ekonomisk
            situation också bättre kan tillvarata sina rättigheter och sina
            intressen.
          </note>
          <note>
            Detta är naturligtvis frågor som Sverige kommer att fortsätta
            att driva både från svensk sida och inom de olika internationella
            organisationer där Sverige verkar.
          </note>
          <note>
            Vi vill bl.a. stödja också den interamerikanska utvecklingsbanken,
            som har ett projekt just när det gäller att analysera de ekonomiska
            kostnaderna för våld mot kvinnor och våld i hemmet, liksom vi
            också vill stödja studier om sambanden mellan våld i hemmet och
            våld i samhället i stort. Flera av de internationella studier
            som pågår på detta område kommer
          </note>
          <note>
            Sverige också att stödja.
          </note>
          <note type="speaker">
            Anf. 50 RIGMOR STENMARK (c):
          </note>
          <note>
            Fru talman! Jag tycker att det är väldigt intressant att vi har
            en utrikesminister som tar dessa frågor på allvar.
          </note>
          <note>
            Vi har i Centerpartiet skrivit en motion som handlar just om
            bistånd för ett effektivare självstyre, där vi säger att det,
            för att uppnå en utveckling som är ekonomiskt, socialt och miljömässigt
            hållbar, krävs åtgärder. Det krävs bistånd till länderna, så att
            vi aktivt hjälper till att råda bot mot orättvisor. Det är ett
            medel som står oss till buds.
          </note>
          <note>
            Det är bra, tycker jag, att detta biståndsarbete kommer kvinnor
            och barn till del på ett mycket aktivt sätt - om jag tolkar utrikesministern
            rätt och om jag tolkar henne positivt.
          </note>
          <note>
            Fru talman! Det är anmärkningsvärt när man får ta del av att
            två tredjedelar av 900 miljoner ej läs- och skrivkunniga människor
            som finns i världen är kvinnor, trots att alltfler kvinnor går
            i skolan. Trots att det är så diskrimineras fortfarande flickor
            i många länder på grund av traditioner, tidiga äktenskap och graviditeter,
            samt även brist på skolor som tar emot flickor.
          </note>
          <note>
            Kvinnors arbetsbörda är också mycket stor, eftersom det är kvinnorna
            som i de flesta u-länder tar huvudansvaret för familjens försörjning.
            Det är kvinnorna som producerar livsmedel och skaffar mat.
          </note>
          <note>
            Det blir också så att barnen får en utsatt position i dessa fattiga
            länder, och många lever i misär. Barn utnyttjas, och deras rättigheter
            kan man knappt tala om. Man räknar med att mer än 4 miljoner barn
            som föds detta år kommer att dö innan de fyller fem. I dag står
            130 miljoner barn utanför skolsystemet varav två tredjedelar är
            flickor. När man tar del av sådan sifferstatistik inser man att
            det finns oerhört mycket att göra.
          </note>
          <note>
            Fru talman! När man också tar in upplysningar om att sexhandeln
            med kvinnor och barn ökar lavinartat kan jag förstå att det ibland
            nästan kan kännas som att det är lättare att ge upp. Men det får
            vi naturligtvis aldrig göra. Det gäller att oförtrutet arbeta
            vidare och se till att våra medsystrar får den än bättre.
          </note>
          <note>
            Det är inte så mycket som behövs för att lyfta.
          </note>
          <note type="speaker">
            Anf. 51 Utrikesminister ANNA LINDH (s):
          </note>
          <note>
            Fru talman! Jag tror att interpellanten Rigmor
          </note>
          <note>
            Stenmark och jag är helt överens kring dessa frågor.
          </note>
          <note>
            Får jag bara lyfta fram ytterligare ett exempel på vad vi gör
            från svensk sida för att sprida information om detta? Vi har gemensamt
            tagit fram en handbok som handlar om FN:s kvinnokonvention, som
            både visar vad som är viktiga principer i kvinnokonventionen och
            tar upp ett antal konkreta exempel från ett femtiotal länder på
            hur man kan arbeta för att följa upp kvinnokonventionen och följa
            de rekommendationer som finns. Det är ytterligare ett exempel
            på hur vi också vill hjälpa de enskilda länderna att faktiskt
            leva upp till de principer som vi här är överens om.
          </note>
          <note>
            Vi arbetar via biståndet. Vi arbetar via internationella organisationer.
            Vi försöker också arbeta genom en bra hjälp till studier och information
            och ge praktiska exempel.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2000/01:68 om dödsstraffet
          </note>
          <note type="speaker">
            Anf. 52 Utrikesminister ANNA LINDH (s):
          </note>
          <note>
            Fru talman! Rigmor Stenmark har frågat statsministern vilka åtgärder
            Sverige kommer att vidta för att förmå länder med dödsstraff att
            avskaffa detta straff.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Dödsstraffet kränker den yttersta av de mänskliga rättigheterna,
            rätten till liv. Därför har arbetet mot dödsstraffet sedan lång
            tid varit en högt prioriterad fråga för Sverige, såväl i våra
            bilaterala relationer som i internationella forum. Sverige är
            också pådrivande i EU:s arbete på området. Till grund för arbetet
            inom EU vilar Allmänna rådets riktlinjer, som antogs av EU:s utrikesministrar
            den 29 juni 1998. Den svenska regeringens uppfattning, som också
            delas av övriga EU-länder, är att dödsstraffet är djupt inhumant
            och barbariskt och att det inte hör hemma i ett modernt samhälle.
          </note>
          <note>
            EU:s riktlinjer uppställer som mål ett totalt avskaffande av
            dödsstraffet. EU verkar vidare för att de länder som fortfarande
            tillämpar dödsstraff vidtar åtgärder för att begränsa dess användning
            och respekterar de internationella överenskommelser som finns
            om dödsstraffets tillämpning, t.ex. förbudet att döma till döden
            personer som var under 18 år när brottet begicks. Länder bör också
            uppmanas att inte verkställa avrättningar genom att införa ett
            moratorium eller begränsa antalet brott som är belagda med dödsstraff.
          </note>
          <note>
            Sedan riktlinjerna antogs har EU varje år genomfört ett trettiotal
            demarscher mot dödsstraffet i ett femtontal länder. På grund av
            det stora antalet avrättningar i USA har drygt en tredjedel av
            dessa demarscher riktats mot USA. Uppvaktningar har riktats till
            delstatsguvernörer eller till den federala regeringen beroende
            på det enskilda fallet.
          </note>
          <note>
            EU har även på svenskt förslag initierat en dialog med afrikanska
            länder om dödsstraffets avskaffande.
          </note>
          <note>
            Det har skett på basis av rapporter som EU:s beskickningar i
            Afrika anmodats inkomma med om dödsstraffets tillämpning. Ett
            betydande antal länder i
          </note>
          <note>
            Afrika har redan avskaffat dödsstraffet eller verkställer inte
            de dödsdomar som utfärdas. EU vill stödja denna utveckling och
            söker en dialog med afrikanska länder om det önskvärda att gå
            mot ett totalt avskaffande av dödsstraffet. Som medlem i EU:s
            trojka har
          </note>
          <note>
            Sverige deltagit i flera sådana uppvaktningar.
          </note>
          <note>
            EU-ländernas ambassader i Washington har på liknande sätt fått
            i uppdrag att föra fram frågan om dödsstraffets avskaffande både
            i kontakter på politisk nivå, men även i massmedier, och genom
            att stödja enskilda organisationer som arbetar mot dödsstraffet.
          </note>
          <note>
            I den dialog om mänskliga rättigheter som pågår mellan EU och
            Kina är dödsstraffets avskaffande också viktigt.
          </note>
          <note>
            Arbetet mot dödsstraffet är långsiktigt. Därför har
          </note>
          <note>
            EU även tagit initiativ till resolutioner om dödsstraffets avskaffande
            i FN:s kommission för de mänskliga rättigheterna, liksom i Europarådet
            och Organisationen för säkerhet och samarbete i Europa - OSSE.
            Jag har liksom min företrädare inför FN:s kommission för mänskliga
            rättigheterna upprepade gånger pläderat för att länder som alltjämt
            tillämpar dödsstraffet ska ompröva sin politik och avskaffa detta
            barbariska straff.
          </note>
          <note>
            Under det svenska ordförandeskapet är det vår ambition att intensifiera
            arbetet mot dödsstraffet. Alla svenska beskickningar i länder
            där dödsstraffet tilllämpas har därför uppmanats att noga bevaka
            frågan och att ta de initiativ som bedöms nödvändiga.
          </note>
          <note>
            Antalet länder som har avskaffat dödsstraffet blir alltfler.
            Vid förra sekelskiftet hade endast tre länder avskaffat dödsstraffet,
            medan 108 länder i dag har insett att dödsstraffet inte hör hemma
            i ett civiliserat samhälle.
          </note>
          <note>
            Rätten till liv är en grundläggande rättighet, och den svenska
            regeringen kommer att fortsätta att aktivt arbeta för att dödsstraffet
            helt avskaffas.
          </note>
          <note type="speaker">
            Anf. 53 RIGMOR STENMARK (c):
          </note>
          <note>
            Fru talman! Tack, utrikesministern, även för svaret på denna
            interpellation. Trots att jag hade ställt den till statsministern
            och hade önskat att få tala med honom har jag inget emot att diskutera
            detta med utrikesminister Anna Lindh. Jag tror nämligen att utrikesministern
            kan påverka även andra ministrar.
          </note>
          <note>
            I svaret som ges här i dag pekar utrikesministern på vad EU-länderna
            kan göra tillsammans. Jag tycker att det är bra att vi gör saker
            och ting tillsammans.
          </note>
          <note>
            Det kanske går fortare då. Det står så här: "EU verkar
          </note>
          <note>
            . för att de länder som fortfarande tillämpar dödsstraff vidtar
            åtgärder för att begränsa dess användning". Jag vill veta vad
            Sverige gör för att avskaffa dödsstraffet. För mig räcker det
            inte att EU bara talar om en begränsning.
          </note>
          <note>
            I svaret läser jag även att man kräver respekt för de internationella
            överenskommelser som finns om dödsstraffets tillämpning, t.ex.
            förbudet att döma personer som var under 18 år när brottet begicks.
            För mig - jag hoppas att utrikesministern anser det samma - är
            inte åldern det stora problemet. Det stora problemet är att det
            är människor som får sätta livet till. Jag tycker att även personer
            över 18 år har rätt till upprättelse och en chans att leva.
          </note>
          <note>
            Vidare sägs det så här i svaret: "Länder bör också uppmanas att
            inte verkställa avrättningar, genom att införa ett moratorium,
            eller begränsa antalet brott som är belagda med dödsstraff."
          </note>
          <note>
            Återigen står det "begränsa". Jag hörde mycket väl att utrikesministern
            sade att målet var ett avskaffande, så jag går mer på det.
          </note>
          <note>
            Det här är en svår fråga, men jag skulle vilja bolla vidare.
            Jag tror att det är en möjlighet för oss i Sverige att vi bildar
            opinion. Vad ämnar utrikesminister
          </note>
          <note>
            Anna Lindh vidta för ytterligare åtgärder? Vad menas med det
            som står i svaret om att arbeta aktivt? Vad menas med att alla
            svenska beskickningar uppmanas att noga bevaka frågan och ta de
            initiativ som är nödvändiga?
          </note>
          <note>
            Utrikesministern tar i svaret verkligen avstånd från dödsstraffet.
            Det är mycket bra, och det förtjänar ett stort tack. Jag hade
            naturligtvis inte väntat mig något annat heller. Men trots det
            är jag otålig, eftersom Sverige som har ett mycket gott renommé
            i världen inte har lyckats helt när det gäller Amerika. Amerika
            är ett föregångsland i mångt och mycket, men på detta område är
            det så fjärran från en modern samhällsinställning. Man envisas
            fortfarande med att behålla dödsstraffet.
          </note>
          <note>
            Utrikesministern har verkligen något att kämpa för och samtidigt
            emot. Men ge inte upp! Kämpa på!
          </note>
          <note>
            Jag läste en aktuell siffra i dödsstraffets historia som kanske
            kan vara bra att ha med i argumenteringar även för en minister.
            Under 1900-talet har uppskattningsvis 100 miljoner människor dött
            för en annan människas hand. Den mänskliga förmågan att döda har
            därmed kommit ikapp epidemier och naturkatastrofer i tävlan om
            att vara mänsklighetens värsta plågogissel.
          </note>
          <note type="speaker">
            Anf. 54 Utrikesminister ANNA LINDH (s):
          </note>
          <note>
            Fru talman! Självklart vill vi helt avskaffa dödsstraffet. Det
            är definitivt självklart för mig, för regeringen och för EU.
          </note>
          <note>
            Det första steget är ofta att övertyga de länder som fortfarande
            har dödsstraffet kvar om att de inte längre ska verkställa dödsstraffet
            och om att de ska införa ett moratorium. När de har infört ett
            moratorium och slutat att använda dödsstraffet brukar det vara
            lättare att några år senare förklara för dem att de faktiskt kan
            avskaffa dödsstraffet helt. Det är därför som vi ibland kan behöva
            använda den här steg-för-steg-politiken, även om vi naturligtvis
            skulle föredra att omedelbart kunna avskaffa dödsstraffet i alla
            de länder som fortfarande använder dödsstraff.
          </note>
          <note>
            Ett exempel på att det här ofta kan vara en bra väg är arbetet
            gentemot EU:s kandidatländer. Flera av kandidatländerna hade i
            proceduren, när de ville bli nya medlemsländer i EU, fortfarande
            dödsstraffet kvar. I dag är det en självklarhet i länder som hade
            dödsstraff bara för ett par år sedan att dödsstraffet inte hör
            hemma i ett civiliserat samhälle.
          </note>
          <note>
            Det är ett exempel på hur Sverige kan driva de här frågorna.
            Vi gör det vid i princip alla möten vi har bilateralt med länder
            som har dödsstraffet kvar. Vi gör det via EU, t.ex. när det gäller
            kandidatländerna.
          </note>
          <note>
            Vi gör det genom att peka ut länder som fortfarande använder
            dödsstraff i t.ex. FN:s kommission för mänskliga rättigheter,
            i FN:s generalförsamling och liknande. Och vi ber hela tiden om
            en rapportering från alla våra ambassader. Det är det som vi menar
            med rapporterna från beskickningarna. Man ska hela tiden rapportera
            både från våra svenska beskickningar och från EU:s vad som sker
            i de respektive länder som fortfarande har dödsstraffet kvar.
          </note>
          <note>
            Jag hoppas att det, genom de här gemensamma ansträngningarna,
            inte ska dröja så många år innan vi ser att ytterligare ett antal
            länder, och så småningom alla länder, faktiskt har avskaffat dödsstraffet.
          </note>
          <note type="speaker">
            Anf. 55 RIGMOR STENMARK (c):
          </note>
          <note>
            Fru talman! Jag tycker att det är bra att man tar upp exempel
            och visar konkret hur man kan samarbeta inom EU. Det stärker ju
            oss som tycker att det är bra att ha ett medlemskap när vi tillsammans
            blir starkare och kan driva frågor som är positiva.
          </note>
          <note>
            När man börjar titta på dödsstraffets historia kan man se att
            straffet kommer från gamla offerriter där människor offrades till
            gudarna. Det är ju ändå något som vår tids människor har kommit
            ifrån. Man kan också finna att det hänvisas till Gamla testamentet
            i
          </note>
          <note>
            Bibeln där det står om vedergällning och straff. Andra, med en
            mänskligare barmhärtighetssyn, hänvisar till Nya testamentet i
            Bibeln där det sägs att den som är fri från synd kan kasta första
            stenen. Det visar sig då ganska snabbt att det inte är någon som
            kastar stenen. Alla förstår ju att ingen är fri från synd.
          </note>
          <note>
            Fru talman! Debatten om dödsstraffet har vi haft tidigare här
            i riksdagen. Den återkommer med jämna mellanrum när något händer
            i världen som aktualiserar frågan. Det som fick mig att reagera
            den här gången var det stundande presidentvalet i Amerika.
          </note>
          <note>
            Tyvärr - det är ju beklagligt - är båda presidentkandidaterna,
            Bush och Gore, för dödsstraff, liksom tidigare presidenten. Det
            som gör mig, bl.a., så beklämd är att frågan inte kommer framåt.
          </note>
          <note>
            Frågan blir åter: Vad ämnar Sveriges statsminister och utrikesminister
            göra för att få ett avskaffande av dödsstraffet i Amerika? Kommer
            man att framföra
          </note>
          <note>
            Sveriges åsikt direkt till den nyblivna presidenten?
          </note>
          <note>
            Det är ju ett gyllene tillfälle att göra det, eftersom jag antar
            att man kommer att gratulera till utmärkelsen, oavsett vem som
            blir ny president i USA. Det skulle ju vara en utmaning för en
            ny president att, kanske med lite push från oss, sluta att tillämpa
            dödsstraff.
          </note>
          <note>
            Nu vet jag att utrikesministern har lite nätt om tid, så jag
            ämnar inte ta någon mer replik. Jag tackar så mycket för det här
            och önskar lycka till med jobbet med de här frågorna.
          </note>
          <note type="speaker">
            Anf. 56 Utrikesminister ANNA LINDH (s):
          </note>
          <note>
            Fru talman! Jag vill tacka Rigmor Stenmark för det.
          </note>
          <note>
            Vi får alltmer debatt om dödsstraffets avigsidor även i USA,
            bl.a. beroende på de hemska uppgifter som finns om ett antal oskyldiga
            som har dömts till döden. Därför hoppas jag, trots att vi kan
            se att båda kandidaterna är för dödsstraff, att man kommer att
            få en alltmer kritisk diskussion om dödsstraffet även i
          </note>
          <note>
            USA. Det blir naturligtvis en fråga som både Sverige och Sverige
            som EU:s ordförande kommer att ta upp med USA och den nya administrationen,
            när den har trätt i tjänst under nästa halvår.
          </note>
          <note>
            Avslutningsvis vill jag bara säga att vi också ser ett antal
            positiva exempel. För några veckor sedan avskaffade Albanien dödsstraffet,
            i och för sig bara i fredstid, men det var ändå ett viktigt första
            steg. Den här veckan har Chile röstat för dödsstraffets avskaffande,
            och Polen har ratificerat Europakonventionens protokoll och förbjuder
            därmed också dödsstraffet.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.27 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            5 § Svar på interpellationerna 2000/01:55, 63
          </note>
          <note>
            och 64 om integrationspolitiken
          </note>
          <note type="speaker">
            Anf. 57 Statsrådet MONA SAHLIN (s):
          </note>
          <note>
            Fru talman! Sten Andersson har med hänvisning till mitt uttalande
            i medierna söndagen den 23 oktober
          </note>
          <note>
            2000 frågat statsministern om regeringens planer att införa lagstiftning
            om bl.a. positiv särbehandling av invandrare i vissa fall. Interpellationen
            har överlämnats till mig. Göran Lindblad har ställt en interpellation
            om positiv diskriminering. Vidare har Ana Maria
          </note>
          <note>
            Narti ställt en interpellation till mig om integrationspolitiken.
            Jag besvarar alla tre interpellationerna i ett sammanhang.
          </note>
          <note>
            Först vill jag ge några allmänna reflexioner.
          </note>
          <note>
            Den sociala och etniska segregation som vi ser omkring oss är
            vår kanske viktigaste framtidsfråga.
          </note>
          <note>
            Samhället i dag genomgår en snabb förändring som är lika omvälvande
            som industrialiseringen på sin tid.
          </note>
          <note>
            För att bygga det nya Sverige måste vi ta till vara all den kompetens
            som finns inom landets gränser. För mig innebär integration att
            alla deltar i skapandet av det framtida Sverige. Vi måste möta
            utvecklingen på ett sådant sätt att alla får bidra och ingen ställs
            utanför. Barn och ungdomar ska ha likvärdiga villkor under uppväxten;
            invandrade mäns och kvinnors kunskaper och erfarenheter måste
            utnyttjas i samhällsbygget. Vi har faktiskt ingen tid att förlora.
          </note>
          <note>
            Jag vill först rätta till några missförstånd som finns kring
            begreppet positiv särbehandling. En vanlig missuppfattning är
            att metoden innebär kvotering.
          </note>
          <note>
            Positiv särbehandling vid rekrytering innebär att arbetsgivaren
            ges möjlighet att ge en kompetent sökande från en underrepresenterad
            grupp företräde vid tillsättning av en befattning, även om det
            finns mer meriterade sökande som tillhör en överrepresenterad
            grupp. Till skillnad från kvotering kan det vid positiv särbehandling
            inte bli fråga om att anställa personer med otillräcklig kompetens
            på grund av att de tillhör en viss grupp.
          </note>
          <note>
            Jag vill klargöra en gång för alla att både jag som integrationsminister
            och regeringen i sin helhet är emot etnisk kvotering på arbetsmarknaden.
            Jag anser att det finns bättre verktyg än kvotering för att främja
            mångfald och förbättra invandrarnas situation på arbetsmarknaden.
            Diskriminering på arbetsmarknaden av personer som tillhör en viss
            grupp måste elimineras genom en rad motåtgärder. Det viktigaste
            är att påverka attityder. Men lagstiftningen är också mycket viktig.
            Här kan bestämmelser om positiv särbehandling vara ett viktigt
            medel tillsammans med andra aktiva åtgärder. Positiv särbehandling
            är tillåten i dag enligt jämställdhetslagen. Den kan användas
            för att skapa lika möjligheter i praktiken och måste ha stöd i
            jämställdhetsplan eller annat personalpolitiskt beslut hos arbetsgivaren.
          </note>
          <note>
            Avsikten med mitt uttalande i massmedierna om positiv särbehandling
            och sänkta arbetsgivaravgifter är i första hand att väcka en debatt
            om vilka möjligheter som finns att öka sysselsättningen bland
            personer med invandrarbakgrund och att pröva om det finns fler
            aktiva åtgärder att vidta. Jag har inte föreslagit några förändringar
            i lagstiftningen ännu och har inte heller några konkreta planer
            på förändringar för närvarande. Jag välkomnar dock en debatt där
            mina idéer noggrant analyseras och fördelarna vägs mot eventuella
            nackdelar.
          </note>
          <note>
            Jag håller med Göran Lindblad om att människor ska behandlas
            som individer. Just därför är jag så upprörd över den negativa
            särbehandling som så många i dag råkar ut för. Denna typ av diskriminering
            innebär att arbetsgivare tillskriver enskilda individer gruppegenskaper.
            En av mina huvuduppgifter som integrationsminister är att bekämpa
            och förebygga segregation och etnisk diskriminering, så att den
            kompetens och skaparkraft som finns hos alla människor tas till
            vara i alla sektorer och på alla nivåer i vårt samhälle.
          </note>
          <note>
            Jag övergår nu till att besvara Ana Maria Nartis interpellation.
            Jag vill då säga att jag i likhet med Ana
          </note>
          <note>
            Maria Narti anser att det är mycket viktigt att överbrygga klyftan
            mellan invandrare och svenskfödda.
          </note>
          <note>
            Regeringen vidtar också flera åtgärder med detta syfte. Min ambition
            är att integrera mer av integrationsarbetet i alla departement.
          </note>
          <note>
            Viktiga insatser för att minska segregationen görs bl.a. inom
            ramen för storstadspolitiken. Arbetet med lokala utvecklingsavtal
            har bedrivits i knappt ett år.
          </note>
          <note>
            Integrationsverket, som svarar för den nationella utvärderingen,
            betonar i en första delrapport att integration är en långsiktig
            process där välfärdseffekter inte förväntas än på ett tag.
          </note>
          <note>
            I statens riktlinjer, och i dialogen med kommunerna, betonas
            ständigt underifrånperspektivet, dvs.
          </note>
          <note>
            vikten av aktivt deltagande från boende i planering och genomförande
            av insatser. Jag kommer mycket noga att följa utvecklingen i detta
            avseende.
          </note>
          <note>
            Regeringen föreslår i budgetpropositionen att 100
          </note>
          <note>
            miljoner kronor per år under tre år ska avsättas för att öka
            invandrarnas delaktighet i arbetslivet. Av dessa medel avsätts
            20 miljoner kronor för att effektivisera introduktionen av nyanlända
            invandrare. Genom att individanpassa undervisningen i svenska
            och finna nya vägar att kombinera språkutbildningen med praktik
            kan vi snabbare ta till vara invandrarnas kompetens.
          </note>
          <note>
            Avslutningsvis vill jag uttrycka en förhoppning om att de viktiga
            framtidsfrågorna om integration ska kunna diskuteras på ett sakligt
            sätt med målet att alla vi som bor i Sverige ska få möjlighet
            att delta i samhällsutvecklingen.
          </note>
          <note type="speaker">
            Anf. 58 STEN ANDERSSON (m):
          </note>
          <note>
            Fru talman! Bakgrunden till den här debatten är en intervju som
            gjordes med statsrådet Sahlin någon gång i slutet av oktober.
          </note>
          <note>
            Skulden till de problem vi har i dag är naturligtvis den både
            kostnads- och antalsmässigt unika flyktingpolitik Sverige, i jämförelse
            med våra nordiska grannar i allmänhet och övriga EU i synnerhet,
            har bedrivit. Vi har misslyckats, det kan alla som vill se, av
            det skälet att vi saknar kompetens, erfarenhet och resurser. Under
            årens lopp har vi bevittnat det ena mer eller mindre desperata
            förslaget efter det andra. Man kan utan överdrift säga att det
            i stort sett har varit misslyckanden.
          </note>
          <note>
            I dag säger statsrådet att det inte är någon lagstiftning på
            gång. I intervjun sade hon att tiden är inne för lagstiftning.
            I företag med få invandrare ska vid lika kompetens sökande från
            underrepresenterad grupp få jobbet. Det låter ju tvingande.
          </note>
          <note>
            I svaret säger hon nu att arbetsgivaren "ges möjlighet" att anställa
            osv. Fru talman! Som småbarn ibland brukar säga när de ska retas
            med oss vuxna:
          </note>
          <note>
            Hallå! Och? Är det inte så i dag? Finns det någon lag som förbjuder
            en arbetsgivare att anställa någon från en grupp som är underrepresenterad?
            Jag tycker att detta är en rätt märkbar och anmärkningsvärd reträtt
            från statsrådets sida, med tanke på vad hon sade i intervjun.
            Jag förutsätter att denna är riktigt gjord och att hon är korrekt
            citerad.
          </note>
          <note>
            Jag menar att det är arbetsgivaren och ingen annan som avgör
            vem som har rätt kompetens och vem som ska anställas i ett företag.
          </note>
          <note>
            När det gäller företag med få anställda från underrepresenterade
            grupper kan man fråga: Vem ska avgöra det? Vilket tal ska vi ha
            som avgör när det är få eller när det är tillräckligt antal anställda?
            Ska vi ha olika lagstiftning för olika företag?
          </note>
          <note>
            Om inte jag missminner mig har statsrådet Sahlin varit småföretagarminister
            för inte så länge sedan. Jag tror inte att de här tankebanorna
            direkt attraherar den grupp som hon då sade sig vilja tala varmt
            och väl om.
          </note>
          <note>
            En annan fråga är vad EU säger om detta. Har man kontrollerat
            det? Vi har i dag en fri rörlighet inom unionen. Om en fransman
            med erforderlig kompetens kommer hit skulle han bli ratad om vi
            skulle få en sådan här lagstiftning i Sverige, om nu det gäller
            som statsrådet sade i intervjun.
          </note>
          <note>
            Sedan kommer uppgiften om att nya företag ska få sänkta avgifter.
            Hur gör man med gamla företag i de här områdena? Hur gör man med
            dem som ligger på gränsen till sådana här områden?
          </note>
          <note>
            Jag tror, fru talman, att det sista vi ska göra för att klara
            integrationen är att låta staten blanda in lagstiftning och procentsatser.
            Har vi inte gjort integrationen en otjänst förr, så gör vi det
            då.
          </note>
          <note>
            Jag hoppas, fru talman, att statsrådet Sahlins tankar den här
            gången hamnar på det ställe där de hör hemma, nämligen i byrålådan.
          </note>
          <note type="speaker">
            Anf. 59 GÖRAN LINDBLAD (m):
          </note>
          <note>
            Fru talman! Jag får tacka så mycket för svaret.
          </note>
          <note>
            Det är intressant att statsrådets uttalande i första hand var
            tänkt att väcka debatt. Debatt har det ju blivit på olika sätt,
            bl.a. här i kammaren i dag. Hur, Mona
          </note>
          <note>
            Sahlin, ska man veta om ett uttalande om ett möjligt lagförslag
            gäller ett möjligt lagförslag eller om det möjliga lagförslaget,
            eftersom det är omöjligt, enbart är ämnat för en eller annan debatt?
          </note>
          <note>
            Frågor om utanförskap och segregation, fru talman, är enligt
            min mening alltför viktiga för att ansvariga statsråd ska ägna
            sig åt mediala hugskott i stället för att seriöst penetrera problemen.
            Jag vill dock konstatera att det är bra att statsrådet Sahlin
            och jag är alldeles eniga om att frågan om att bryta utanförskap
            och segregation är en av våra viktigaste framtidsfrågor. Där kan
            vi vara helt överens.
          </note>
          <note>
            Mona Sahlin säger i sitt svar att alla måste tas till vara för
            skapandet av det framtida Sverige. Men då borde ju socialdemokraterna
            ha gjort någonting för länge sedan. I stället föreslår man i svaret
            mer av samma politik. Det är utvecklingsavtalen, det är storstadssatsningen
            och det är mer pengar till sådant som inte har gett något resultat.
            De enda som har blivit riktigt bra sysselsatta är gravt medelålders
            vita män.
          </note>
          <note>
            Det är väldigt få invandrare som har blivit sysselsatta genom
            de här projekten.
          </note>
          <note>
            Jag har själv under flera år talat för att människor, alltså
            även invandrade, ska betraktas som individer, med individuella
            kvalifikationer och möjligheter, individer som har rätt att bli
            bedömda utifrån kvalifikationer och inte vare sig positivt eller
            negativt särbehandlade. Hur har statsrådet tänkt sig att man vid
            en s.k. positiv särbehandling av Muhammed ska bedöma honom inte
            bara mot Pelle och Mona, utan även mot Ibrahim och Halima? Det
            skulle ju kunna vara så att Muhammed har varit här längre och
            är mer svensk än Ibrahim är. Och Halima är dessutom kvinna, hur
            väger man in det? Har statsrådet tänkt sig etniska register, eller
            hur ska man veta vem som har företräde? Om vi inte kategoriserar,
            hur vet vi då vilka som ska positivt särbehandlas?
          </note>
          <note>
            I mitt och förhoppningsvis också Mona Sahlins perfekta samhälle
            förekommer ingen diskriminering, vare sig negativ eller positiv.
            Vad anser statsrådet om den positiva särbehandling som var en
            av hörnstenarna i den sydafrikanska apartheidpolitiken? Den vita
            minoriteten gynnades på de svartas bekostnad. Eller
          </note>
          <note>
            Idi Amins positiva särbehandling av den svarta majoriteten på
            den indiska minoritetens bekostnad i Uganda? Etnisk balans var
            skälet till att professorn i rättsfilosofi vid Kölns universitet,
            Hans Kelsen, 1934
          </note>
          <note>
            fråntogs sin tjänst. Detta eftersom Kelsens ras sades vara överrepresenterad
            vid universitetet.
          </note>
          <note>
            Positiv särbehandling bygger på samma tanke, nämligen att etnisk
            diskriminering är bra när staten av ett eller annat skäl tycker
            att den är lämplig. Det är en politik som jag definitivt tar avstånd
            från.
          </note>
          <note>
            Jag är övertygad om att när statsrådet nu har sansat sig efter
            den överrumplande upphöjelsen till landets högsta integrationsansvariga
            inser Mona Sahlin att det föreligger avsevärda nackdelar med positiv
            särbehandling. Duktiga invandrade människor är bäst betjänta av
            att bli bedömda utifrån verkliga meriter.
          </note>
          <note>
            Det borde inte heller hittills ha utgjort något problem. Men
            i stället för att visa verklig solidaritet och ge enskilda människor
            en chans att försörja sig genom eget arbete har välfärdsfällan
            slagit igen så att fullt arbetsföra, bra utbildade invandrade
            personer i bästa välvilja administreras kvar i arbetslöshet. Kan
            vi här i dag, Mona Sahlin, enas om att ingen särbehandling oavsett
            orsak, positiv eller negativ, ska förekomma?
          </note>
          <note>
            Till sist till frågan om arbetsgivaravgifterna. Det är alldeles
            utmärkt om insikten att höga arbetsgivaravgifter och krångliga
            regler utgör ett hinder för arbete har spritt sig. Det vore än
            bättre om regeringen drog långtgående slutsatser av detta faktum.
          </note>
          <note type="speaker">
            Anf. 60 ANNA MARIA NARTI (fp):
          </note>
          <note>
            Fru talman! Vem vill komma in på en arbetsplats genom tvång?
          </note>
          <note>
            Jag är en av dem, en av svartskallarna, som under mina första
            tio år i Sverige sökte fast anställning men inte fick komma till
            intervju. Jag fick uppdrag. Jag fick timanställning. Jag fick
            priser, stipendier och mycket prestigeartade positioner som fri
            skribent. En fast anställning skulle ha gett mig en mycket bättre
            pension.
          </note>
          <note>
            Efter tio år av försök, alltså under hela 70-talet, gav jag upp.
            Jag sökte aldrig mer en anställning på
          </note>
          <note>
            80- och 90-talen. Jag har alltså 29 år av fri skribentverksamhet
            bakom mig. Inte därför att jag valde det, utan därför att en del
            arbetsgivare systematiskt valde bort mig.
          </note>
          <note>
            Men jag skulle aldrig någonsin acceptera att tryckas in på en
            arbetsplats genom en myndighetsregel. Detta skulle skapa en fruktansvärd
            spänning runtomkring mig. Och jag är säker på att jag inte skulle
            kunna samarbeta med människorna runtomkring på grund av att jag
            har tvingat mig in på arbetsplatsen.
          </note>
          <note>
            Men det mest intressanta i den här diskussionen är att den lag
            som vi har i dag, lagen om åtgärder mot etnisk diskriminering
            i arbetslivet, är tillräckligt bra, om den följs, för att den
            här diskussionen inte skulle behövas. Problemet är att lagen,
            som trädde i kraft i maj 1999, fortfarande är okänd. Den är okänd
            av arbetsgivare. Den är okänd av arbetssökande. Den är okänd av
            fackföreningarna.
          </note>
          <note>
            På diskrimineringsombudsmannens hemsida står resultatet av en
            mycket stor undersökning. Där står i slutsatserna att det finns
            en relativt hög kännedom bland allmänheten om att det finns lagar
            mot etnisk diskriminering. Men kunskapen om vad lagarna innebär
            och vart man ska vända sig är betydligt lägre.
          </note>
          <note>
            När det gäller arbetsgivare står det: Kunskapsnivån om vad lagen
            innebär är låg bland Sveriges arbetsgivare och benägenheten att
            följa lagens krav om aktiva åtgärder är mycket liten.
          </note>
          <note>
            Det finns också uppgifter om LO: Kunskapen om vad lagen om åtgärder
            mot etnisk diskriminering i arbetslivet innebär är mycket låg
            hos lokala fackliga företrädare. 93 % säger sig känna till lagen,
            men bara
          </note>
          <note>
            69 % säger sig veta vad lagen faktiskt innebär.
          </note>
          <note>
            Det här är mycket spännande. Om folk inte känner till lagen,
            om en arbetssökande som mekaniskt har blivit bortsorterad och
            inte har fått komma till intervju inte vet att han eller hon har
            rätt att klaga hos DO
          </note>
          <note>
            och hos fackföreningen, hur ska den här lagen då fungera?
          </note>
          <note>
            Jag menar att vi inte behöver en diskussion om nya bestämmelser.
            Vi behöver bara det som regeringen borde ha givit för mycket länge
            sedan, nämligen en ordentlig information om vilka möjligheter
            lagen öppnar för oss i dag.
          </note>
          <note type="speaker">
            Anf. 61 Statsrådet MONA SAHLIN (s):
          </note>
          <note>
            Fru talman! Enligt SCB fanns 1998 i Sverige
          </note>
          <note>
            68 000 utlandsfödda högskoleutbildade som inte hade jobb. Av
            dessa var 2 200 forskarutbildade i medicin, naturvetenskap m.fl.
            ämnen, 2 900 var läkare, tandläkare och sjuksköterskor, 1 500
            var civilingenjörer,
          </note>
          <note>
            12 000 tekniker och naturvetare osv. Utifrån dessa beräkningar
            är det rimligt att anta att det finns många inom denna grupp som
            har kompetens och kunskap men i dag råkar ut för det vi kan kalla
            en negativ särbehandling.
          </note>
          <note>
            Det är att gå väl långt - för att uttrycka mig milt -
          </note>
          <note>
            att göra jämförelser med Sydafrika och Idi Amin. Jag har följt
            och studerat bl.a. USA, som under lång tid, många decennier, har
            haft olika metoder för positiv särbehandling. Man insåg redan
            på 60-talet, Göran
          </note>
          <note>
            Lindblad, att om det finns en norm i ett samhälle som trycker
            ut grupper och som inte får chansen att visa den merit och kompetens
            de har, måste man använda lagstiftning och politik. Det har vi
            i Sverige också gjort. Men jag känner en större otålighet och
            upprördhet än vad framför allt Göran Lindblad och Sten
          </note>
          <note>
            Andersson här ger uttryck för.
          </note>
          <note>
            Skulden till problemen är inte att det finns för många invandrare
            här - som Sten Andersson har mage att stå och säga i talarstolen.
            Skulden till problemen är samhällets oförmåga att göra det som
            också Göran Lindblad uttryckte bra, nämligen samhällets oförmåga
            att se oss som individer.
          </note>
          <note>
            Jag vill verkligen ge Ana Maria Narti rätt i hennes analys. Det
            är fråga om en norm som måste brytas.
          </note>
          <note>
            Det är en norm som hon, mer än många andra, vet precis hur den
            slår. Det är precis som hon med rätta frågade i talarstolen: Vem
            vill tvingas in med tvång?
          </note>
          <note>
            Hon vet precis hur det är att stängas ute av tvång.
          </note>
          <note>
            I vår jämställdhetslag finns en form för positiv särbehandling.
            Den bygger inte på Sten Anderssons och Göran Lindblads märkliga
            sätt att beskriva det hela, nämligen att man i princip tar vem
            som helst bara det är ett konstigt namn. Den bygger på att om
            det finns en jämställdhetsplan, där arbetsgivaren för sin egen
            skull vill öka mångfalden, kan han om det finns två sökande ta
            den från den underrepresenterade gruppen om den har tillräckliga
            meriter även om det finns någon annan med högre meriter. Utan
            att använda den möjligheten måste man ta den som har högst meriter.
          </note>
          <note>
            Jag vill inte bara väcka tanken utan också på allvar pröva fördelar
            och nackdelar med att göra en liknande skärpning i vår diskrimineringslag
            när det gäller etnisk diskriminering. Den tanken föreslog ombudsmannen
            mot etnisk diskriminering redan för två år sedan. När lagen var
            ny påpekade hon att här borde regeringen ge DO den möjligheten.
            Det vill jag på allvar pröva.
          </note>
          <note>
            I grunden hoppas jag att vi alla är klara över att otåligheten
            är stor. Vi går in i en tid i vår ekonomi där vi har ett oerhört
            behov av att snabbare än vad som hittills är fallet vända utvecklingen
            när det gäller diskriminering och utanförskap.
          </note>
          <note>
            Avslutningsvis vill jag ge Ana Maria Narti rätt i att det under
            alla förhållanden krävs mycket mer insatser för information och
            kunskap om lagen, hur man använder den, det ansvar som parterna
            har, för att inte minst de fackliga organisationerna ska sprida
            den kunskapen. Det kanske vi kan återkomma till.
          </note>
          <note type="speaker">
            Anf. 62 STEN ANDERSSON (m):
          </note>
          <note>
            Fru talman! Jag har faktiskt mage att våga påstå, trots att statsrådet
            blir upprörd, att bara för att vi har beviljat ett unikt antal
            flyktingar asyl i Sverige, blir det inte med automatik fler jobb.
          </note>
          <note>
            Vi får inte glömma att förslaget har sågats. Tankarna är sågade
            av i stort sett alla i Sverige, inklusive
          </note>
          <note>
            GP - jag menar inte Göteborgsposten utan statsminister Göran
            Persson.
          </note>
          <note>
            Sedan var det frågan om att vara mer meriterad.
          </note>
          <note>
            Säg att jag är så dum att jag vill bli företagare i Sverige.
            Jag behöver en kille eller flicka som chaufför. Två stycken söker
            jobbet. Bägge har trafikkort. Men den ene, som råkar vara svensk
            eller tillhör en överrepresenterad grupp, har andra kunskaper
            som kan användas på annat håll i företaget. Ska den personen,
            Mona
          </note>
          <note>
            Sahlin, inte anställas? Berätta det för Sveriges småföretagare.
            Jag tror inte att uppfattningen blir populär.
          </note>
          <note>
            Visst har vi säkert många läkare och tandläkare med utländsk
            bakgrund som inte har fått jobb i Sverige. När jag går till en
            läkare i Sverige vill jag att han eller hon kan kommunicera med
            mig på ett vettigt sätt. Man ska ha visat att man har gjort ett
            test och att man har en legitimation som gäller i Sverige. Om
            jag som svensk läkare kommer till Turkiet, får jag inte börja
            verka som läkare i Turkiet utan att min kompetens har testats.
            Det borde vara lika självklart i Sverige.
          </note>
          <note>
            En känd teaterchef i Stockholm sade häromdagen i Expressen att
            han kände turkiska tandläkare. Någon hade varit här i 36 timmar
            och blivit tandläkare, andra hade varit här i 36 år och inte blivit
            tandläkare. Han menade på att det inte var det svenska samhällets
            fel.
          </note>
          <note>
            Till sist har vi frågan om att ges möjlighet. Det har väl alltid
            varit så att arbetsgivaren har möjlighet, och ska ha möjlighet,
            att själv avgöra vilken kompetens som han bäst behöver. Är det
            någon tänkbar ny form av lagstiftning? Vad skiljer den från den
            vi har i dag? Finns det i dag en arbetsgivare som inte kan anställa
            en iranier om han tycker att den är bäst? Jag är glad för att
            förslaget har blivit sågat. Har vi inte skaffat oss problem i
            Sverige innan, har vi skaffat dem med råge. Jag är tacksam för
            att statsrådet går till riktig reträtt när hon säger att lagstiftning
            i praktiken är utesluten. Det sade hon tyvärr inte i den intervju
            hon gjorde i Göteborgsposten. Jag antar att det är därför den
            här debatten har uppstått.
          </note>
          <note type="speaker">
            Anf. 63 GÖRAN LINDBLAD (m):
          </note>
          <note>
            Fru talman! Visst gav jag ett antal drastiska exempel. Det var
            för att åskådliggöra vad som kan hända om man in absurdum positivt
            eller negativt särbehandlar med den goda statens minne - eller
            den onda statens minne i mina exempel.
          </note>
          <note>
            Det exempel Mona Sahlin tar upp om 68 000 högskoleutbildade är
            naturligtvis ett fantastiskt resursslöseri. Sverige är den enda
            nation i världen som har haft en stor invandring - flyktinginvandring
            eller annat -
          </note>
          <note>
            som inte har uppfattat invandringen som en resurs utan som ett
            försörjningsproblem. Problemet är att dessa människor har fastnat
            i ett bidragsberoende. Det första de får lära sig på flyktingförläggningen
            är att dörren till socialbyrån ligger där borta. Det här är ju
            människor som vill arbeta, som skulle kunna försörja sig och som
            skulle kunna bidra till vår gemensamma välfärd på ett alldeles
            utmärkt sätt. Därför gäller det att verkligen satsa på att de
            får möjligheter.
          </note>
          <note>
            De har dåligt med möjligheter. Den första möjligheten är svenskundervisningen.
            Här har man i kommunerna en sfi-undervisning där högskoleutbildade
            och analfabeter sätts i samma grupper. Ingen lär sig någonting.
            Det visar sig att det ställs krav på att ha genomgått vissa sfi-kurser
            med godkänt betyg för att få arbete. Det gäller även personer
            som kom hit för länge sedan och har arbetat 15 år i Sverige och
            blivit arbetslösa och nu plötsligt blir diskvalificerade bara
            för att de inte har gått kursen.
          </note>
          <note>
            Jag träffade en forskare från Egypten som jobbade nere i Skåne.
            Jag tror att det var på Lunds universitet.
          </note>
          <note>
            Han får undervisa. Det ingår i hans forskartjänst. Han får undervisa
            svenska studenter, och det är 20 % av hans tjänst. Så ville ha
            gå en kurs själv, men han kom inte in för han hade inte godkänd
            sfi. Det är sådana absurditeter, Mona Sahlin, som vi tillsammans
            nu måste ändra på bums och meddetsamma så att vi kan tillgodogöra
            oss den resurs som de invandrade människorna faktiskt utgör.
          </note>
          <note>
            När det gäller exemplet USA och den positiva särbehandling, affirmative
            action, som man har genomfört där, har det oftast visat sig att
            det har varit kontraproduktivt. Det har inte alls varit något
            positivt slutresultat.
          </note>
          <note>
            Jag vill definitivt slå ett slag för att man satsar på ordentlig
            svenskundervisning. Varför skulle vi inte,
          </note>
          <note>
            Mona Sahlin, tillsammans kunna bestämma att människorna som kommer
            hit får en check i handen med rätt att söka svenskundervisning
            var man vill? Man kanske går en snabbkurs på universitetet. Så
            gör man ju med gäststudenter och gästforskare. De går en snabbkurs
            i svenska. Man har med sig sin check och sin dragningsrätt på
            pengarna och får den undervisning man vill ha. Hemmavarande mamma
            vill läsa lite långsammare. Varför ska alla stöpas in i samma
            form och läsa svenska på samma sätt? Man kanske vill kompetensutveckla
            sig för att få den här behörigheten som Sten Andersson var inne
            på.
          </note>
          <note>
            Se till individerna och ge människorna en chans att försörja
            sig. Då, Mona Sahlin, kan vi genomföra en verklig integration.
          </note>
          <note type="speaker">
            Anf. 64 ANA MARIA NARTI (fp):
          </note>
          <note>
            Fru talman! Det är väldigt intressant att sitta och debattera
            en och samma fråga utifrån så många helt olika utgångspunkter.
            Till att börja med måste jag säga att jag är väldigt tacksam för
            att jag, när jag kom till Sverige i maj 1970, fick ta del av mycket
            bra svenskundervisning. Det var intensiv undervisning sex timmar
            om dagen på ABF. Där fick jag också några av mina bästa vänner,
            som fortfarande är mina vänner, nämligen mina lärare i svenska.
            Jag lärde mig svenska på sex månader eftersom jag fick välja min
            kurs. Den möjligheten försvann någon gång på 80-
          </note>
          <note>
            talet. Det gjorde också intensivkurserna.
          </note>
          <note>
            Problemet är inte att vi har affirmative action, positiva åtgärder,
            i vår nuvarande lag. I USA har detta lett till mycket stora förbättringar.
            Jag har studerat interetniska relationer i USA på plats 1994.
            Jag har sett rektorer på universitet som kom från grupper som
            tidigare inte hade tillgång till universitetsstudier. Jag har
            också sett ledare för banker som tidigare inte ville ha en kines,
            en indian eller en svart bakom luckan på banken. Det har krävts
            35 år av kamp för att komma dit de har kommit. Det är de här 35
            åren som vi inte ska gå igenom. Det ska gå mycket snabbare.
          </note>
          <note>
            Men då kan vi inte fortsätta att ösa pengar på den offentliga
            sektorn och strunta i just individen. Jag känner en chilensk läkare
            som gärna själv skulle vilja organisera kurser i sjukvårdssvenska
            för sina medmänniskor, de som behöver det. Men det kommer han
            aldrig att få göra, för den offentliga sektorn sätter sig ned
            med hela sin tyngd och alla sina hundratals miljoner kronor. Det
            är vårt revir. Du har ingenting här att göra.
          </note>
          <note>
            Jag har själv blivit bemött på detta sätt när jag har försökt
            ställa min erfarenhet och min passion till förfogande i kampen
            mot segregationen. Då har jag fått höra: Vem är du? Vilken organisation
            tillhör du?
          </note>
          <note>
            Vilken institution finns bakom dig? Så tala inte med mig om individer!
            En individ som inte tillhör en stark organisation och som inte
            har en stark yrkesposition genom fast anställning i Sverige räknas
            inte. Det är därför vi har segregation.
          </note>
          <note>
            Och det därför vi kommer till den bittraste delen av den här
            diskussionen, den enorma klyftan mellan en stor del av invandrarbefolkningen
            och det svenska samhället. Jag kan bara läsa ur en av de undersökningar
            som har blivit kända 1999-2000. Stora delar av några av de etniska
            grupper som har kommit från länder utanför Europa lever segregerat
            och har få kontakter med svenskan. Många är negativa till det
            svenska samhället och de budskap som kommer därifrån. Också massmedierna
            uppfattas ibland som myndigheternas megafoner. Så fortsätter det.
          </note>
          <note>
            Det finns människor som bor i det här landet sedan många år tillbaka
            men som inte vet vilken värld de lever i. Detta har just att göra
            med att man har tagit hand om dem hela tiden. Jag har en vän i
            Rinkeby som talar om de där som kommer på morgonen med tunnelbanan
            för att ta hand om Rinkebys befolkning.
          </note>
          <note>
            De åker tillbaka klockan fem.
          </note>
          <note>
            Så vad jag skulle vilja föreslå är att det äntligen ska finnas
            arenor där individen och den lilla gruppen kan agera för sig själva.
            Dessa arenor finns inte, och inte heller pengar för dem.
          </note>
          <note type="speaker">
            Anf. 65 Statsrådet MONA SAHLIN (s):
          </note>
          <note>
            Fru talman! Får jag börja med att hålla med Ana
          </note>
          <note>
            Maria Narti, till att börja med i ingången till det hon sade
            nu. Det är verkligen intressant att föra den här diskussionen
            med så olika utgångspunkter. Jag vill också säga att i grunden
            delar jag väldigt mycket, kanske mer än Ana Maria Narti tror,
            av den analys som hon nu gjorde.
          </note>
          <note>
            Vi har haft, och har också fortfarande, alldeles för mycket av
            det som man med andra ord kan kalla för ett centralstyrt projekttänkande
            runt integrationsfrågorna mer än att vi ser till individernas
            egna val och egna förutsättningar. Åren som vi har framför oss
            hoppas jag kunna visa att det ska förändras, för det har varit,
            och är på många vis, förödande. Ana Maria
          </note>
          <note>
            Narti gav också ord till allvaret i situationen med den totala
            känsla av utanförskap som detta har bidragit till.
          </note>
          <note>
            Det var den seriösa inriktningen på diskussionen, och jag vill
            verkligen ta fasta på den kritiken. Men jag vill också bemöta
            först något av det som Sten
          </note>
          <note>
            Andersson sade. Han uttryckte det så här: Om jag vore så dum
            att jag ville bli företagare i Sverige. Det är inte de dumma,
            Sten Andersson, som vill bli företagare i Sverige. Det är de som
            är initiativrika eller som inte ser någon annan möjlighet att
            få en egen försörjning och ett eget liv. Jag har en helt annan
            bild.
          </note>
          <note>
            Jag ska komma ihåg detta och säga till småföretagarna och säga
            att Sten Andersson tycker att de är otroligt korkade som försöker
            göra denna insats för Sverige.
          </note>
          <note>
            Sedan nämner Sten Andersson språket. Sten Andersson säger att
            han inte skulle vilja möta en tandläkare som inte kunde tala svenska.
            Vem i denna kammare har tänkt sig ett samhälle där inte tandläkaren
            skulle kunna tala med de patienter som kommer?
          </note>
          <note>
            Men har Sten Andersson tänkt tanken att det finns patienter i
            Sverige som bara talar turkiska och där det vore en väldig merit
            om denne tandläkare förutom att tala svenska också behärskade
            turkiska? Skulle inte det kunna vara en positiv del av den bakgrund
            som denne läkare har? Det är ett sätt att se på uttrycket
          </note>
          <note>
            "positiv särbehandling".
          </note>
          <note>
            Jag vill understryka att jag inte i dag har avskrivit möjligheterna
            att förändra lagstiftningen. Den är ny.
          </note>
          <note>
            Den behöver gås igenom. Många känner inte till den, precis som
            Ana Maria Narti sade. Det är den möjlighet som DO ville ha för
            två år sedan som jag nu återigen har väckt tanken på. Jag har
            inte avskrivit den, men jag ser att den har både brister och fördelar.
            Det behöver diskuteras mer.
          </note>
          <note>
            Göran Lindblad säger en del saker som jag direkt kan hålla med
            om. Men det blir en väldigt konstig förskjutning sedan till att
            problemen skulle se ut på ett helt annat sätt än vad jag tycker
            att min verklighet ser ut som. Jag tycker för det första att det
            var direkt förolämpande att Göran Lindblad stod och spred fördomar
            i talarstolen om att det första man får lära sig när man kommer
            till Sverige är var dörren till socialbyrån ligger. Vad är det
            för trams? Det tycker jag är att sprida fördomar som lever ett
            väldigt starkt liv på många håll i Sverige.
          </note>
          <note>
            Visst finns det, som jag också erkände till Ana
          </note>
          <note>
            Maria Narti, ett ovanifrånperspektiv som har varit förödande.
            Där ger jag Göran Lindblad rätt. Det finns också många goda skäl
            att förändra svenskundervisningen. Där ger jag också Göran Lindblad
            rätt. Det finns ett mycket spännande arbete på Integrationsverket
            som nu bl.a. ser på andra möjligheter att lösa både introduktionen
            och svenskundervisningen. Där har verkligen bristen på att se
            individer som Ana Maria
          </note>
          <note>
            Narti beskrev varit förödande i långa stycken.
          </note>
          <note>
            Men för mig är problemet normerna, fördomarna och diskrimineringen.
            Takten i integrationen är för långsam. Därför tycker jag att den
            debatt som vi nu för är viktig.
          </note>
          <note type="speaker">
            Anf. 66 STEN ANDERSSON (m):
          </note>
          <note>
            Fru talman! Det är nog inget större problem att t.ex. här i Stockholm
            hitta småföretagare som själva säger att de är dumma som jobbar
            så mycket som de gör för så lite pengar som de trots allt får
            ut. Och det är på grund av den politik som statsrådets parti har
            fört i många år. Vi har sett förslag efter förslag från småföretagarnas
            organisationer om förenklingar. Och man kan säga att det bara
            bidde en tumme. Det är vad som har hänt.
          </note>
          <note>
            När det gäller USA så har jag precis som Göran
          </note>
          <note>
            Lindblad läst vad seriösa debattörer har skrivit. Och sammantaget
            är de experiment som man har gjort i
          </note>
          <note>
            USA inte misslyckade. Men det kan vara en bedömningsfråga. Men
            det finns både de som är för och de som är emot.
          </note>
          <note>
            Det nya som har blivit resultatet av lagstiftningen är positiv
            särbehandling. Jag har ställt frågor om detta tidigare men inte
            fått svar. Men det är inte det som har funnits i Sverige och som
            finns i dag och som vi inte behöver ha någon lagstiftning för.
            Ingen arbetsgivare kan väl bli anklagad eller åtalad för att han,
            om två personer är lika kompetenta, anställer en person som kommer
            från en grupp som är underrepresenterad? Finns det någon straffsats
            för det? Jag vet inte.
          </note>
          <note>
            Jag tror inte att det finns. Så detta är ingen nyhet.
          </note>
          <note>
            Fru talman! Jag vill avsluta med att säga att det allvarligaste
            i denna intervju är följande:
          </note>
          <note>
            Sahlin tvekar inte att beskriva det svenska samhället som rasistiskt.
          </note>
          <note>
            Det tycker jag att hon borde be om ursäkt för. Det är en enorm
            beskyllning, eller också är det en devalvering av ett uttryck
            som Mona Sahlin är den enda i regeringen som kan göra sig skyldig
            till.
          </note>
          <note type="speaker">
            Anf. 67 GÖRAN LINDBLAD (m):
          </note>
          <note>
            Fru talman! Jag får börja med den där dörren som går till socialbyrån.
            Jag vet inte hur många människor i utanförskapet som Mona Sahlin
            har mött. Men jag har under de senaste 10-15 åren träffat, intervjuat,
            umgåtts med, haft som vänner och haft anställda människor som
            har kommit ur utanförskapet och som fortfarande är i utanförskapet.
            Och nästan samtliga säger att man blir fast i ett slags utanförskapsindustri
            där samhället i bästa välvilja håller människor utanför och bidragsberoende.
            Det är säkert inte onda avsikter från början, utan tvärtom har
            man försökt att ta hand om människor som har kommit hit. Även
            människor som är aldrig så svenskfödda har blivit utanför, men
            de fastnar i detta bidragsberoende och fastnar med handen mot
            dörren till socialbyrån. Och detta tycker jag, Mona Sahlin, att
            vi tillsammans ska försöka ändra på. Det är ett förnedrande utanförskap.
          </note>
          <note>
            Jag läste i tidningen häromdagen att AMS nu har problem att göra
            av med de pengar som man har för budgetåret, och därför ska man
            i alla fall i Västsverige satsa på mera åtgärder. Det betyder
            att man fortsätter att hålla människor i utanförskap genom åtgärder
            i stället för att förmedla arbeten. AMS har ju t.ex.
          </note>
          <note>
            inget volymkrav när det gäller hur många jobb som man har förmedlat.
            Däremot har man andra krav på sig när det gäller vad man ska göra.
            Och det är fullständigt snurrigt, och det hjälper till att hålla
            invandrare lika väl som svenskfödda i utanförskap.
          </note>
          <note>
            Jag tänkte fråga Mona Sahlin om - vi är tydligen överens när
            det gäller svenskundervisningen - vi kan enas om att människorna
            själva ska få makt dels var och hur de ska få svenskundervisning,
            dels var och hur de ska få kompetensutveckling. Kan vi också bli
            överens om att man utvecklar denna s.k. aktivitetsgarantin till
            att bli en verklig jobbgaranti som också gäller människor som
            är socialbidragsberoende, så att man garanterar människor, på
            ungefär samma sätt som i den danska kommunen Farum, arbete inom
            48
          </note>
          <note>
            timmar? Skulle vi kunna bli överens om det så att det är arbete
            som gäller så att människor får värdigheten åter? Är vi överens
            om det, Mona Sahlin?
          </note>
          <note type="speaker">
            Anf. 68 ANA MARIA NARTI (fp):
          </note>
          <note>
            Fru talman! Angående affirmative actions, positiva åtgärder,
            kommer jag att gräva fram den rapport som jag skrev 1994 för universitetet
            i Linköping angående förändringen i det amerikanska samhället.
          </note>
          <note>
            Jag tycker att det är lika aktuellt i dag som då. Det var faktiskt
            en otrolig förbättring. Det var hela yrkesområden som tidigare
            hade varit förbjudna för minoriteterna som i dag är lika öppna
            som alla andra. Sverige har förlorat väldigt mycket på detta.
            När iranska människor har fått utbildning som tandläkare i Sverige
            och sedan flyttat till England har Sverige förlorat väldigt mycket.
          </note>
          <note>
            Min man som är svensk läkare jobbar tillsammans med en koreansk
            läkare. Det går alldeles utmärkt. Det finns absolut ingen tendens
            hos patienterna att utesluta den gula farliga läkaren från vardagskommunikationen.
            Däremot känner jag väldigt många läkare som inte har fått del
            av sjukvårdssvenska. Hit vill jag komma. Vi fick en första chans
            i invandrarbefolkningen när Sverige blev medlem i EU. Då fick
            nämligen invandrargrupperna ta ansvar för sig själva och genomföra
            egna projekt. Men det var 1 % av alla projekt som leddes av invandrare.
            1 800 projekt var beviljade. 19 projekt genomfördes och igångsattes
            av invandrare. Det säger väldigt mycket om den där otroliga dominansen
            som den offentliga sektorn har på området som slår ut invandrarnas
            initiativ. De konkurrerar på helt otroligt orättvisa villkor,
            med svaga grupper som vill skaffa sig nya arenor.
          </note>
          <note type="speaker">
            Anf. 69 Statsrådet MONA SAHLIN (s):
          </note>
          <note>
            Fru talman! Jag tycker att det har varit en bra och spännande
            debatt som jag också verkligen hoppas fortsätter, även om tiden
            här nu tar slut.
          </note>
          <note>
            Jag vill kortfattat säga till Göran Lindblad att det är lite
            svårt att ana vad som ligger i botten i beskrivningen av vad vi
            skulle kunna vara överens om när det gäller svenskundervisningen.
            Men den behöver förändras och individorienteras. Och jag tror
            personligen mycket på att kombinera insatserna för att ge den
            där kompletterande yrkessvenskan och den kompletterande yrkesutbildningen.
            Där tror jag en av nycklarna ligger. Jag tror att detta fanns
            på ett annat sätt under den rena arbetskraftsinvandringen på 50-
          </note>
          <note>
            och 60-talen i Sverige. Det är jag mycket intresserad av.
          </note>
          <note>
            Jag är också intresserad av att gå vidare med den erfarenhet
            som jag vet att Ana Maria Narti har och som vi har diskuterat
            flera gånger genom åren om hur projektstöden många gånger har
            undgått att bli lyftet för invandrargrupperna själva. De har i
            stället ofta blivit föremål för ett ovanifrånperspektiv från många
            myndigheter. Jag ska verkligen leta vägar här att förändra det
            synsättet. Jag tror, för att uttrycka mig milt, att tiden är mogen
            för det.
          </note>
          <note>
            Sten Andersson gick, men jag vill ändå säga att min uppfattning
            är att Sverige har stora problem också med rasism. Sverige har
            rasistiska organisationer.
          </note>
          <note>
            Sverige har problem med det som många kallar vardagsrasism, och
            Sverige har problem med det som vi har diskuterat här i kväll,
            nämligen med diskrimineringen.
          </note>
          <note>
            Jag vill också försöka förändra synen i debatten när det gäller
            att mycket av diskrimineringsproblemen och integrationsproblemen
            inte är individuella problem, att invandrare X och Y har gjort
            ett felaktigt val eller gått en felaktig svenskundervisning, utan
            att grundproblemet är strukturerna i samhället, den okunskap hos
            oss som individer, arbetsgivare eller politiker, att se olikhet
            som en tillgång. Så även om vi tycker olika i en del sakfrågor,
            så hoppas jag att vi kan enas om att vi måste förändra Sverige
            med denna inriktning och att det är bråttom.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:50 om rymningar från ungdomshem
            och LVM-hem
          </note>
          <note>
            Anf. 70 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Anita Sidén har frågat justitieministern vilka åtgärder
            han tänker vidta för att komma till rätta med rymningarna från
            landets ungdoms- och
          </note>
          <note>
            LVM-hem. Interpellationen har överlämnats till mig, eftersom
            det är jag som ansvarar för ungdoms- och
          </note>
          <note>
            LVM-vården.
          </note>
          <note>
            Det är givetvis allvarligt när ungdomar och missbrukare som vårdas
            på SiS institutioner avviker från den vård som de behöver. Det
            är dock oklart hur omfattande problemet med avvikningar är. Den
            statistik som Anita Sidén hänvisar till bygger på ett mycket ofullständigt
            internt arbetsmaterial från Statens institutionsstyrelse, där
            t.ex. sen ankomst från en permission kan definieras som avvikelse.
            Statistiken ska analyseras närmare och kan därför ännu inte ligga
            till grund för några slutsatser om vårdens innehåll eller säkerhetsaspekter
            på vården.
          </note>
          <note>
            Därför begränsar jag mig till att på mer principiella grunder
            klargöra förutsättningarna för tvångsvården och möjligheten till
            inlåsning av ungdomar och vuxna missbrukare som befinner sig i
            de olika vårdformer som SiS ansvarar för.
          </note>
          <note>
            Låt mig börja med ungdomarna.
          </note>
          <note>
            Tvångsvård av ungdomar regleras i lagen om särskilda bestämmelser
            om vård av unga (LVU). Vård med stöd av LVU är ingen straffrättslig
            påföljd. Det primära syftet med en placering på ett särskilt ungdomshem
            är vård och behandling - inte inlåsning och förvaring. Ungdomar
            som vårdas enligt LVU har undantagslöst mycket svåra problem,
            och i början av institutionsvistelsen behövs ofta en hög grad
            av kontroll. Lagen medger därför att vården får pågå på en låsbar
            avdelning under i allmänhet högst två månader.
          </note>
          <note>
            Ofta inleds vården på en låst avdelning, men avsikten är inte
            att detta ska pågå någon längre tid. Vårdens syfte är en återanpassning
            till samhället och så småningom ett självständigt liv. Detta förutsätter
            att man efterhand kan slussa ut ungdomarna mot öppna vårdformer
            och t.ex. bevilja permissioner. Då ökar naturligtvis risken att
            ungdomarna avviker. De flesta avvikelser sker också från de öppna
            avdelningarna, inte från de låsbara. Svårigheten för dem som arbetar
            inom institutionsvården är naturligtvis att hålla en rimlig balans
            mellan kravet på den öppenhet som är en förutsättning för en lyckad
            vård och behandling och den kontroll som krävs för att hålla ungdomarna
            kvar på institutionen.
          </note>
          <note>
            På SiS institutioner verkställs också påföljden sluten ungdomsvård.
            Till skillnad från LVU är det en straffrättslig påföljd som ersätter
            fängelse. Här är det givetvis mycket angeläget att vården sker
            under betryggande och säkra former. Påföljden har fått en större
            tillämpning än vad som förutsågs då lagen trädde i kraft. I dag
            avtjänar omkring 60 ungdomar sluten ungdomsvård. SiS har också
            fått ökade medel för att klara utbyggnaden och arbetar intensivt
            med att bygga ut antalet platser och förstärka säkerheten.
          </note>
          <note>
            Verkställigheten inleds på en låsbar avdelning, men det är viktigt
            att komma ihåg att även när det gäller den slutna ungdomsvården
            är det meningen att vården så snart som möjligt ska ske under
            öppna former.
          </note>
          <note>
            Detta innebär att vi har höga krav på säkerhet och samhällsskydd
            samtidigt som behandlingens och vårdens innehåll ska vara lika
            kvalificerad som vården för de ungdomar som vårdas med stöd av
            LVU.
          </note>
          <note>
            Också vuxna missbrukare kan under vissa förutsättningar vårdas
            mot sin vilja. Stöd för sådan vård ges i lagen om vård av missbrukare
            i vissa fall
          </note>
          <note>
            (LVM). Den grundläggande förutsättningen är att vård inte går
            att ges på frivillig väg. Syftet med tvångsvården är att motivera
            till fortsatt vård i frivillig form, vilket innebär att klienten
            helst inom tre månader ska vårdas utanför institutionen. De flesta
            avvikningar från LVM-vården inträffar i detta skede.
          </note>
          <note>
            De klienter som vårdas med stöd av LVM har genomgående en mycket
            svår och långvarig problematik. Det är inte ovanligt med psykiska
            störningar.
          </note>
          <note>
            Detta medför att många kan ha svårt att följa uppgjorda behandlingsplaner.
          </note>
          <note>
            SiS arbetar kontinuerligt med att förbättra innehållet i vården
            och att förstärka säkerheten. Vi vet dock i dag inte hur stort
            problemet med avvikningar är. SiS håller nu på att ta fram ett
            ordentligt underlag över problemets omfattning, och med det som
            grund utforma interna anvisningar och rutiner för hur avvikningar
            från vården kan förhindras. En utgångspunkt är att hög kvalitet
            i vården och tillfredsställande säkerhet är en förutsättning för
            att SiS ska lyckas med sitt uppdrag att rehabilitera ungdomar
            och missbrukare med svåra sociala problem.
          </note>
          <note type="speaker">
            Anf. 71 ANITA SIDÉN (m):
          </note>
          <note>
            Fru talman! Jag får börja med att tacka socialminister Lars Engqvist
            för svaret på min interpellation om rymningar från LVM-hem och
            ungdomshem.
          </note>
          <note>
            De viktigaste insatserna i kampen mot brottslighet och droger
            måste komma in tidigt i en människas liv.
          </note>
          <note>
            Ju längre samhället dröjer med att reagera, desto större är risken
            att de unga fastnar i kriminellt beteende. Oavsett vad orsaken
            till misslyckandet är måste samhället tidigt kunna fånga upp och
            föra dessa unga människor till rätta. Samhället får inte låta
            ungdomar sjunka långt ned i asocialt beteende innan tillräckligt
            ingripande åtgärder sätts in. Det är klart att man oroas när man
            får veta att ca 50 kriminella ungdomar är på rymmen varje dag.
          </note>
          <note>
            Chefen för rikskriminalens narkotikarotel Walter
          </note>
          <note>
            Kegö hävdade så sent som den 23 oktober i år att narkotikan flödar
            in i Sverige att tillgången är så stor att man närmast kan tala
            om rea på knark. Walter
          </note>
          <note>
            Kegö menar dessutom att det hela försämrats av att en mängd drogliberaler
            har fått breda ut sig i debatten.
          </note>
          <note>
            Ute i Europa, men även här i Sverige, finns det alltså de som
            vill legalisera dessa droger och som inte tycker att eget narkotikamissbruk
            ska vara kriminaliserat. Detta kommer vi moderater inte att acceptera.
          </note>
          <note>
            Det som nu krävs är en kraftansamling på alla plan så att inte
            ungdomarna får fortsätta att spela rysk roulette med sina liv.
          </note>
          <note>
            Varför jag även tar upp narkotikasituationen är ju att de ungdomar
            som vi talar om just i dag kan vara mer utsatta än andra och därmed
            kan de lättare söka sig till de kriminella miljöer där narkotikan
            utgör ett vanligt inslag i bilden.
          </note>
          <note>
            Det är givetvis bra att socialministern vill att statistiken
            gällande rymningar ytterligare ska analyseras, för det är ju mycket
            allvarligt att ungdomar avviker.
          </note>
          <note>
            De som nu dömts till påföljden sluten ungdomsvård har ju fått
            tidsbestämda straff för grova brott.
          </note>
          <note>
            Det kan röra sig om brott såsom personrån, misshandel, våldtäkt,
            mord eller andra grova våldsbrott. Vad vi alla vill är väl att
            dessa ungdomar ska få vård och behandling och gå igenom olika
            program för att kunna undvika brott i fortsättningen. Vårdens
            syfte är ju en återanpassning till samhället. Vi vill att alla
            ska få en bra framtid, och då måste vården vara av hög kvalitet
            liksom även säkerheten.
          </note>
          <note>
            Utslussningsverksamheten måste naturligtvis vara väl genomtänkt
            liksom permissionerna. Lämnas de unga vind för våg får de allt
            svårare att komma igen och de får då inga rejäla möjligheter att
            klara sig.
          </note>
          <note>
            Att varannan tvångsvårdad är på rymmen eller att
          </note>
          <note>
            24 ungdomar och 29 unga vuxna under de senaste fem åren har varit
            på rymmen den sista varje månad när Statens institutionsstyrelse
            gör eller har gjort sina stickprovsmätningar är väl om något ett
            misslyckande.
          </note>
          <note>
            Ska de unga kriminella inte få den vård och den behandling som
            de så väl behöver? Vi måste väl vara överens om att ställa höga
            krav på både säkerhet och samhällsskydd.
          </note>
          <note>
            Fru talman! I socialministerns svar saknar jag förslag om vad
            som kan göras medan analysen av statistik gällande rymningar pågår.
            Varenda dag är dyrbar.
          </note>
          <note>
            Anf. 72 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Såsom Anita Sidén har beskrivit problemet i sin interpellation
            skapas det ett intryck av att det är ett stort antal kriminella
            som regelbundet är på rymmen. Och så kan man uppfatta den rapportering
            som har varit i medierna. Detta är inte sant.
          </note>
          <note>
            Om man med på rymmen menar att man under längre tid är avviken
            för att göra någonting annat eller för att vägra vård skulle det
            vara allvarligt. Vad det handlar om är alltså alltifrån enkla
            avvikelser från uppgjorda program - att man kommer senare än vad
            som är överenskommet, att man väntar till eftermiddagen i ställer
            för förmiddagen osv. - till medvetna avvikelser då man lämnar
            vården. Allt detta ryms inom den statistik som finns.
          </note>
          <note>
            Det finns faktiskt skäl att noggrant analysera vad det handlar
            om och se i vilken mån detta är en verksamhet som förhindrar en
            god vård och som förhindrar att SiS lever upp till de krav som
            man har. Jag tror att det är klokt att vi också här i riksdagen
            noggrant analyserar materialet innan vi beslutar om åtgärder.
          </note>
          <note>
            Ifall vi låter bli att analysera, då skulle vi undvika att ta
            vårt ansvar.
          </note>
          <note>
            Jag vill avvakta en djupare analys om vad det handlar om. Jag
            har fullt förtroende för SiS ledning att kunna redovisa en sådan
            rapport innan vi diskuterar vilka nya åtgärder vi ska vidta. Det
            är inte alldeles säkert att situationen är så alarmerande som
            Anita
          </note>
          <note>
            Sidén försöker påstå.
          </note>
          <note type="speaker">
            Anf. 73 ANITA SIDÉN (m):
          </note>
          <note>
            Fru talman! Vi är väl överens om att det inte är bra att någon
            är på rymmen. Rymningstiden utesluter vård. Rymlingarna är på
            intet sätt färdigbehandlade. I
          </note>
          <note>
            en del fall har behandlingen knappast påbörjats.
          </note>
          <note>
            Generaldirektören för Statens institutionsstyrelse
          </note>
          <note>
            Sture Korpi säger i en kommentar till Svenska Dagbladet: "I allt
            väsentligt har vi lyckats men det är klart att vi har haft inkörningssvårigheter.
            Men jag vill inte säga att det här är alldeles på tok."
          </note>
          <note>
            Men visst är det på tok när de ungdomar som vi i dag talar om
            inte förhindras att begå brott, inte får vård och behandling utan
            är på rymmen. Det är viktigt för dessa ungdomar att ha en tid
            utan kriminalitet.
          </note>
          <note>
            Det är även viktigt för dem som drabbas av deras brottslighet,
            brottsoffren. Det är bättre att stämma i bäcken än i ån.
          </note>
          <note>
            Vi måste ha hög säkerhet och högt samhällsskydd.
          </note>
          <note>
            Därför har vi moderater i motioner framfört att påföljden överlämnande
            till vård enligt socialtjänsten bör avskaffas. Vi vill inrätta
            särskilda kriminalvårdshem för unga. På dessa hem ska verkställigheten
            syfta till att återanpassa den unge till ett socialt liv. Ungdomarnas
            särskilda behov av kurativa och sociala insatser måste tillgodoses.
            Här ska det vara mycket hög personaltäthet, med personal som har
            särskild erfarenhet av att arbeta med ungdomar, så att de kan
            ges både bra behandling och bra utbildning. Personalen som finns
            i dag saknar i många fall fortbildning på grund av att det saknats
            resurser.
          </note>
          <note>
            Kriminalvårdshemmet ska naturligtvis ha ett nära samarbete med
            socialtjänsten där den unge kommer ifrån, så att den behandling
            och utbildning som påbörjats utan svårighet kan fortsätta på hemorten.
          </note>
          <note>
            Vårt förslag vore att tala klarspråk. Ungdomar vill innerst inne
            att vi vuxna tydligt markerar var gränsen går. Det hoppas jag
            att vi är överens om.
          </note>
          <note>
            Fru talman! I över 20 år har två socialarbetare arbetat i Köpenhamn,
            för att bl.a. återföra en del rymlingar till deras familjer eller
            till de institutioner de rymt från. Men nu får dessa svenska livlinor
            inte vara kvar.
          </note>
          <note>
            De får inga resurser. Vad vi behöver är en målinriktad och fokuserad
            politik för att tidigt fånga upp ungdomar på glid. Det kan aldrig
            vara förenligt med human vårdideologi att låta ungdomar vara ute
            på rymmen.
          </note>
          <note>
            Anf. 74 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Det är uppenbart att några av dem som Anita Sidén
            anser vara ute på rymmen har kommit en timme för sent efter en
            permission. Om detta är underlaget för alla de åtgärder som Anita
            Sidén nu pläderar för, är det bekymmersamt. Vi har ett ansvar
            att ta reda på hur det faktiskt förhåller sig.
          </note>
          <note>
            De uppgifter som har förekommit innehåller alltifrån denna typ
            av enkla avvikelser till allvarliga avvikelser. Är det inte rimligt
            att en riksdagsledamot avvaktar med slutgiltigt omdöme tills vi
            har bilden klar för oss? Jag tycker att det är rimligt. Åtminstone
            vill inte jag som socialminister ta de första siffrorna som utgångspunkt
            för mitt slutgiltiga omdöme. Det är ett internt arbetsmaterial.
            Vi kommer att få en redovisning. Då kan vi bedöma i vilken mån
            SiS lever upp till de krav vi ställer och i vilken mån vården
            fungerar.
          </note>
          <note>
            Det är obehagligt att man så snabbt drar slutsatser av ett internt
            arbetsmaterial, innan vi har bilden klar för oss. När det gäller
            vård av ungdomar och brottslingar finns det skäl att samhället
            tar allvarligt på sin uppgift och noggrant analyserar situationen
            innan man bestämmer sig för nya åtgärder eller bestämmer vilken
            hållning man ska inta.
          </note>
          <note>
            Jag vill vädja till Anita Sidén att ta del av det material som
            SiS kommer att redovisa. Jag har fullt förtroende för att SiS
            kommer att analysera situationen och ge oss ett gott underlag
            för att fortsätta diskussionen. Det är det viktigaste.
          </note>
          <note>
            Jag vet inte i vilken mån socialarbetarna i Köpenhamn ska fortsätta.
            Socialtjänst är en kommunal angelägenhet. Det är upp till kommunerna
            i området att samverka kring frågan i vilken mån man ska ha socialarbetare
            placerade i Köpenhamn. Det är inte statens uppgift att ta ansvar
            för socialtjänsten.
          </note>
          <note type="speaker">
            Anf. 75 ANITA SIDÉN (m):
          </note>
          <note>
            Fru talman! Att statistiken ska analyseras närmare är vi överens
            om. Det sade jag i mitt inledningsanförande. Men låt mig ta ett
            exempel, för att visa på hur allvarlig situationen är.
          </note>
          <note>
            Den 16 februari sågar A med en bågfil ett hål i gallertaket över
            rökrutan. Via fönsterblecket kan han och kompisen osedda klättra
            ut. En månad senare smyger samme A ut på rastgården, lossar en
            bit av gallret och springer i väg. Den 19 mars bryter A upp en
            säkerhetsdörr och hoppar ut genom toalettfönstret på kontoret.
            Den 23 mars forcerar A tillsammans med sin kompis igen samma säkerhetsdörr
            och lyckas ta sig ut.
          </note>
          <note>
            Fyra gånger på sju dagar rymmer alltså 16-åringen från ungdomshemmet.
            Han har dömts till sluten ungdomsvård på grund av flera grova
            våldsbrott. Det har trots allt funnits poliser som kunnat gripa
            honom.
          </note>
          <note>
            Men vår unge A är inte den ende. De flesta sitter där för att
            de missbrukar droger, är kriminella och utsätter sig själva eller
            andra för sådan fara att de i länsrätt eller tingsrätt dömts till
            tvångsvård. Somliga har rymt ofta medan någon aldrig har gjort
            det. Utslaget på alla intagningar i fjol så rymde mer än varannan.
            Vuxna missbrukare är på rymmen oftare än yngre.
          </note>
          <note>
            Planeringsdirektör Gun-Marie Pettersson säger att hon har blivit
            chockad över uppgifterna, även om det förekommit att en timmes
            försening efter en permission har markerats som en avvikning från
            institutionen, precis som ministern sade. Institutionschefen
          </note>
          <note>
            Björn Thysell medger att varje smitning är ett misslyckande.
            En av ledamöterna har lovat att ta upp frågan om rymningar som
            en punkt vid nästa styrelsemöte. Tillsynsdirektören Sten Svensson
            försäkrar även han att rymningarna ska upp på den interna dagordningen.
          </note>
          <note>
            Socialministern säger ju i sitt svar att det är oklart hur omfattande
            avvikningarna är, men att de är för många och att det är ett problem
            är vi väl överens om? Kan socialministern inte lova att frågan
            kommer högt även på er dagordning? Åtgärder måste vidtas innan
            rymlingen går under.
          </note>
          <note>
            Anf. 76 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Det är möjligt att Anita Sidén och jag är helt överens
            om vilka åtgärder som ska vidtas och vad som krävs för att SiS
            vård fungerar. Vad jag protesterade mot var de snabba slutsatserna
            av ett internt arbetsmaterial, som Anita Sidén har redovisat i
            sin interpellation.
          </note>
          <note>
            Självklart är alla avvikelser ett problem. Men om man är borta
            en timme efter en permission ger det en felaktig bild att tala
            om att vara på rymmen. Den interna statistiken handlar om hela
            problemställningen. Därför får man vara försiktig med att dra
            slutsatser. Vi kommer att få ett bättre underlag och veta hur
            det ligger till. Självklart måste målet vara att vården fungerar
            och att alla är på plats.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:54 om försämrad tandhälsa
            hos unga
          </note>
          <note>
            Anf. 77 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Kenneth Johansson har frågat mig om regeringen avser
            att lämna tilläggsdirektiv till den utredning som ska göra en
            samlad utvärdering av tandvårdsreformen, med innebörd att utredaren
            särskilt ska belysa det speciella ungdomsstödet. Han har även
            frågat om regeringen avser att lämna förslag till förändringar
            av tandvårdsstödet så att det riktas direkt till ungdomarna i
            stället för att slussas via landstingen. Slutligen vill Kenneth
            Johansson veta vilka åtgärder regeringen avser att vidta så att
            den goda tandhälsan vidmakthålls bland ungdomar.
          </note>
          <note>
            Den avgiftsfria tandvården för barn och ungdomar upp till 19
            års ålder bidrar till att ge grundförutsättningar för att behålla
            en god tandhälsa senare i livet.
          </note>
          <note>
            För att stimulera yngre till att besöka tandvården har man i
            förordningen (1998:1337) om tandvårdstaxa föreskrivit att tandvårdsersättning
            för undersökning ska lämnas till patienter som är 20-29 år, medan
            övriga åldersgrupper inte får undersökningen subventionerad. I
            övrigt gäller inga särskilda bestämmelser för denna grupp.
          </note>
          <note>
            Enligt utredningsdirektiven (dir. 2000:65) ska utredaren göra
            en samlad utvärdering av det reformerade tandvårdsstödet. Det
            står sedan utredaren fritt att föreslå förändringar som kan antas
            leda till större effektivitet och främja en god tandhälsa hos
            befolkningen. Jag förutsätter att utredaren kommer att belysa
            situationen för yngre vuxna när det gäller tandhälsoutvecklingen
            och deras ekonomiska möjligheter att få den tandvård de behöver.
            Detta kan ske inom ramen för det nuvarande utredningsuppdraget.
          </note>
          <note>
            Regeringen har bedömt att ett område där behovet av förbättringar
            är särskilt stort är skyddet mot höga behandlingskostnader. Höga
            behandlingskostnader drabbar i störst utsträckning äldre människor.
            Det är människor som haft betydligt sämre möjligheter än dagens
            unga att upprätthålla en god tandstatus. När resurserna är begränsade
            måste vissa prioriteringar göras, och jag anser att det är rimligt
            att vi inledningsvis i första hand förbättrar situationen för
            de äldre. Utredningsuppdraget utesluter dock inte förändringar
            som kan komma andra grupper till godo.
          </note>
          <note>
            Generellt sett är tandvårdsbehoven betydligt mindre hos dem som
            är unga. Detta hindrar inte att jag har förståelse för att även
            mindre tandvårdsutgifter kan vara besvärliga för den som exempelvis
            studerar eller ännu inte lyckats skaffa sig arbete. Självklart
            finns det också enskilda unga personer som har höga tandvårdskostnader.
            Det är också troligen så att vissa grupper är mera utsatta än
            andra. Många invandrarungdomar har t.ex. vuxit upp med helt andra
            förutsättningar när det gäller tandvård och förebyggande insatser.
            Undersökningar av barns tandhälsa tyder också på skillnader som
            beror på föräldrarnas sociala situation. Därför är det viktigt
            att utredaren föreslår åtgärder för att öka möjligheterna att
            följa upp tandhälsan i olika grupper. Detta står också i direktiven.
          </note>
          <note>
            Utredningen ska sammanställa tillgänglig information om tandhälsan
            i Sverige m.m. och kommer då att få den överblick som krävs för
            att bedöma hur de tillgängliga resurserna för tandvårdsstödet
            ska användas på bästa sätt. Regeringen kommer nu att avvakta utredningens
            förslag och därefter ta ställning till vilka åtgärder som ska
            vidtas.
          </note>
          <note type="speaker">
            Anf. 78 KENNETH JOHANSSON (c):
          </note>
          <note>
            Fru talman! Jag vill börja med att tacka socialministern för
            svaret.
          </note>
          <note>
            I dag har vi det så väl ordnat att tandvården för ungdomar upp
            till 20 år är kostnadsfri. Men nu visar det sig att många ungdomar,
            när de fyller 20 år och ska börja betala för tandvården, väljer
            att prioritera andra utgifter än just utgiften för tandläkarbesöket.
          </note>
          <note>
            Detta är naturligtvis olyckligt och bakgrunden till att jag aktualiserat
            frågan.
          </note>
          <note>
            Jag och Centerpartiet anser att det måste till någon form av
            speciellt riktade åtgärder för denna grupp av unga vuxna. Vi vill
            bl.a. utveckla ett system och rikta en tandvårdsrabatt direkt
            till ungdomarna, i stället för att skicka pengarna via vårdgivarna.
          </note>
          <note>
            När man fyller 20 år har man ofta just flyttat hemifrån, kanske
            för att arbeta eller studera på annan ort. Samtidigt som inkomsterna
            är låga är utgifterna desto fler. I det läget är det lätt att
            förlora kontakten med den tandläkare man haft genom skol- och
            ungdomsår, som dessutom varit gratis. Det kan kännas svårt att
            söka upp en helt ny tandläkare i en ny stad när man vet att det
            kan kosta tusenlappar att gå dit, och så blir det inte av.
          </note>
          <note>
            Olika rapporter visar nu på att unga alltmer sällan går till
            tandläkaren. Tandhälsan bland yngre riskerar därför att försämras.
            Ekonomin anges som en huvudorsak.
          </note>
          <note>
            Den fria tandvården för ungdomar upp till 20 år, som haft till
            syfte att alla ska ha samma möjligheter till tandhälsovård, har
            inte helt, men till stor del, lyckats. Men övergången till vuxensystemet,
            då var och en får betala en större del av tandvården själv, har
            inte lyckats lika bra. När vi nu ser tydliga tecken på att dessa
            grupper väljer att inte gå till tandläkaren tycker jag att det
            är vår uppgift att diskutera vad som kan göras.
          </note>
          <note>
            När det gäller det svar som socialministern har gett mig har
            jag ingenting alls att invända vad beträffar bedömningen att höga
            behandlingskostnader främst drabbar äldre och att det också är
            naturligt att den gruppen prioriteras. Det ställer jag mig helt
            bakom, och det har vi från Centerpartiet också föreslagit.
          </note>
          <note>
            När det gäller tilläggsdirektiv om ett speciellt ungdomsstöd
            kan jag säga att vi märker att det hanteras olika i olika landsting
            och att det i många landsting inte kommer den grupp som det är
            avsett för till del. Socialministern säger att han förutsätter
            att direktiven till den utredning som nu ska tillsättas också
            ska innefatta att man tittar på det. Det tycker jag är bra. Det
            är jag helt tillfreds med.
          </note>
          <note>
            Sedan kan jag ta upp det förslag som vi har skissat på. Det handlar
            just om ett speciellt riktat stöd, som går i form av ett rabattsystem
            direkt till ungdomar.
          </note>
          <note>
            Det har dubbla syften. Det ska dels vara en morot för att verkligen
            få dem att gå till tandläkaren, dels innebära ett subventionerat
            pris.
          </note>
          <note>
            Min fråga är om socialministern, på samma sätt som han förutsätter
            att utredningen ska titta på det speciella ungdomsstödet, förutsätter
            att utredningen tittar även på ett ungdomsstöd som går direkt
            till ungdomarna och inte via landstingen.
          </note>
          <note>
            Anf. 79 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror att de flesta är överens om att det nuvarande
            tandvårdsstödet - det är egentligen fel att tala om tandvårdsförsäkring
            därför att stödet egentligen inte har så mycket av försäkringskaraktär
          </note>
          <note>
            - har allvarliga brister. Jag har i en lång rad offentliga debatter
            sagt att det långsiktiga målet måste vara att hitta samma principiella
            lösning för tandvården som vi har för sjukvården. Man kan ha någon
            form av högkostnadsskydd gemensamt med sjukvården eller också
            ett särskilt högkostnadsskydd för tandvården.
          </note>
          <note>
            Det betyder att det de närmaste åren är viktigt för riksdag och
            regering att hitta utrymme och vägar för att skapa en heltäckande
            tandvårdsförsäkring som ger skydd mot höga kostnader för alla
            medborgare.
          </note>
          <note>
            Att föra in tandvården totalt i sjukvårdssystemet och låta sjukvårdens
            högkostnadsskydd också täcka tandvården skulle uppskattningsvis
            kosta mellan 8
          </note>
          <note>
            och 10 miljarder kronor. Det är svårt för regeringen, och sannolikt
            också för riksdagen, att omedelbart hitta ett sådant utrymme.
            Frågan blir vad vi kan göra när vi ska ta reformer i steg.
          </note>
          <note>
            Jag har sagt att det första steget, och det som är absolut viktigast,
            är att införa ett skydd mot höga kostnader för den äldre befolkningen.
            Det är huvudsyftet med denna utredning. Men när vi ändå tillsätter
            en utredning vill vi också att utredaren ska se över hela tandvårdsreformen
            och kunna presentera en strategi som innebär att vi vet hur vi
            ska ta nästa steg för att så småningom nå målet om en heltäckande
            tandvårdsförsäkring.
          </note>
          <note>
            Om jag ska svara alldeles rakt på Kenneth Johanssons fråga om
            ett särskilt riktat ungdomsstöd måste jag säga så här: Om vi har
            begränsade resurser de kommande två eller tre åren skulle jag
            ändå välja att fortsätta bygga ut för den äldre befolkningen.
            Jag tror att problemet är störst där. Först därefter, när vi har
            ett fungerande högkostnadsskydd för den äldre befolkningen, tar
            vi ett steg som gäller övriga. Om jag tvingas prioritera skulle
            jag ändå välja att använda resurserna för de äldre.
          </note>
          <note type="speaker">
            Anf. 80 KENNETH JOHANSSON (c):
          </note>
          <note>
            Fru talman! Som jag sade redan i det förra inlägget är vi överens
            om att det är de äldre som bör prioriteras, och vi är också av
            samma uppfattning när det gäller att den långsiktigare målsättningen
            bör vara ett samordnat högkostnadsskyddssystem. Munnen är onekligen
            en del av kroppen. Där har vi precis samma uppfattning.
          </note>
          <note>
            Det som jag ändå tycker att det finns anledning att aktualisera
            utöver detta är det som jag har nämnt och som jag har interpellerat
            om. Man märker så tydligt och klart att det finns en tendens till
            att det går åt fel håll med de fina tänder och den tandhälsa som
            våra barn och ungdomar har efter de många investeringar som har
            gjorts i detta. Då är det väldigt angeläget att man tar i det
            medan tid är, så att de inte får en kraftig försämring när de
            kommer upp i tjugoårsåldern. Det är det jag tycker att det finns
            anledning att peka på.
          </note>
          <note>
            Här krävs det åtgärder även för denna grupp.
          </note>
          <note>
            Det som vi har skissat på är ett försök att hitta lite nya grepp
            för att nå just denna grupp. Vi tror som jag sade att en form
            av tandvårdsrabatt fungerar som en morot när det gäller att få
            dessa grupper att gå till tandläkaren. Man skulle kunna skicka
            ett rabatterbjudande direkt till den enskilde, att lösas in hos
            valfri vårdgivare - privat eller offentlig. Det kan röra sig om
            åldersgruppen 20-27 år.
          </note>
          <note>
            Vi har i vårt budgetalternativ, utöver att vi accepterar och
            tillstyrker den satsning som görs från regeringens sida, lagt
            100 miljoner kronor på denna speciella ungdomssatsning. Och det
            tror jag skulle vara väl värt pengarna. Vi får helt enkelt inte
            slarva bort den stora investering som har gjorts för att våra
            ungdomar ska ha fina och hela tänder.
          </note>
          <note>
            Fru talman! Jag tycker att jag har fått en viss förståelse för
            att detta kan bli aktuellt för en insats när resurser finns. Det
            som är speciellt angeläget är att den här utredningen - och det
            gäller de direktiv som har fastställts för den - också har till
            syfte att titta på ungdomsgruppen. Jag tycker att jag har fått
            ett klarläggande, och det är jag tacksam för.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:59 om nikotinläkemedels tillgänglighet
          </note>
          <note>
            Anf. 81 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Mikael Oscarsson har frågat mig hur regeringen motiverar
            sin hållning att begränsa tillgängligheten till nikotinläkemedel
            och om regeringen är beredd att vidta några åtgärder för att förbättra
            tillgängligheten av dessa. Särskilt anser Mikael Oscarsson att
            det vore betydelsefullt att låta inte bara apotek utan även apoteksombuden
            sälja nikotinläkemedel.
          </note>
          <note>
            Liksom Mikael Oscarsson anser jag att rökningen är ett stort
            folkhälsoproblem och välkomnar förslag som kan bidra till att
            rökningen minskar. Läkemedel, som innehåller nikotin, kan vara
            ett hjälpmedel i vissa fall.
          </note>
          <note>
            Läkemedel är avsedda att enligt läkemedelslagens definition lindra
            eller bota sjukdom eller sjukdomssymtom. Vid godkännandet av läkemedel
            som innehåller nikotin har det, som för övriga läkemedel, ingått
            ett bedömning av doseringsregim, kontraindikationer, varningar
            och försiktighet vid vissa sjukdomar samt vid graviditet och amning.
            Liksom för övriga läkemedel får dessa enbart säljas genom apotek,
            vilket ger möjlighet till information om läkemedlen och rådgivning
            på ett annat sätt än om de säljs via ombud.
          </note>
          <note>
            Mikael Oscarsson föreslår att även apoteksombuden ska få sälja
            läkemedel innehållande nikotin. Denna möjlighet finns redan i
            dag när det gäller vissa läkemedel avsedda för akuta sjukdomar.
            Apoteksombuden, som är en del av Apoteket AB:s distributionsvägar,
            tillhandahåller ett begränsat sortiment av akutläkemedel. Nikotintuggummin
            kan dock knappast rubriceras som akutläkemedel eftersom de är
            avsedda att vara en del av ett avvänjningsprogram som i regel
            löper under sex månader, och de ingår för närvarande inte i apoteksombudens
            sortiment. Men det finns möjlighet att genom apoteksombuden beställa
            receptfria läkemedel som innehåller nikotin.
          </note>
          <note>
            Nationella folkhälsokommittén har i sitt slutbetänkande (SOU
            2000:91), Hälsa på lika villkor, diskuterat olika åtgärder för
            att minska tobaksbruket.
          </note>
          <note>
            Dock har kommittén inte berört frågan om tillgängligheten av
            nikotinläkemedel. Betänkandet ska gå ut på en bred remiss, och
            regeringen kommer därefter att lägga fram förslag till åtgärder
            bl.a. för att minska tobaksbruket. Jag kommer vid beredningen
            av förslagen bl.a. att uppmärksamma frågan om det finns skäl att
            diskutera en ökad tillgänglighet av läkemedel som innehåller nikotin.
          </note>
          <note type="speaker">
            Anf. 82 MIKAEL OSCARSSON (kd):
          </note>
          <note>
            Fru talman! Jag vill börja med att tacka socialministern för
            svaret.
          </note>
          <note>
            Trots att det är väl känt att rökningen är farlig för hälsan
            är det fortfarande 1,4 miljoner människor som röker i Sverige.
            Var femte svensk röker.
          </note>
          <note>
            I de nationella målen för folkhälsan, SOU
          </note>
          <note>
            2000:91, sägs det att rökningen är den största enskilda hälsorisken
            i Sverige och att var fjärde rökare dör i medelåldern av sin rökning.
          </note>
          <note>
            Rökningen är den vanligaste orsaken till ohälsa och för tidig
            död. Tobaksrökning skördar långt fler offer än vad trafikolyckor,
            alkohol- och narkotikamissbruk gör tillsammans. Den vållar ett
            stort mänskligt lidande och innebär betydande samhällskostnader.
          </note>
          <note>
            Om 100 personer slutar röka minskar sjukvårdskostnaderna de första
            fem åren med ca 1 miljon kronor på grund av färre fall av hjärtinfarkter,
            stroke och lungcancer, enligt beräkningar från Socialstyrelsen.
          </note>
          <note>
            Det finns olika sätt att sluta röka. Det mest effektiva är när
            läkare och sjukvårdspersonal föreslår den vårdsökande att han
            eller hon borde sluta röka. Det är den absolut effektivaste metoden.
          </note>
          <note>
            Om man nu ser på metoder och hjälpmedel finner man ett hjälpmedel
            som är säkert, effektivt och väl beprövat, och det är nikotinläkemedel.
            I en rapport från Statens beredning för medicinsk utvärdering
            betonas också att hjälpmedel för rökavvänjning fördubblar rökarens
            chanser att bli permanent rökfri.
          </note>
          <note>
            Men i dag är tillgängligheten av nikotinläkemedel mycket låg.
            Nikotinläkemedel får ju, enligt läkemedelslagstiftningen, endast
            säljas via apoteken.
          </note>
          <note>
            I Sverige finns ca 900 apotek men ca 34 000 ställen som säljer
            tobak. Jag tycker att det rimmar illa med folkhälsomålet. Man
            kan titta på mitt hemlän,
          </note>
          <note>
            Uppsala län. Där finns det 924 ställen att köpa cigaretter på
            men bara 29 ställen där konsumenterna kan köpa nikotintuggummi.
          </note>
          <note>
            Socialministern sade i sitt anförande att han välkomnar förslag
            som kan bidra till att rökningen minskar. Mitt förslag och min
            utmaning till socialministern är att regeringen ska ta initiativ
            till att de ca 1
          </note>
          <note>
            000 apoteksombud som finns runtom i Sveriges land ska få nikotinläkemedel
            i sitt sortiment.
          </note>
          <note>
            Anf. 83 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag vill erinra Mikael Oscarsson om de sista formuleringarna
            i mitt svar. Jag ska upprepa dem: "Jag kommer vid beredningen
            av förslagen bl.a.
          </note>
          <note>
            att uppmärksamma frågan om det finns skäl att diskutera en ökad
            tillgänglighet av läkemedel som innehåller nikotin."
          </note>
          <note>
            Detta ska faktiskt läsas precis som det står. Frågan om tillgängligheten
            av läkemedel som innehåller nikotin, dvs. alla de instrument eller
            medel som vi har för att försöka minska rökningen, har inte behandlats
            av Folkhälsokommittén, vilket man kan beklaga, men den hade inte
            möjlighet att diskutera det här. Det innebär alltså att vi under
            hand som vi diskuterar
          </note>
          <note>
            Folkhälsokommitténs betänkande även får diskutera den här frågan.
            Då förklarar jag att jag är beredd att diskutera det.
          </note>
          <note>
            Jag kommer inom kort att möta representanter för läkemedelsföretagen
            som just har framfört synpunkter på detta och som önskar att vi
            ska tillåta apoteksombuden att ha nikotinläkemedel i sitt sortiment.
          </note>
          <note>
            De invändningar mot detta som har kommit från några håll gäller
            att det naturligtvis också finns en risk för en sorts nytt icke
            önskvärt bruk, dvs. att nikotintuggummi används även av dem som
            inte har rökt eller inte har använt tobak på annat sätt. Jag vet
            inte i vilken mån det verkligen är en risk, och jag vet inte hur
            man ska mäta den risken mot att människor fortsätter att röka.
          </note>
          <note>
            Jag vill än en gång förklara att jag är beredd att diskutera
            detta och kommer att diskutera det med läkemedelsindustrin. Och
            när vi lägger fram ett förslag med anledning av Folkhälsokommitténs
            betänkande kommer jag att redovisa ett ställningstagande, men
            jag är öppen för en diskussion om en sådan förändring.
          </note>
          <note type="speaker">
            Anf. 84 MIKAEL OSCARSSON (kd):
          </note>
          <note>
            Fru talman! Det gläder mig att höra socialministerns villighet
            att lyssna på de här sakerna, eftersom jag ser att det här är
            någonting som kanske är mer aktuellt än vad vi tror. Nyligen kom
            det nämligen siffror på att andelen dagligrökare bland män i Sverige
            ökar för första gången på 20 år.
          </note>
          <note>
            I de nationella målen för folkhälsan som jag läste ur förut fastslås
            det att vi på tio år ska halvera antalet rökare bland de grupper
            som röker mest. Hur ska det gå till? Jag skulle vilja fråga socialministern
            vilka planer han har. I Storbritannien har Tony Blair beslutat
            att satsa 1,3 miljarder under en treårsperiod, bl.a. på en nationell
            kampanj där det också ingår en satsning på nikotinläkemedel.
          </note>
          <note>
            Det finns mycket som vi kan göra, men det skulle vara väldigt
            fint om vi kunde komma till det läget att vi skulle kunna ta det
            lilla steget att införa nikotinläkemedel i de här apoteksombudens
            sortiment. Det säger sig självt att ingen ska behöva åka många
            mil för att köpa nikotintuggummi när man kan köpa cigaretter i
            den lokala livsmedelsbutiken. Det här är en fråga om sunt förnuft.
            Jag tycker inte att det ska behöva vara någon partipolitik.
          </note>
          <note>
            Anf. 85 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Kampen mot tobaken och kampen mot rökningen handlar
            framför allt om att se till att unga människor inte börjar röka
            och inte börjar använda tobak över huvud taget. Det är det viktigaste.
          </note>
          <note>
            Den nationella folkhälsokommittén redovisar ett program för hur
            vi ska skärpa kampen mot tobaken, och det ska vi ta ställning
            till, och vi ska redovisa det för riksdagen. Jag tror att vi kan
            komma mycket längre än vad vi har kommit.
          </note>
          <note>
            Det har varit glädjande att notera att rökningen fram till för
            bara några år sedan minskade mycket dramatiskt, beroende på en
            ökad kunskap om rökningens hälsorisker inte minst på unga människor.
          </note>
          <note>
            Det är allvarligt att vi nu ser tendenser till att rökningen
            ökar, inte minst att unga flickor röker i större utsträckning
            än tidigare.
          </note>
          <note>
            Vi kan också konstatera att de ekonomiska intressena bakom tobaken,
            de stora tobaksbolagen, uppträder på ett sätt som jag tycker är
            förkastligt och inte tar sitt ansvar för folkhälsan.
          </note>
          <note>
            Vi ska således inte överdriva vad nikotinläkemedel kan betyda.
            Det väsentliga ligger inte i att uppmana folk att använda nikotinläkemedel,
            utan det väsentliga är att uppmana folk att inte börja röka.
          </note>
          <note>
            Jag har egen erfarenhet av att försöka bli kvitt rökningen. Jag
            har inte rökt på många år, men jag har använt olika andra metoder
            för att bli kvitt den. Jag kan inse att det finns ett problem
            i detta: Om inte nikotinläkemedel är åtminstone något mer tillgängliga
            än vad de är i dag kan möjligheten minska för dem som vill prova
            att sluta röka med hjälp av nikotinläkemedel.
          </note>
          <note>
            Jag är alltså beredd att pröva detta. Men jag vill också uppmärksamma
            Mikael Oscarsson på att det naturligtvis kan vara ett problem
            att man öppnar för en annan form av bruk av nikotinläkemedel också
            hos dem som aldrig använt tobak. Men den risken får som sagt vägas
            mot risken av att alltför många börjar använda tobak, vilket är
            den stora folkhälsorisken.
          </note>
          <note type="speaker">
            Anf. 86 MIKAEL OSCARSSON (kd):
          </note>
          <note>
            Fru talman! Som vi sade inledningsvis är rökning den vanligaste
            orsaken till ohälsa och för tidig död.
          </note>
          <note>
            Det var vi överens om. Den vållar stort mänskligt lidande och
            innebär betydande samhällskostnader.
          </note>
          <note>
            Det är detta jag har för ögonen när jag diskuterar den här frågan
            - alla dessa människor som far illa genom rökningen, inte minst
            anhöriga, lungcancern, allergierna, hjärt- och kärlsjukdomarna
            m.m.
          </note>
          <note>
            Att öka tillgängligheten av nikotinläkemedel är bara ett litet
            steg på vägen, men ändå ett steg i rätt riktning och ett steg
            som kan rädda människoliv och förskona från sjukdomslidande. Jag
            hoppas och tror att jag kan ta socialministern på orden när han
            säger att han ska ta med sig de här sakerna och att detta kan
            få till följd att den här lilla förändringen kan komma till stånd.
          </note>
          <note>
            Som socialministern också var inne på kommer abstinensbesvär
            akut. Återfall sker oftast när röksuget blir för starkt, när endast
            den egna viljan finns där.
          </note>
          <note>
            Det är då som det måste finnas en möjlighet att på inte alltför
            långt avstånd köpa nikotinläkemedel.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:62 om rehabilitering av synskadade
          </note>
          <note>
            Anf. 87 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Kerstin Heinemann har frågat mig vilka åtgärder regeringen
            avser att vidta för att förbättra rehabiliteringen av synskadade.
          </note>
          <note>
            Kerstin Heinemann framhåller hur viktigt det är att synskadade
            får tillgång till träning i punktskriftsläsning och käppteknik
            som en del av rehabiliteringen. Jag instämmer i betydelsen av
            sådan träning, men jag har också förstått att det tyvärr brister
            på sina håll.
          </note>
          <note>
            Med det hälso- och sjukvårdssystem vi har i vårt land är det
            i första hand en uppgift för sjukvårdshuvudmännen att uppfylla
            målet för hälso- och sjukvården: en god hälsa och en vård på lika
            villkor för hela befolkningen. De beslutar själva hur de ska organisera
            sin verksamhet för att det ska ske.
          </note>
          <note>
            Regeringen har i proposition 1999/2000:149 Nationell handlingsplan
            för utveckling av hälso- och sjukvården, som för närvarande behandlas
            i riksdagen, föreslagit åtgärder för att utveckla den grundläggande
            strukturen och inriktningen. Det övergripande syftet med handlingsplanen
            är att åstadkomma positiva effekter för hälso- och sjukvården
            som helhet, dvs.
          </note>
          <note>
            att skapa bättre förutsättningar för primärvården och därmed
            också den specialiserade vården vid och utanför sjukhus att i
            samverkan förbättra vårdens kvalitet och tillgänglighet. Ett resurstillskott
            om 9 miljarder kronor avses med anledning av detta tillföras landsting
            och kommuner under åren 2001-2004. Genom ett avtal om utvecklingsinsatser
            mellan staten, Landstingsförbundet och Svenska Kommunförbundet
            har åtgärder och inriktning för insatserna, bl.a. förbättrad tillgänglighet
            till vården, slagits fast. Inriktningen för
          </note>
          <note>
            2001 års Dagmaröverenskommelse ligger också i linje med handlingsplanens
            grundläggande mål.
          </note>
          <note>
            Om huvudmännen själva saknar nödvändig kompetens bör de enligt
            min mening utnyttja de rehabiliteringsaktörer som finns på marknaden.
          </note>
          <note>
            Under åren 1994 t.o.m. 1997 fick landstingen dela på 975 miljoner
            kronor som stimulansbidrag för att utveckla habilitering och rehabilitering.
            Dessutom kunde landsting, kommuner och organisationer ansöka om
            särskilda medel för projekt med samma inriktning. Syftet var att
            utjämna skillnaderna i tillgången till habilitering och rehabilitering
            mellan olika delar av landet och mellan olika grupper av funktionshindrade,
            bl.a. för synskadade. De projekt som riktade sig till vuxna synskadade
            behandlade i stor utsträckning just de frågor som Kerstin Heinemann
            tar upp, t.ex.
          </note>
          <note>
            orientering och förflyttning samt läsning och skrivning. Enligt
            Socialstyrelsen, som ansvarar för uppföljningen, bör projekten
            kunna fungera som förebilder och exempel för andra verksamheter.
          </note>
          <note>
            Exempel på hur staten försöker stödja punktskriftsanvändandet
            är även bidragen till SRF för verksamhet på punktskriftsområdet
            samt produktion av tidningar och tilläggsinformation på punktskrift.
          </note>
          <note>
            Kerstin Heinemann menar att Ami Syn framför allt tillgodoser
            synsvagas behov. Ami Syn har precis samma ansvar för arbetslivsinriktad
            rehabilitering till gravt synskadade som man har gentemot synsvaga.
          </note>
          <note>
            Dess insatser kan gälla såväl färdighetsträning för att fungera
            i arbetslivet som anpassning av arbetsplatsen och utbildning.
          </note>
          <note>
            Jag är, som jag tidigare sagt, medveten om att det finns brister
            i rehabiliteringen för synskadade. Jag kommer att följa utvecklingen
            och om det finns skäl återkomma i frågan.
          </note>
          <note type="speaker">
            Anf. 88 KERSTIN HEINEMANN (fp):
          </note>
          <note>
            Fru talman! Jag ber att få tacka socialministern för svaret på
            min interpellation. Naturligtvis är jag medveten om att det är
            sjukvårdshuvudmännen som i första hand har att se till människors
            behov av vård och rehabilitering. Men när jag blev uppmärksammad
            på de problem som faktiskt gäller för de synskadade, inte minst
            de som blir synskadade i vuxen ålder, ansåg jag det ändå motiverat
            att på något sätt uppmärksamma kanske speciellt socialministern.
            Det var anledningen till att jag skrev den här interpellationen.
          </note>
          <note>
            Det är ungefär 50-100 personer per år i åldern
          </note>
          <note>
            20-65 år som tillkommer i gruppen av gravt synskadade. Det är
            alltså personer i yrkesverksam ålder. Att de bara kan få en grundläggande
            rehabilitering tycker jag är väldigt bekymmersamt. På de flesta
            syncentraler ges bara en introduktion till punktskriften och hur
            den fungerar, men det räcker absolut inte för att man ska kunna
            återgå till arbetslivet. Av landets ca 7 000
          </note>
          <note>
            blinda är det inte mer än 1 500 som läser och skriver punktskrift.
          </note>
          <note>
            Punktskriften är mycket viktig, men som socialministern tog upp
            i sitt svar måste man också kunna röra sig utomhus, kunna använda
            allmänna transporter och liknande. Det handlar naturligtvis om
            att de här personerna, som är i yrkesverksam ålder, i bästa fall
            ska kunna återgå till det gamla arbetet, eller också få ett arbete
            som kan passa med tanke på det handikapp man har.
          </note>
          <note>
            Jag tycker att det är klart att frågan om de synskadades rätt
            till rehabilitering måste aktualiseras, om inte annat för att
            sjukvårdshuvudmännen ska uppmärksammas på att de har ansvaret
            att hjälpa dessa människor att kunna leva ett så bra liv som möjligt.
          </note>
          <note>
            Det är naturligtvis bra att socialministern är medveten om de
            problem som finns. Jag är tacksam för hans löfte att följa utvecklingen
            och om det finns skäl återkomma i frågan. Jag tror faktiskt att
            det finns skäl att göra det. Jag hoppas att min interpellation
            trots allt har haft en viss effekt när det gäller den här frågan.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2000/01:31 om
          </note>
          <note>
            IUC:s fortsatta verksamhet
          </note>
          <note>
            Anf. 89 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Maria Larsson har frågat mig vilket framtidsscenario
            regeringen har för IUC-
          </note>
          <note>
            verksamheten och vilka åtgärder som ska vidtas för att förbättra
            framförhållningen vid förlängningen av avtalen mellan IUC-bolag
            och regeringen.
          </note>
          <note>
            Industriella utvecklingscentrum, IUC, är ett koncept som utvecklats
            på initiativ av den socialdemokratiska regeringen. IUC-verksamheten
            har visat sig vara ett efterfrågat och kostnadseffektivt instrument
            för att stödja småföretagsutveckling. För år 2000
          </note>
          <note>
            uppgick antalet IUC till totalt 22 stycken, spridda från
          </note>
          <note>
            Malmö i söder till Kalix i norr. Statens insatser för denna försöksverksamhet
            har under perioden 1997-
          </note>
          <note>
            2000 uppgått till totalt 310 miljoner kronor. Regeringens stöd
            har i huvudsak utgjorts av beställda tjänster för uppsökande,
            produktutveckling och avknoppning, s.k. UPA-uppdrag.
          </note>
          <note>
            I budgetpropositionen för år 2001 angavs bl.a. att den nya myndigheten
            för företagsutveckling övertar ansvaret för att beställa tjänster
            inom ramen för det s.k. UPA-uppdraget från IUC-nätverken. Det
            blir därför en viktig uppgift för den nya myndigheten att vidareutveckla
            IUC-verksamheten på de sätt och villkor som regeringen banat väg
            för.
          </note>
          <note>
            Regeringen kommer att ge myndigheten för företagsutveckling i
            uppgift att tillsammans med IUC-
          </note>
          <note>
            nätverken, i samråd med andra aktörer, lämna förslag om hur verksamheten
            ska utvecklas och samordnas.
          </note>
          <note type="speaker">
            Anf. 90 MARIA LARSSON (kd):
          </note>
          <note>
            Fru talman! Jag vill tacka Björn Rosengren för svaret. Björn
            Rosengren är numera den som hanterar
          </note>
          <note>
            IUC-frågorna.
          </note>
          <note>
            IUC är, tycker jag, ett mycket spännande koncept just därför
            att de är initierade underifrån. De är etablerade underifrån och
            de drivs underifrån. Den regionala förankring som ofta efterfrågas
            i sökandet när vi talar om framtidens näringspolitik finns etablerad
            i och med IUC-bolagen.
          </note>
          <note>
            IUC-bolagen har uppstått trots att plattformar som länsstyrelsen
            och ALMI finns etablerade. De gamla plattformarna har alltså inte
            varit tillräckliga och tillfyllest.
          </note>
          <note>
            Nu vill regeringen starta en ny myndighet för att underlätta
            och förstärka genomförandet av en näringslivs- och tillväxtpolitik
            för framtiden. Men är det det vi får, Björn Rosengren?
          </note>
          <note>
            Vi får en myndighet som är en sammanslagning av ALMI och NUTEK.
            Båda har tidigare haft uppdrag som statens förlängda arm. ALMI
            har uppenbarligen på många orter sett IUC som en konkurrent. Om
            man då tror att ALMI och NUTEK frivilligt sågar av den gren som
            de själva sitter på tycker jag att man är mer än måttligt naiv.
          </note>
          <note>
            Risken med den nya myndighetens inrättande är i stället att man
            krånglar till det så att de privata aktörerna helt enkelt inte
            orkar samarbeta med de offentliga institutionerna. Jag menar att
            det är en intellektuell härdsmälta att tro att ett flexibelt IUC-nätverk
            kan inordnas i en myndighet och samtidigt behålla nytänkande och
            den snabbhet som behövs hos aktörer som vill stötta ett globalt
            konkurrerande näringsliv.
          </note>
          <note>
            Därför vill jag för det första fråga Björn Rosengren: Varför
            behåller inte regeringen beställarrollen och låter redan befintliga
            aktörer inom privat näringsliv konkurrera om uppdragen?
          </note>
          <note>
            För det andra: Om NUTEK-ALMI-kolossen inte agerar på det sätt
            som gör att IUC-nätverken ges förutsättningar att fortsätta sitt
            arbete med att utveckla en ny svensk småföretagarpolitik, som
            faktiskt har visat sig så framgångsrik, hur kommer regeringen
            då att agera? Är det så att regeringen i och med den nya myndigheten
            helt frånhänder sig ansvaret till myndighetens tjänstemän?
          </note>
          <note>
            Anf. 91 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill börja med att säga att regeringens initiativ
            och stöd till IUC-verksamheten har resulterat i någonting som
            jag tror kan beskrivas som en industriell folkrörelse. För närvarande
            har vi, som jag sade, 22 IUC-bolag. De delägs av nästan tusen
            småföretag, och flera är på väg in, ett hundratal medelstora företag
            och ett femtontal börsjättar som exempelvis Volvo, SSAB, ABB och
            Scania. Bland delägarna inräknas även ett femtiotal kommuner,
            fackliga organisationer samt en rad lokala och regionala intressenter.
          </note>
          <note>
            Jag ska också säga att bakgrunden till dessa IUC
          </note>
          <note>
            kom sig av ett samarbete mellan Metallarbetareförbundet och dess
            ordförande och den dåvarande socialdemokratiska regeringen.
          </note>
          <note>
            Beställarrollen som nämns här ska självklart ligga kvar. Vi har
            sagt att vi ska stödja den här verksamheten ekonomiskt under tre
            år. Det har vi gjort nu. De frågor som uppkommer är: Ska vi fortsätta
            att stödja denna verksamhet ekonomiskt eller ska vi inte göra
            det? På vilket sätt ska vi i så fall göra det? Det är frågor som
            vi måste ta ställning till. Det bästa sättet att stödja detta
            på är, ska jag säga, via den s.k. beställarrollen.
          </note>
          <note>
            Lite voluminöst och lite puckartat skulle man säga om man spelade
            hockey nämndes, om jag förstod det rätt, den stora elefantorganisationen
            NUTEK och
          </note>
          <note>
            ALMI. Det handlar faktiskt om ungefär 350 miljoner kronor. Det
            är en väldigt liten verksamhet. NUTEK
          </note>
          <note>
            handlar om 5 miljarder när det gäller riskkapital, men själva
            verksamheten är ganska liten.
          </note>
          <note>
            Vi tror att det är riktigt att IUC finns inom den här verksamheten.
            Men IUC:s frihet, deras ägande och statens roll måste bibehållas,
            och den verksamhet som också Maria Larsson säger har varit lyckosam
            ska vi bygga vidare på. Men det här är ett sätt att få en verksamhet
            effektivare.
          </note>
          <note>
            Självklart ska staten också mer och mer försvinna från sådan
            här verksamhet, eftersom det är i delägandet mellan företag, fackliga
            organisationer, småföretag, kommuner och stora företag som själva
            kraften ligger. Det är där entreprenörskapet ligger. Rollen för
            staten är möjligen att stödja ekonomiskt. Och ska det stödjas
            ekonomiskt ska det stödjas genom att man beställer. Då får man
            den kvalitet och den effektivitet som har uppnåtts. Ingen försämring,
            bara förbättring.
          </note>
          <note>
            Den nya organisationen, den sammanslagna NUTEK
          </note>
          <note>
            och ALMI och en del andra saker som förändras är en förstärkning,
            så även för IUC.
          </note>
          <note type="speaker">
            Anf. 92 MARIA LARSSON (kd):
          </note>
          <note>
            Fru talman! Jag tycker att det var vackert att tala om en industriell
            folkrörelse. Jag är beredd att stryka under det. Jag är lika positiv
            och glad som Björn
          </note>
          <note>
            Rosengren åt att det blomstrar och gror nya IUC
          </note>
          <note>
            runtom i landet.
          </note>
          <note>
            Däremot tror jag, i motsats till Björn Rosengren, att den nya
            myndigheten kan vara ett sätt att stjälpa eller ta död på den
            befintliga verksamheten. En viss del av den kommer att överleva
            ändå. Men jag tror att den roll som staten har haft, att stödja
            ekonomiskt, fortsatt kommer att vara behövlig för att IUC ska
            kunna fullgöra ett uppdrag.
          </note>
          <note>
            Det jag vänder mig emot är att man inte använder aktörerna direkt
            för att utföra de beställningar som regeringen gör. Jag tror att
            IUC:s frihet kan gå förlorad om man kör det här konceptet fullt
            ut. Skulle regeringen våga ta rimliga konsekvenser av att verkligen
            låta det blomma i sin fulla frihet, skulle det enligt mitt förmenande,
            när man nu har låtit ALMI-
          </note>
          <note>
            moderbolag, om vi får kalla det så, gå in i den nya myndigheten,
            innebära att de regionala ALMI-
          </note>
          <note>
            bolagen borde säljas ut. Staten äger 51 % av dem, landstingen
            äger 49 %.
          </note>
          <note>
            Om regeringen skulle våga sälja ut ALMI på det regionala planet,
            där de behövs, skulle de överleva.
          </note>
          <note>
            Där det finns andra aktörer som i dag är mer livskraftiga skulle
            de försvinna. Är detta möjligt i socialdemokraternas Sverige?
            Jag har inte en lika idyllisk bild som Björn Rosengren av detta.
          </note>
          <note>
            Jag tittade i ARNE-utredningen, som den heter,
          </note>
          <note>
            SOU 2000:04 Statlig organisation för näringslivsutveckling. Den
            är på 92 sidor. På endast tre ställen nämns IUC och det är ganska
            likartade skrivningar.
          </note>
          <note>
            Jag tycker att det finns skäl att misstro regeringens avsikter.
          </note>
          <note>
            Anf. 93 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Ordföranden i ARNE-utredningen var f.d. ordförande
            i Företagarnas riksorganisation, en f.d.
          </note>
          <note>
            mycket aktiv och duktig småföretagare som har varit väldigt framgångsrik.
            Man kan säga att de 92 sidorna inte är formulerade av den rigida
            socialdemokratiska regeringen, om jag förstod undertonen, utan
            den är formulerad av den kapacitet och den kompetens som finns
            inom näringslivet. Jag har stor tilltro till detta.
          </note>
          <note>
            När vi nu har infört dessa IUC, när vi har byggt upp den här
            strukturen, som också Maria Larsson berömmer, skulle vi då medvetet
            och intellektuellt vilja skrota detta? Det är inte sant. Vi vill
            förstärka och ge dessa IUC ytterligare möjligheter att utvecklas.
          </note>
          <note>
            Jag har redogjort för att det finns ett stort antal ägare. Utöver
            ägarna finns det numera ett stort antal icke-ägande småföretag
            som är involverade. Under den inledande fyraårsperioden har det
            varit en oerhörd verksamhet när det gäller utbildning, inte minst
            för småföretagen och företagsspecifika utbildningar.
          </note>
          <note>
            Antalet utbildningar är 700. Totala antalet utbildningstillfällen
            är 3 500. Antal elever som har deltagit är 126 000. Ytterligare
            elever i år är 6 000. Totalt antal manveckor är 75 000. Det är
            en otrolig kraft och verksamhet. Den ska vi förstärka och ytterligare
            stödja.
          </note>
          <note>
            Skulle det visa sig att man hamnar i situationen att det här
            inte blir riktigt bra, får man självklart ändra på det. Jag tror
            att det blir bra. Det är också framskrivet av den kompetens och
            det kunnande som finns i näringslivet blandad med den kunskap
            vi har.
          </note>
          <note>
            Tanken med den nya myndighetsstrukturen, dvs.
          </note>
          <note>
            en myndighet för forskning och utveckling, en myndighet för företagande
            och en analysmyndighet, är att få en större effektivitet och också
            stödja ökat entreprenörskap och därmed få en starkare tillväxt.
          </note>
          <note>
            Men, än en gång: Om det skulle visa sig att det inte fungerar,
            får man faktiskt se över detta. Vi har gjort detta för att förstärka
            dessa IUC:s och ge dem en större möjlighet än de haft. Den möjligheten
            har inte varit dålig.
          </note>
          <note type="speaker">
            Anf. 94 MARIA LARSSON (kd):
          </note>
          <note>
            Fru talman! Jag har skäl att betvivla att detta blir bra. Jag
            noterar att Björn Rosengren i så fall är beredd att ompröva den
            här myndighetsstrukturen. Då anser jag mig ha rätt att återkomma
            i frågan.
          </note>
          <note>
            Jag tycker inte heller att jag har fått ett klart besked när
            det gäller hur man ser på IUC. Det var väldigt oklara besked om
            man över huvud taget är intresserad av att fortsätta att stödja
            verksamheten ekonomiskt, vilket är oerhört viktigt för att leva
            kvar som en aktiv part.
          </note>
          <note>
            Vad är regeringens besked till IUC? Ska man säga till sina respektive
            delägare, dvs. näringslivet, att regeringen är en intresserad
            samarbetspartner även fortsättningsvis i arbetet med att utveckla
            nya, spännande uppdrag? Det kommer att finnas en framförhållning
            i regeringens planering som gör det möjligt för de regionala aktörerna
            att agera. Eller är beskedet till IUC att försöka komma överens
            med era gamla konkurrenter, ALMI, som nu handhar beställningarna
            från regeringen? "Vi i regeringen har inte längre ansvaret, men
            ta av er hatten och bocka djupt får ni kanske pengar." Vilka av
            beskeden gäller, Björn
          </note>
          <note>
            Rosengren?
          </note>
          <note>
            Regeringen riskerar med uppbyggandet av denna nya myndighet att
            gå miste om en fantastisk möjlighet att nå hela vägen fram till
            de små och medelstora företagen i hela Sverige. Det beklagar jag
            djupt.
          </note>
          <note>
            Anf. 95 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Vi har byggt upp detta, och det har givit småföretagen
            en fantastisk möjlighet. Nu ändrar vi i myndighetsstrukturen för
            att få det mer rationellt.
          </note>
          <note>
            Det har vi gjort tillsammans med företrädare från näringslivet,
            inte minst från småföretagsorganisationerna. Vi har för avsikt
            att ytterligare förstärka detta.
          </note>
          <note>
            Men jag vill betona hur man t.ex. för en argumentation att sälja
            ut ALMI och att de ska klara sig själva.
          </note>
          <note>
            Min lilla fråga blir: Vem vill köpa ALMI? ALMI är en konstellation
            för att stödja småföretagen. Detta har varit bra. Det har berott
            på att staten har givit stöd.
          </note>
          <note>
            Detsamma är det med IUC. Varför har det gått så bra för IUC?
            Det är för att staten har stött med ungefär 325 till 340 miljoner
            kronor. I annat fall hade de aldrig utvecklats så. Men entreprenörskapet
            och initiativkraften har legat hos alla aktörer - duktiga människor.
            Det ska vi fortsätta med.
          </note>
          <note>
            Men sedan säger man att vi ska fortsätta att ge
          </note>
          <note>
            IUC stöd. Ja, vi ska ge stöd på de villkor som vi tidigare har
            gjort, dvs. i form av beställningar. Då blir det bra i den nya
            myndigheten.
          </note>
          <note>
            Jag har inte sagt att vi ska ändra myndigheten. Vi ska pröva
            den strukturen nu. Sedan ska vi utvärdera den. Om det visar sig
            att den är fel, får vi ändra den.
          </note>
          <note>
            Det är för att vi tycker att nuvarande myndigheter inte fungerar
            bra som vi har ändrat till den nya strukturen.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2000/01:56 om kvaliteten i aktivitetsgarantin
          </note>
          <note>
            Anf. 96 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Camilla Sköld Jansson har frågat mig om vilka åtgärder
            jag ämnar vidta för att kvaliteten i aktivitetsgarantin blir hög
            i hela landet och för att även socialbidragstagare garanteras
            en verksamhet präglad av ömsesidighet i planering och utformning.
          </note>
          <note>
            Camilla Sköld Jansson säger också att insatserna under 1990-talet
            många gånger syftade till återkvalificering inom arbetslöshetsförsäkringen.
            Detta uttalande ger en skev bild av verkligheten, så jag vill
            börja med att nyansera den.
          </note>
          <note>
            Arbetsmarknadspolitiken syftar bl.a. till att fylla de vakanser
            som finns på arbetsmarknaden. Även under en lågkonjunktur finns
            många lediga arbeten.
          </note>
          <note>
            För att göra detta har arbetsförmedlingen en rad instrument till
            sitt förfogande. Även under 1990-talets lågkonjunktur var detta
            ett mål, och jag är övertygad om att arbetsförmedlingarna anvisade
            de arbetslösa till de arbetsmarknadspolitiska åtgärder som bäst
            medverkade till att detta mål skulle uppnås. Visserligen gjorde
            den stora belastningen på arbetsförmedlingarna och de dåliga statsfinanserna
            att kvantitet ibland måste gå före kvalitet, men åtgärderna skulle
            ändå användas på ett sådant sätt att de arbetslösas chans att
            få ett arbete stärktes och platser tillsattes. En effekt av en
            tid i arbetsmarknadspolitisk åtgärd var att personer som hade
            rätt till arbetslöshetsersättning under vissa premisser återkvalificerade
            sig till en ny period kontant ersättning inom ramen för dessa
            system.
          </note>
          <note>
            Aktivitetsgarantin vänder sig till personer som har varit arbetslösa
            länge. Den vänder sig till personer som ännu inte har fått ta
            del av den kraftigt förbättrade konjunkturen och arbetsmarknaden.
            Jag håller med
          </note>
          <note>
            Camilla Sköld Jansson om att det är viktigt att det ställs krav
            på hög kvalitet på insatserna inom ramen för garantin, och givetvis
            ska det ställas samma krav i hela riket. Arbetsmarknadspolitiken
            är nationell. Jag har även erfarit, efter samtal med AMS, att
            de arbetar aktivt med kvaliteten inom aktivitetsgarantin.
          </note>
          <note>
            Precis som Camilla Sköld Jansson nämner så bygger denna åtgärd
            på en mellan den arbetssökande och arbetsförmedlaren gemensamt
            upprättad handlingsplan. Handlingsplanen är, inom ramen för de
            arbetsmarknadspolitiska åtgärderna, ett instrument för att upprätthålla
            god kvalitet, och detta instrument har förfinats genom åren.
          </note>
          <note>
            Alla personer som deltar i aktivitetsgarantin är inskrivna vid
            arbetsförmedlingen. Detta innebär att personer som deltar i aktivitetsgarantin
            och som har socialbidrag som sin försörjning behandlas precis
            på samma sätt som alla andra som deltar i åtgärden.
          </note>
          <note>
            Givetvis ska även dessa personers aktiviteter bygga på en gemensamt
            upprättad handlingsplan.
          </note>
          <note>
            Det finns dock en viss oklarhet om var gränsen ska gå mellan
            arbetsförmedlingens och socialförvaltningens ansvar. Regeringen
            har därför aviserat att
          </note>
          <note>
            AMS kommer att få i uppdrag att se över detta i samråd med Socialstyrelsen
            och Kommunförbundet.
          </note>
          <note>
            Anf. 97 CAMILLA SKÖLD JANS-
          </note>
          <note>
            SON (v):
          </note>
          <note>
            Fru talman! Jag vill börja med att tacka för svaret.
          </note>
          <note>
            Jag ska också inleda med en förhoppning om att den debatt som
            nu följer ska utveckla resonemangen.
          </note>
          <note>
            Svaren har inte riktigt fångat in mina frågor. Jag vill kort
            säga att den formulering som Rosengren tycker ger en skev bild
            av verkligheten är hämtad ur akassepropositionen. Nu är inte det
            någon frågeställning som jag tar upp i min interpellation, men
            jag vill säga att jag har ingen annan åsikt om den arbetsmarknadspolitik
            som fördes under 1990-talets lågkonjunktur än att det var nödvändigt
            att det fanns starka inslag av försörjningspolitik. Det är något
            som vi har igen nu.
          </note>
          <note>
            Interpellationen handlar alltså om innehåll och kvalitet i aktivitetsgarantin.
            Som arbetslös befinner man sig i en mycket utsatt situation med
            en självkänsla som många gånger ligger i botten. De verksamheter
            som ska stödja mig när jag är arbetslös har att gå en balansgång.
            Det fordras professionalism för att kunna kombinera tilltro, ansvar,
            respekt och integritet å ena sidan med krav och kontroll å andra
            sidan.
          </note>
          <note>
            Detta är så klart viktigt i allt arbete som bedrivs på arbetsförmedlingarna,
            men särskilt viktigt är det i fråga om aktivitetsgarantin. Dels
            är det så att jag som arbetslös kommer dit efter en lång period
            av arbetslöshet där både jag och arbetsförmedlingen har provat
            en rad olika insatser som vi har erfarenheter från.
          </note>
          <note>
            Dels handlar det om heltidsaktiviteter. Det kan handla om en
            lång period som måste fyllas med konstruktiva inslag. Det ställer
            förstås höga krav på förmedlingen.
          </note>
          <note>
            Jag har gjort några studiebesök och tittat på hur man på olika
            håll har byggt upp den här aktivitetsgarantin. Det är en mycket
            stark variation i kvaliteten.
          </note>
          <note>
            Det finns alldeles utmärkta exempel där man har handlingsplanerna,
            som ligger centralt, där jag som arbetssökande har stort inflytande
            över det som ska göras och där man ser att den arbetssökande har
            stora resurser. Det finns exempel på att man har kombinerat med
            annan kompetens, det kan vara att man har läs- och skrivsvårigheter
            eller kanske skulder som behöver saneras. Det kan finnas andra
            bakomliggande faktorer som också behöver redas ut. Men så finns
            det också exempel som man inte skulle vilja se. De kan vara så
            torftiga att det i praktiken handlar om att man tilldelas en lokal
            och där ska man vistas i åtta timmar för att det är en heltidsaktivitet.
          </note>
          <note>
            Det här tas bl.a. upp i senaste numret av TCO-
          </note>
          <note>
            tidningen. Där tar man upp en rapport från TCO och
          </note>
          <note>
            SIF, som också behandlar det här mönstret. I ingressen säger
            man att aktivitetsgarantin på en del håll inneburit en kränkande
            behandling av långtidsarbetslösa. En utredare på TCO säger att
            han har kontakt med medlemmar som känner sig hunsade. På SIF
          </note>
          <note>
            säger man att det inte är någon våldsam anstormning av klagomål,
            men man får fler signaler än vanligt om att det inte står rätt
            till beträffande hur det fungerar.
          </note>
          <note>
            Det är mot den bakgrunden interpellationen är ställd och det
            är mot den bakgrunden som det förväntas ett engagemang från ansvarig
            minister. Det finns också kritik från handläggarhåll, där man
            menar att det inte gjorts någon tydlig prioritering. Flera förmedlingar
            menar att de nu är så hårt pressade att det faktiskt börjar bli
            arbetsmiljöproblem.
          </note>
          <note>
            I svaret hänvisas det mycket kort till att AMS bedriver ett aktivt
            arbete med de här kvalitetsfrågorna, och det är ju bra. Det är
            gott så. Men det är ett arbetet som måste ges högsta prioritet.
            Logiska följdfrågor blir: Hur ser AMS arbete med aktivitetsgarantin
            ut?
          </note>
          <note>
            Vilket stöd får förmedlingarna? Och hur bedömer, mot bakgrund
            av de signaler som kommer om direkta kränkningar, näringsministern
            de planer som AMS
          </note>
          <note>
            har? Är det tillräckligt eller kan det tänkas att det behövs
            att man intensifierar arbetet?
          </note>
          <note>
            Anf. 98 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill börja med att säga att aktivitetsgarantin
            har varit i gång under en mycket kort period. På vissa ställen
            i landet har man delvis arbetat enligt den här principen med handlingsplaner
            osv.
          </note>
          <note>
            Men det finns också givetvis orter där man har haft svårt att
            komma i gång och därmed inte har hunnit upparbeta så hög kvalitet
            som på andra ställen. Detta är också AMS medvetet om. Därför arbetar
            AMS
          </note>
          <note>
            aktivt med att ta fram riktlinjer för att kvalitetssäkra verksamheten.
          </note>
          <note>
            För att säkra kvaliteten i aktivitetsgarantin kommer man att
            följa arbetet med handlingsplanerna.
          </note>
          <note>
            Kvalitetsgarantin ska redovisas enligt AMS kvalitetsstandard
            för handlingsplaner. Eventuellt kommer man att följa kvalitetsutvecklingsprojekt
            i t.ex. två län.
          </note>
          <note>
            Man ska ur ett kunskapsperspektiv analysera tjänsten utifrån
            innehåll, metod, förhållningssätt m.m. och finna minsta gemensam
            nämnare. Syftet är att identifiera kvalitetskriterier i aktivitetsgarantin
            till stöd för länen i deras fortsatta arbete med att utveckla
            aktivitetsgarantin och att få en samsyn, och därigenom säkra tjänsten
            aktivitetsgaranti oavsett var i landet den utförs.
          </note>
          <note>
            Denna kvalitetsgranskning har redan börjat. En kvalitetsgranskning
            av ett representativt urval av handlingsplaner genomförs under
            oktober och november för samtliga län. Granskningen görs utifrån
            uppsatta kvalitetskriterier samt försök att hitta exempel på handlingsplaner
            där "kundnyttan", om jag får använda ett uttryck som jag faktiskt
            ogillar, tydligt framgår för fortsatt kvalitetsutveckling av handlingsplanen.
          </note>
          <note>
            Tanken är också att man ska hitta kriterier för hur yrkesinriktad
            och geografisk rörlighet finns med som en bedömningsgrund i den
            individuella planeringen.
          </note>
          <note>
            Inom Arbetsmarknadsverket kommer man att genomföra utvecklingskonferenser
            för aktivitetsgarantin i några utvalda län. Där förs sedan en
            dialog med länen för fortsatt utveckling av aktivitetsgarantin.
          </note>
          <note>
            Självklart är det precis så som interpellanten säger här, att
            det finns ställen där det här inte fungerar så väl. Jag skulle
            också kunna uttrycka det så att det finns ställen där arbetsförmedlingen
            i fråga om vanlig, normal förmedling inte heller fungerar så väl.
            Vi kan hitta sådana exempel. Det är sådant som man alltid måste
            följa. Vad vi kommer att göra är ju att vi nu följer upp detta
            så att vi får en bra kvalitet etc.
          </note>
          <note>
            Det kan nog också vara så som sägs här att vissa kan uppleva
            att de känner sig förnedrade eller på annat sätt uppfattar att
            den här kvalitetsgarantin inte fungerar så bra för dem - precis
            som det finns andra aktiviteter inom arbetsmarknadspolitiken där
            vi får den typen av rapporter. Det finns, och det kommer att finnas.
            Men målet är ju att till varje pris få bort detta.
          </note>
          <note>
            Där tror jag ändå att vi har minst lika bra kontroll i fråga
            om aktivitetsgarantin som inom andra områden.
          </note>
          <note>
            Sedan vill jag säga något apropå att det håller på att bli ett
            arbetsmiljöproblem. Det är ju ändå så att vi har kvarhållit en
            mängd pengar som annars skulle ha tagits bort när det gäller antalet
            tjänster. Det gjorde vi just för att vi införde aktivitetsgarantin.
            Vi vet att det kommer att kräva mer resurser för arbetsförmedlarna.
          </note>
          <note>
            Det kommer att kräva avsevärt mer jobb.
          </note>
          <note>
            Men mitt svar är att det här är nytt. Det har pågått en kort
            tid. Nu skjuter vi kraftfullt in oss på att få en kvalitetskontroll
            och att tillse att jag behandlas lika oavsett var jag bor och
            vem jag är.
          </note>
          <note>
            Anf. 99 CAMILLA SKÖLD JANS-
          </note>
          <note>
            SON (v):
          </note>
          <note>
            Fru talman! Jag får tacka för svaret. Jag är glad över det engagemang
            som finns från ministerns sida.
          </note>
          <note>
            Jag är också glad över de tecken som finns på att
          </note>
          <note>
            AMS tar detta på allvar och på att det är ett brett spektrum
            av olika sätt som man kommer att följa upp det här på. Jag delar
            också uppfattningen att handlingsplanerna är centrala och att
            man kommer långt om man via att utvärdera handlingsplanerna och
            kvaliteten där också kan spegla hur kvaliteten ser ut allmänt
            i garantin. Det är sant att det har gått kort tid.
          </note>
          <note>
            Därför är ju förutsättningarna de allra bästa att faktiskt komma
            till rätta med det hela.
          </note>
          <note>
            Jag skulle vilja lyfta in ännu en aspekt som AMS
          </note>
          <note>
            förhoppningsvis har med sig. Det är ju det här med socialbidragstagare
            och aktivitetsgaranti. Nu finns det ett uppdrag att AMS, Socialstyrelsen
            och Kommunförbundet ska titta på det här när det gäller gränsdragningsproblem.
            Där har det också kommit signaler om att ett finns kommuner som
            öppet pratar om att aktivitetsgarantin kommer att kunna användas
            till att få ned socialbidragskostnaderna. Man pratar öppet om
            att villkora deltagande i aktivitetsgarantin för att få rätt till
            socialbidrag. Man pratar i termer av tvångsarbete osv. Det vore
            också helt att förfela idén med garantin, och för den delen också
            rätten till bistånd.
          </note>
          <note>
            Hela konstruktionen bygger ju på innehåll och på att aktiviteter
            ska bygga på inflytande och ha andra syften än att utgöra en försörjningskälla.
            Här tror jag också att det är viktigt med ett klart ställningstagande
            från högre ort så att säga. Annars riskerar vi dels att hamna
            i ett läge där människor återigen upplever sig som kränkta, dels
            att det återigen blir en arbetsmarknadspolitik där volymtänkande
            och försörjningskälla dominerar. Det är precis det som vi faktiskt
            vill motverka med den här aktivitetsgarantin.
          </note>
          <note>
            Jag känner mig ändå väldigt tillfreds med den redovisning som
            jag har fått av hur AMS tänker sig att följa upp det hela. Trots
            det är det väl inte uteslutet att man kan återkomma i en interpellationsdebatt
            längre fram för att se hur det hela utvecklats.
          </note>
          <note>
            Anf. 100 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag tycker att det är bra att vi för denna diskussion,
            och jag känner mig också orolig över att det inte alltid fungerar
            som man har tänkt. Men hittills, om man ser det i stort, har aktivitetsgarantin
            varit en mycket framgångsrik arbetsmarknadspolitisk åtgärd.
          </note>
          <note>
            Ett av de stora problem som vi har är just att långtidsarbetslösheten
            totalt sett i alla europeiska länder växer sig väldigt stark.
            Efter varje högkonjunktur så kommer en lågkonjunktur. Och de som
            hamnar i arbetslösheten kommer liksom aldrig ur den.
          </note>
          <note>
            Vad vi har lyckats med genom det förstärkta anställningsstödet
            och aktivitetsgarantin är att vi faktiskt har brutit långtidsarbetslösheten
            - det är ett annat perspektiv - och mer än halverat den. Jag vet
            många exempel när det gäller aktivitetsgarantin där många går
            in i den, och många går ur den, dvs. de får riktiga jobb just
            därför att de har kommit in i aktivitetsgarantin. Och detta måste
            ju ses som något mycket positivt. Sedan kommer det nog att visa
            sig att vi hamnar i en situation där många av många skäl kanske
            inte kommer ur denna aktivitetsgaranti. Och då måste man faktiskt
            ta och titta på om aktivitetsgarantin är det lämpliga för dem.
            Självklart ska det också ske frivilligt. Man ska själv gå in i
            detta och göra en individuell handlingsplan tillsammans med sin
            handledare, alltså arbetsförmedlaren. Det är det som är själva
            poängen.
          </note>
          <note>
            Frågan om socialbidrag och gränsdragningen där vill jag återkomma
            till. Nu får AMS detta uppdrag, och man har att ta kontakt med
            Kommunförbundet och med Socialstyrelsen för att se var man landar.
          </note>
          <note>
            Sedan får vi se hur vi ska hantera detta. Därför ska jag be att
            få återkomma till detta.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2000/01:61 om småföretagarnas förutsättningar
          </note>
          <note>
            Anf. 101 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Inger Strömbom har frågat mig vad jag avser att göra
            för att se till att genomföra de förslag som lämnades för två
            år sedan av Småföretagsdelegationen och vad jag i övrigt avser
            att göra för att förbättra småföretagarnas situation.
          </note>
          <note>
            Regeringen har vid flera tillfällen givit uttryck för sin uppskattning
            för det arbete som Småföretagsdelegationen gjorde och har också
            i flera väsentliga avseenden tillstyrkt de förslag som delegationen
            lade fram. Det gäller t.ex. förslag om förbättrade möjligheter
            att göra avsättningar till periodiseringsfond, möjligheten till
            individuellt kompetenssparande, satsningar på förbättrad information
            till småföretagare och hela det paket av åtgärder som delegationen
            föreslog för att förstärka det mer systematiska arbetet med regelförenkling.
          </note>
          <note>
            Regeringens samlade bedömning är att åtgärder vidtagits i syfte
            att undanröja majoriteten av de hinder för tillväxt som Småföretagsdelegationen
            uppmärksammat. Flera av åtgärderna tar dock viss tid innan de
            kan leda till förändrad lagstiftning eftersom förslagen inte var
            av den karaktären att de kan genomföras direkt. Ungefär en fjärdedel
            av förslagen föranleder av olika skäl inga åtgärder från regeringens
            sida.
          </note>
          <note>
            Om vi i stället går till nuet så visar den svenska ekonomin på
            en betydande styrka när det gäller tillväxt och ökad sysselsättning.
            Arbetslösheten närmar sig snabbt det av regeringen uppsatta 4-
          </note>
          <note>
            procentsmålet. De positiva rapporterna om det svenska företagsklimatet
            duggar tätt när flera tunga oberoende analysinstitut har jämfört
            Sverige med andra länder. Nyföretagandet är också mycket stort
            och förra året startades 35 000 genuint nya företag, vilket innebar
            en ökning med 3 % från 1998. Samtidigt som nyföretagandet ökat
            det senaste året har vi haft en stadig minskning av antalet konkurser
            sedan krisåren i början av 90-talet. Det stämmer att det har varit
            en viss uppgång i konkurserna det senaste kvartalet, men totalt
            sett har ändå antalet konkurser minskat med
          </note>
          <note>
            1 % under årets nio första månader jämfört med samma period förra
            året.
          </note>
          <note>
            Mot bakgrund av denna mycket positiva utveckling måste man säga
            att det svenska företagsklimatet är bra. Detta hindrar dock inte
            att vi konstruktivt diskuterar vad vi kan göra för att ytterligare
            förbättra det goda företagsklimatet i Sverige.
          </note>
          <note>
            Låt mig nämna några områden som jag tror kommer att vara centrala
            för den framtida nyetableringen och tillväxten hos småföretag.
          </note>
          <note>
            Tillgången på kompetent arbetskraft kommer säkerligen att vara
            en av nyckelfrågorna för den svenska ekonomin framöver, och då
            även för de mindre företagen.
          </note>
          <note>
            Det behövs också en ökad kunskap om företagande och att en ännu
            bättre entreprenörsanda sprids i alla regioner och i alla åldrar.
          </note>
          <note>
            Jag räknar också med att den omstrukturering som nu pågår bland
            de myndigheter som är viktiga för småföretagens villkor ytterligare
            ska främja ett positivt tillväxtklimat. Det nya verket för näringslivsutveckling
            ska leda till en bättre samordning av statliga insatser för småföretagen
            och en effektivare och tydligare myndighetsstruktur gentemot företagen
            och andra intressenter.
          </note>
          <note>
            Jag är också övertygad om att det krävs fortsatta åtgärder för
            att på bred front förenkla regelverket för de mindre företagen.
            Här har Småföretagsdelegationen startat en positiv spiral som
            nu framöver, när förslagen genomförs, kommer att leda till kontinuerliga
            förenklingar för företagandet. Den av regeringen inrättade Simplexenheten
            övervakar nu regelarbetet inom Regeringskansliet, och samtliga
            förslag som kan ha effekter av betydelse för småföretagare ska
            underställas en särskild konsekvensanalys.
          </note>
          <note>
            Slutligen skulle jag också vilja lyfta fram det arbete som bedrivs
            av den utredning som regeringen tillsatt för att se över de s.k.
            3:12-reglerna för fåmansföretag. De innebär enligt min uppfattning
            en nyckel till tillväxt, ökade investeringar och aktivt risktagande
            i småföretagen i Sverige. En annan viktig framtidsfråga för många
            småföretagare är de problem som ofta uppkommer i samband med generationsskiften.
          </note>
          <note>
            Här måste regeringen pröva alla tänkbara åtgärder för att underlätta
            för generationsskiften i små och medelstora företag. Även denna
            strategiskt viktiga fråga kommer utredningen att studera.
          </note>
          <note type="speaker">
            Anf. 102 INGER STRÖMBOM (kd):
          </note>
          <note>
            Fru talman! Jag vill börja med att tacka för svaret, men jag
            är besviken. När jag väckte denna interpellation så kändes det
            nämligen som om jag krattade i manegen för Björn Rosengren, som
            ju har tagit över ansvaret för småföretagsfrågorna. Interpellationen
            skulle ju kunna vara ett gyllene tillfälle för ministern att visa
            handlingskraft. Och jag hade förväntat mig att någonting nytt
            skulle komma, något förslag som skulle kunna leda till ett ännu
            bättre företagsklimat, eller också ett litet bevis på att Björn
            Rosengren förstår den lille företagarens situation. Det är därför
            som jag säger att jag är besviken.
          </note>
          <note>
            I svaret är ju budskapet tydligt - vad som behöver göras är redan
            gjort. Det svenska företagsklimatet är bra. Och sedan kommer det
            i texten en hänvisning till den svenska ekonomin och arbetslöshetssiffrorna.
          </note>
          <note>
            Och jag måste erkänna att jag har svårt att se det självklara
            sambandet mellan dessa två variabler och regeringens bristande
            reformvilja när det gäller småföretagen.
          </note>
          <note>
            Sverige är ju fortfarande på toppen av en högkonjunktur, och
            om man ska bygga för framtiden så är det ju nu som reformer för
            att stärka företagandet och skapa fler riktiga jobb borde sjösättas.
            Det handlar ju, Björn Rosengren, inte om särskilda gyllene förmåner
            för den enskilde företagaren. Nej, det handlar om att skapa förutsättningar
            för att baka en ännu större kaka som vi alla kan vara med och
            dela.
          </note>
          <note>
            Och det handlar om att inse att ett väl fungerande och välmående
            näringsliv i tillväxt är förutsättningen för att vi ska klara
            det offentliga ansvaret för omsorgen, vården och skolan. Och det
            handlar om att inte knäcka utan att underlätta för dem som vågar
            ta ansvaret, bära riskerna och ta den enorma arbetsinsats som
            det innebär att starta och driva ett eget företag.
          </note>
          <note>
            Två tredjedelar av Småföretagsdelegationens förslag har inte
            till någon del genomförts. Och jag anser precis som ministern
            att regelförenklingsarbetet måste fortsätta, och det med kraft.
            Men det är ju inte någon hemlighet att Simplexgruppen från början
            var totalt handlingsförlamad, ja t.o.m. motarbetad i ministerns
            eget departement.
          </note>
          <note>
            Regelbördan är inte bara tung, den ökar, och den kostar. Kostnaden
            för att administrera skatte-, arbetsmarknads- och miljöreglerna
            är fem gånger högre per anställd i företag med färre än 20 anställda
            jämfört med företag med 50 anställda eller fler. Jag frågar: Hur
            tänker Björn Rosengren lätta på den bördan?
          </note>
          <note>
            Och jag ställer frågan: Vad vet egentligen Björn Rosengren om
            småföretagares verkliga vardag, om våndorna som han eller hon
            kan känna inför ett beslut om att eventuellt anställa en person?
          </note>
          <note>
            Vi kristdemokrater vill ha sänkta arbetsgivaravgifter med 10
            procentenheter på den del av löneunderlaget som ligger under 900
            000 kr. Då, menar vi, underlättar man för de första anställningarna.
            Vore inte detta någonting att arbeta för?
          </note>
          <note>
            Anf. 103 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Den öppna arbetslösheten ökade från
          </note>
          <note>
            3 % till 8 %. Antalet konkurser var mer än dubbelt så högt som
            i dag. Statsfinanserna var i uselt skick.
          </note>
          <note>
            Tillväxten i ekonomin var medioker. Kan interpellanten säga mig
            från vilken tidsperiod som dessa uppgifter är hämtade ifrån? Jag
            skulle vilja ha ett svar på det.
          </note>
          <note>
            Enligt en färsk undersökning om företagsledares syn på näringsklimatet
            i dag har det blivit allt bättre under det senaste året. Sju av
            tio företagsledare räknar med att öka sin produktion i Sverige.
            Var tredje företag planerar att anställa fler.
          </note>
          <note>
            Det kan nämnas att IT-företagen hör till den grupp av företag
            som är mest positiva till näringsklimatet.
          </note>
          <note>
            Jag menar dock att rekryteringsproblemet för företagen är ett
            problem som alltmer lyfts fram som det riktiga hindret mot fortsatt
            hög tillväxt. Här måste vi skjuta in oss. Det handlar om att klara
            av flaskhalsar, om en aktiv arbetsmarknadspolitik som leder till
            att människor får den kompetens som de behöver. Det leder inte
            minst till att vi ger möjligheter och utrymme för kompetensutveckling
            i jobbet.
          </note>
          <note>
            Det som är ytterst avgörande såväl för småföretag som för näringslivet
            i stort är de makroekonomiska frågorna, att vi har låg ränta,
            att vi har låg inflation, att vi har en tillväxt och en efterfrågan
            på våra olika marknader. Det kan vi säga att vi har lyckats väl
            med, och det är därför som det startas så många småföretag och
            därför som det går så bra för dem.
          </note>
          <note>
            Simplexgruppen har två uppgifter. Den ena uppgiften fanns inte
            tidigare, och den innebär att man ska tillse att varje nytt förslag
            som regeringen lägger fram och som dyker upp då och då inte förhindrar
            eller på något sätt stökar till det för småföretagandet. Gruppen
            är också till för att se över gamla regelverk. Den senare tänker
            jag aktivera mig kring. Simplexgruppen och dess ledning är väldigt
            nya, och de måste få chans att komma i gång med sitt arbete. Jag
            ska se till att så sker.
          </note>
          <note>
            Självfallet kan mycket göras när det gäller småföretagen. Det
            gäller inom skatteområdet och många andra frågor, och det ska
            jag be att få återkomma till.
          </note>
          <note>
            Vad har Björn Rosengren för kunskaper om småföretagen? Ja, jag
            kommer från en småföretagarfamilj och är uppväxt i småföretagarmiljö.
            Jag hör till de barn som har suttit vid julbordet och lyssnat
            när pappa berättat om balansräkningen, dvs. hur mycket pengar
            som fanns på banken och om det fanns jobb om en eller två månader.
            Jag tror faktiskt att jag känner den miljön väl. Därmed tycker
            jag att jag har legitimerat mig som minister för detta område.
            Jag har fått erfarenheter genom min uppfostran.
          </note>
          <note type="speaker">
            Anf. 104 INGER STRÖMBOM (kd):
          </note>
          <note>
            Fru talman! Då hade jag rätt när jag i inledningen sade att när
            jag lämnade in interpellationen kändes det som att jag krattade
            i manegen för Björn Rosengren, och det gjorde jag ju. Nu fick
            han tillfälle att presentera sina kunskaper om småföretagande.
          </note>
          <note>
            Jag delar naturligtvis synen på rekryteringsproblemet. Det är
            naturligtvis detsamma för både stora företag och småföretag -
            kanske specifikt för viss småföretag.
          </note>
          <note>
            Om vi nu ska gå tillbaka till småföretagens vardag nämner Björn
            Rosengren generationsskiftesbeskattningen i sitt svar. Jag tolkar
            det som att Björn Rosengren tycker att den s.k. Gnosjöandan är
            någonting positivt och att vi ska försöka att behålla den. Men
            då måste man snabbt se till att man kommer till rätta med arvs-
            och generationsskiftesfrågorna, vilka faktiskt hotar att utplåna
            den andan.
          </note>
          <note>
            Många av företagen klarar inte ett snabbt generationsskifte.
            Andra småföretag ser det kanske som enda utväg att bli en del
            i en större koncern. Och vad händer då? Jo, då är risken stor
            att man kan få en karriär-vd som kanske inte ens är intresserad
            av att bosätta sig på orten. Ägarbytet blir därigenom ett hot
            mot företagsamheten, det som vi kallar för Gnosjöandan.
          </note>
          <note>
            Jag vet att man har tillsatt en utredning som jobbar med frågan.
            Jag vet också att det dröjer nästan ett år innan den ska redovisa
            sitt arbete. Efter det dröjer det ytterligare en tid innan regeringen
            kommer med ett förslag. Och jag vill fråga: Hur länge kan det
            dröja innan regeringens förslag om en ny arvs- och gåvobeskattning
            kommer? Hur många företag bedömer ministern hinner försvinna på
            grund av de nuvarande bestämmelserna innan förslaget kommer?
          </note>
          <note>
            Konkurrensverket har varit väldigt tydligt när det gäller arvs-
            och gåvoskatterna, och man anser att de bör sänkas. Vi kristdemokrater
            anser att det vore rimligt att det arbetande kapitalet i princip
            borde undantas från arvs- och gåvoskatt just därför att familjeföretag
            ska kunna hållas samman vid generationsväxlingar. Låter inte det
            som ett rimligt förslag och som ett första steg, Björn Rosengren?
          </note>
          <note>
            Anf. 105 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Frågan om generationsskiften ska utredas nu. Det
            är en vanlig svensk tradition. Frågan måste utredas och man måste
            se vilka konsekvenserna blir. Därefter får vi se vad vi kommer
            att landa i och vad kammaren kommer att fatta för beslut. Jag
            har också uttryckt att jag tycker att det är en mycket viktig
            fråga.
          </note>
          <note>
            Det finns en mängd frågor som är viktiga för småföretagen, men
            i dag är den viktigaste frågan kompetensutveckling. Där satsar
            regeringen väldigt stort dels genom de individuella kontona, dels
            på annat sätt genom kompetensutveckling. Det är den viktigaste
            frågan, och det är där som vi kommer att få se flaskhalsen.
          </note>
          <note>
            Men jag skulle än en gång vilja ha svar på min fråga. Den öppna
            arbetslösheten ökade från 3 % till
          </note>
          <note>
            8 %. Antalet konkurser var mer än dubbelt så högt som i dag.
            Statsfinanserna var i uselt skick. Tillväxten i ekonomin var medioker.
            Kan interpellanten säga mig från vilken tidsperiod som dessa uppgifter
            är hämtade? Jag skulle uppskatta om jag fick ett svar på det.
          </note>
          <note type="speaker">
            Anf. 106 INGER STRÖMBOM (kd):
          </note>
          <note>
            Fru talman! Visst kan jag svara på det. Det är inte så svårt.
            Vi vet båda två från vilken tidsperiod uppgifterna är hämtade.
            Men vi vet också - vilket vi inte behöver utveckla på den knappa
            tiden här - vad det berodde på.
          </note>
          <note>
            Jag vill ta upp en sak till som är otroligt viktig även för småföretagen.
            När jag reser runt och träffar företagare, oavsett var i landet
            jag befinner mig, tar de upp frågan om det dåliga svenska vägnätet.
            Det är också ett ansvar som ligger på näringsministern.
          </note>
          <note>
            I Jämtland är det dåliga vägar och tjälskador som förorsakar
            väldiga kostnader, och det finns kalkyler på det. I t.ex. Täby
            norr om Stockholm finns det andra problem. Det gäller framkomligheten.
            Trängsel och köer förorsakar kostnader. Trafikknutarna måste lösas.
          </note>
          <note>
            Jag skulle vilja ha en förklaring av ministern. Varför har planerna
            inte kunnat fullföljas? Varför dröjer den stora infrastrukturpropositionen?
            Ser inte ministern det som en viktig del också för näringslivet
            att det finns ordentliga vägar? Jag vill ha ett riktigt svar.
          </note>
          <note>
            Jag vill inte höra någon ursäkt om man är tvungen att samarbeta
            med riksdagens två mest trafikfientliga partier. Jag vill höra
            vad ministern har för egen syn på det här. Är inte vägtrafiken
            avgörande för hela det svenska näringslivet?
          </note>
          <note>
            Anf. 107 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill först säga att jag delar Inger
          </note>
          <note>
            Strömboms uppfattning, att vägar, annan infrastruktur och kommunikationer
            av olika slag är avgörande för näringslivet och för den svenska
            utvecklingen. Så är det när det gäller vår tillväxt. Det finns
            ingenting som är så viktigt för regionalpolitiken som kommunikationer.
            Där har regeringen bl.a. lagt fram ett förslag, som också har
            antagits av riksdagen, om Itinfrastrukturen.
          </note>
          <note>
            Vi ska återkomma till frågan om vägarna. Jag har ingen annan
            uppfattning. Det finns i dag en situation med en eftersatthet
            i både drift och underhåll och inte minst när det gäller en hel
            del igångsättning av vägbyggen som har skjutits på framtiden.
            Förklaringen är att vi har haft en dålig statsfinansiell situation,
            under en viss tidsperiod medioker. Här i riksdagen liksom i kommunerna
            har valet stått mellan att satsa på stora investeringar i infrastrukturen
            eller vänta med dem och i stället försöka upprätthålla våra välfärdssystem.
          </note>
          <note>
            Vi var tvingade att göra nedskärningar.
          </note>
          <note>
            Av våra vägar är 40 % kommunala. Vi kan konstatera att kommunerna
            har skjutit på investeringarna och försökt att klara annat inom
            kommunens välfärd.
          </note>
          <note>
            Nu är de i ett läge där de måste göra investeringar. Vi måste
            också göra det. Det kommer denna kammare att få behandla längre
            fram. Jag delar den uppfattning som interpellanten har uttryckt.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2000/01:40 om betygssystemet
          </note>
          <note>
            Anf. 108 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! Ulf Nilsson har frågat vilka åtgärder jag avser att
            vidta med anledning av Kvalitetsgranskningsnämndens förslag om
            att avskaffa kravet på godkända betyg för intagning till gymnasieskolan.
          </note>
          <note>
            Svaret är kort: Jag ämnar inte vidta några åtgärder som innebär
            att kraven på grundskolans måluppfyllelse sänks. Tvärtom, regeringen
            har vidtagit en rad åtgärder för att upprätthålla kraven och förbättra
            resultaten.
          </note>
          <note>
            Nya kursplaner har fastställts för grundskolan.
          </note>
          <note>
            Medel har fördelats för att förstärka stödet till kompetensutveckling
            för undervisning av elever i behov av särskilt stöd samt för att
            stödja och stimulera arbetet med språkutveckling, med inriktning
            på att förbättra läs- och skrivmiljöerna. En expertgrupp har fått
            i uppdrag att analysera behovet av insatser för att stärka måluppfyllelsen
            och den individuella planeringen.
          </note>
          <note>
            I höst har flera förändringar i gymnasieskolan trätt i kraft.
            Utvecklingssamtal har införts och rätten till stöd har stärkts.
            Krav på åtgärdsprogram för funktionshindrade har införts. I budgetpropositionen
            för
          </note>
          <note>
            2000/2001 föreslår regeringen att antalet garanterade undervisningstimmar
            ska utökas. Vidare föreslås att skolan under de kommande fem åren
            stegvis ska tillföras ökade resurser, 1 miljard kronor mer per
            läsår tills nivån 5 miljarder kronor är uppnådd, i form av ett
            särskilt riktat statsbidrag för att öka personaltätheten.
          </note>
          <note>
            Jag konstaterar således att regeringen redan vidtagit åtgärder
            för att förbättra måluppfyllelsen i grundskolan och gymnasieskolan.
            Jag utesluter dock inte att ytterligare åtgärder kan vara nödvändiga.
          </note>
          <note>
            Det är ännu för tidigt att utläsa effekterna för gymnasieskolans
            måluppfyllelse av behörighetskraven i matematik, svenska och engelska
            vid intagningen till gymnasieskolan. Inga elever som tagits in
            efter det att kraven trätt i kraft har ännu lämnat gymnasieskolan.
          </note>
          <note>
            Statens skolverk har i en samlad bedömning av utvecklingen inom
            barnomsorg och skolväsende redovisat att effekterna av behörighetskraven
            är betydande i grundskolan. Det finns de som menar att grundskolan
            tenderar att bli en treämnesskola. Undervisningen inriktas på
            mål att uppnå medan målen att sträva mot inte fått den betydelse
            för arbetet som varit avsikten. Den insnävning av grundskolans
            uppdrag som detta innebär måste brytas.
          </note>
          <note>
            Ulf Nilsson och Folkpartiet hävdar att det individuella programmet
            inte fyller sin funktion. Jag håller med om att det inte fungerar
            tillräckligt bra. Nilssons slutsats att resurserna i stället bör
            sättas in i grundskolan är dock förhastad. Självfallet är det
            viktigt att stödresurser sätts in tidigt. Problemet är att alla
            ungdomar som i dag går på det individuella programmet inte kan
            nås på detta sätt. Det individuella programmet rekryterar flera
            olika elevgrupper med helt skilda behov. Jag anser att det finns
            flera skäl att överväga vad som kan göras för att förbättra utbildningsmöjligheterna
            för de ungdomar som i dag går på ett individuellt program.
          </note>
          <note>
            Vad gäller betygssystemet har jag tidigare redovisat min uppfattning
            att kursbetygen inte i tillräcklig grad ger utrymme för progression
            och helhetsbedömning. Jag har därför givit en arbetsgrupp inom
            Utbildningsdepartementet uppdraget att senast den 20
          </note>
          <note>
            december innevarande år lämna förslag på de åtgärder som bör
            vidtas för att betygen i gymnasieskolan ska avse kunskaper i ämnen
            i stället för betyg i enstaka kurser.
          </note>
          <note>
            Ulf Nilsson påstår att Skolverkets kvalitetsgranskningsnämnd
            har föreslagit att begreppet Icke godkänd i grundskolan ska avskaffas.
            Vad gäller begreppet Icke godkänd så existerar det över huvud
            taget inte i grundskolans författningar.
          </note>
          <note type="speaker">
            Anf. 109 ULF NILSSON (fp):
          </note>
          <note>
            Fru talman! Jag ska inleda med att tacka skolministern för svaret.
            Det är bra att skolministern säger att hon inte vill vidta några
            åtgärder som innebär att kraven på måluppfyllelse sänks. Däremot
            får jag inte något riktigt svar på frågan hur ministern ser på
            betygen.
          </note>
          <note>
            Bakgrunden till min interpellation är att antalet som inte har
            blivit godkända i grundskolan har ökat de senaste åren, särskilt
            i ämnena svenska, matematik och engelska. Beslutet som genomfördes
            för några år sedan att eleverna ska vara godkända i basämnena
            för att börja på gymnasiet var bra. Krav på godkänt innebär att
            grundskolan måste ta ansvar för alla elever, även de som av någon
            anledning har svårt för något ämne.
          </note>
          <note>
            Den debatt som uppstod kring hur många som inte blev godkända
            var nyttig, eftersom politiker och andra verkligen började prata
            om hur skolan når upp till målen. Folkpartiet tyckte att regeringen
            var på rätt väg med förslaget om att eleverna ska ha godkänt i
            basämnena. Desto tråkigare är det om regeringen backar när det
            visar sig att skolorna inte klarar att nå upp till målen.
          </note>
          <note>
            I dag får 10,5 % av grundskoleeleverna inte godkänt i basämnena,
            alltså svenska, engelska och matematik. Den siffran har ökat från
            8,6 % på bara två år.
          </note>
          <note>
            Jag erkänner gärna att ökningen inte bara behöver bero på att
            skolan har blivit sämre. Den kan också bero på att lärarna har
            blivit säkrare på att sätta de nya betygen. I så fall är det bra
            för eleverna.
          </note>
          <note>
            Fru talman! Varje gång en elev får ett för högt betyg blir den
            eleven lurad på det extra stöd han eller hon skulle ha rätt till.
            Läraren kanske har sparat ett antal tusenlappar till kommunen
            genom att sätta ett för snällt betyg, men eleven blir verkligen
            inte hjälpt av att speciallärare och extraresurser försvinner.
          </note>
          <note>
            Skolverket kom i september med ett mycket märkligt dokument från
            sin kvalitetsgranskningsnämnd. Skolverket anser att inriktningen
            på basämnena i grundskolan lett till en överdriven fokusering
            på engelska, svenska och matte. Ingegerd Wärnersson tar också
            upp den tråden och antyder att grundskolan håller på att bli en
            treämnesskola. Men är inte en elev hopplöst förlorad på gymnasiet
            om han eller hon inte kan läsa och förstå en vanlig dagstidning?
            Så elementära är i princip kraven på godkänt i svenska i grundskolan.
            Ingen elev blir hjälpt av att få gå vidare till en utbildning
            som man inte har förutsättningar att klara av.
          </note>
          <note>
            Skolverkets slutsats blir uppseendeväckande. Genom sin kvalitetsgranskningsnämnd
            föreslår man att själva begreppet godkänd ska tas bort. Jag skulle
            vilja höra skolministern konkret kommentera det förslaget.
          </note>
          <note>
            Hur ska jag uppfatta att Ingegerd Wärnersson delvis instämmer
            i Skolverkets synpunkter på nackdelarna med dagens krav på godkänt?
            Är skolministern beredd att avskaffa kravet på godkänt eller inte?
            Frågan är så central att en viljedeklaration skulle vara betydelsefull,
            inte minst för lärare, föräldrar och elever, så att de får en
            chans att vara med i debatten om några förändringar är på gång.
            Det kanske tvärtom är så att skolministerns kritik av treämnesskolan
            ska tolkas som att hon vill utöka kravet på godkänt till fler
            ämnen. Folkpartiet är gärna med och diskuterar sådana eventuella
            förändringar.
          </note>
          <note>
            Fru talman! Skolministern har inte talat om hur hon ser på dessa
            frågor om betygen. Det finns möjlighet för skolministern att i
            nästa inlägg förklara hur hon ser på betyg och kravet på godkänd
            för att få börja gymnasieskolan.
          </note>
          <note>
            Anf. 110 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! Nej, jag är inte beredd att plocka bort dessa krav
            i dag. Det sade jag också i mitt svar. Däremot fokuserade jag
            på det som inspektörerna tog upp i sin rapport, dvs. att vissa
            undersökningar har visat att det har blivit en fokusering från
            skolans sida på svenska, engelska och matematik, med den följden
            att man har ägnat mindre tid åt övriga ämnen. Det tycker jag är
            väldigt viktigt att vi uppmärksammar. Jag tror egentligen att
            Ulf Nilsson och jag är överens om att alla ämnen har lika värde
            i grundskolan.
          </note>
          <note>
            Det som regeringen gör nu är en stor satsning för att så tidigt
            som möjligt se till att alla barn verkligen lär sig både att läsa,
            skriva och räkna. Det är grunden för att man ska kunna vara aktiv
            i ett demokratiskt samhälle.
          </note>
          <note>
            Detta måste vi klara av. Vi måste tidigt kunna möta barnen. Vi
            måste kunna göra det redan i förskolan och sedan i de första åren
            i grundskolan. Det är där satsningarna ska sättas in först och
            främst. Det är därför också viktigt att vi får fler specialpedagoger
            som kan möta de elever som har svårigheter just inom ämnena svenska
            och matematik.
          </note>
          <note>
            Positiva erfarenheter har vi fått t.ex. av att man i arbetet
            med de mindre barnen kombinerar ämnen som t.ex. svenska och idrott.
            Vi vet att motoriken har stor betydelse när elever ska lära sig
            såväl att läsa som att skriva svenska. Vi vet att matematiken
            också kan kombineras med olika ämnen för att stimulera de barn
            som har större svårigheter än andra. Det tycker jag är väldigt
            bra. Jag kommer med intresse att följa olika pedagogiska arbetssätt
            och arbetsformer där lärarna för att göra arbetssituationen i
            skolan mer lustfylld ser till att låta träningen av basfärdigheterna
            ingå i övriga ämnen.
          </note>
          <note>
            När kraven kom på att eleven skulle vara godkänd i svenska, engelska
            och matematik hade flera av eleverna kommit en bra bit upp i grundskolan.
            För att de skulle få de nödvändiga kunskaperna innan de började
            på gymnasiet kan det ha blivit en fokusering. På sikt ska denna
            basinlärning självklart ske så tidigt som möjligt. Men under övergångstiden
            tror jag att man har fokuserat på inlärning de senare åren. Det
            är kanske det som är anledningen till inspektörsrapporten. Man
            har pratat om de s.k. treämnena. Men den framtida inriktningen
            måste vara klart bredare.
          </note>
          <note>
            I det fallet hoppas jag att vi är fullständigt överens om att
            vi ska möta behovet av basfärdigheter så tidigt som möjligt och
            att alla ämnen ska ha lika värde inom grundskolan. Men jag återupprepar
            att jag i nuläget inte tänker plocka bort kraven.
          </note>
          <note type="speaker">
            Anf. 111 ULF NILSSON (fp):
          </note>
          <note>
            Fru talman! Jag tackar skolministern för det svaret. Det som
            sades om betygen framgick faktiskt inte av det första svaret,
            utan skolministern sade att hon inte ämnar vidta några åtgärder
            som innebär att kraven på grundskolans måluppfyllelse sänks. Jag
            tackar för förtydligandet att skolministern inte avser att ta
            bort kravet på godkända betyg, vilket jag tycker skulle vara förödande.
            Det är utmärkt.
          </note>
          <note>
            I övrigt talar skolministern om en del andra saker i sitt svar
            - om nya kursplaner, pengar för vuxna i skolan m.m. Dessa mera
            allmänna åtgärder ska öka måluppfyllelsen i skolan. Jag tycker
            att det är lite tveksamt vad regeringen vill att t.ex. pengarna
            till fler vuxna ska användas till. Folkpartiet har sagt ja till
            de pengarna, men vi brukar tydligt säga att det till att börja
            med framför allt behövs fler utbildade lärare i skolan.
          </note>
          <note>
            Jag är dock tacksam för att skolministern, som hon säger, inte
            utesluter att ytterligare åtgärder kan vara nödvändiga. Själv
            är jag nämligen övertygad om att betydligt kraftfullare åtgärder
            behövs om de ungdomar som i dag misslyckas i skolan ska bli hjälpta.
          </note>
          <note>
            Från Folkpartiets sida har vi föreslagit att grundskolan ska
            ansvara för eleverna tills de är förberedda för gymnasieskolan.
            Det innebär att stöd och insatser ska göras tidigt och att grundskolan
            i en del fall ska få anordna kurser även för elever som har kommit
            upp i gymnasieåldern. Det innebär att skolan tar ansvar för att
            ingen elev glöms bort och skickas till en skolform han eller hon
            inte är förberedd för.
          </note>
          <note>
            I stället föreslår Folkpartiet att det nuvarande individuella
            programmet på gymnasiet avskaffas och att de resurserna huvudsakligen
            läggs på grundskolan.
          </note>
          <note>
            Det individuella programmet är ju till för elever som läser på
            gymnasiet fast de inte har tillräckliga kunskaper i diverse ämnen
            för att klara sig i gymnasieskolan. I dag lyckas inte skolan alls
            med dessa elever.
          </note>
          <note>
            De allra flesta lyckas aldrig klara ett vanligt gymnasieprogram.
            Hjälpen har helt enkelt satts in för sent.
          </note>
          <note>
            Skolministern talar också i sitt svar om att hon har gett en
            grupp i uppdrag att lämna förslag om ett nytt betygssystem i gymnasiet
            - om att avskaffa kursbetygen. En elev som fått t.ex. betyget
            Väl godkänd i matte A men sedan får betyget Icke godkänd i det
            svårare matte B skulle alltså inte i sitt betyg kunna visa att
            han eller hon har klarat av en av kurserna bra.
          </note>
          <note>
            Jag vet inte hur dessa förslag kommer att se ut, men jag önskar
            att det inte blir som tidigare i skolpolitiken, dvs. att det kommer
            ett förslag och att det genomförs utan en rejäl debatt inte minst
            med de professionella i skolan - lärarna.
          </note>
          <note>
            De flesta elever jag har talat med vill ha kvar kursbetygen.
            Däremot är de ofta kritiska till dagens betygsskala med bara fyra
            olika betyg, inklusive Icke godkänd. Det behövs fler steg i betygsskalan
            för att den ska bli mer nyanserad och rättvis. Särskilt är hoppet
            mellan betyget Godkänd och Väl godkänd alldeles för stort för
            att det ska kunna kännas rättvist.
          </note>
          <note>
            Men de frågorna berör inte skolministern alls i sitt svar.
          </note>
          <note>
            Inte heller tar hon upp att betygen i dag sätts på ganska lösa
            grunder. I en ESO-rapport från i år - från
          </note>
          <note>
            Expertgruppen för studier i offentlig ekonomi - skriver man att
            det troligen existerar en betygsinflation och att fler verkar
            få godkänt än vad resultaten på de nationella proven motsvarar.
          </note>
          <note>
            Det är återigen samma problem, som Ingegerd
          </note>
          <note>
            Wärnersson inte riktigt vill diskutera på samma sätt som jag.
            Betyg måste spegla elevens kunskapsnivå på ett riktigt sätt för
            att skolan ska veta om målen uppnås och för att elever som behöver
            mera tid och stöd verkligen ska få det. Det viktiga är att få
            ett betygssystem som fungerar.
          </note>
          <note>
            Skolministern och jag har flera gånger diskuterat detta med att
            relatera betygen till nationella prov och vad man kan göra för
            att betygen verkligen ska vara rättvisande när det gäller resultaten.
            Jag hoppas att vi kan se fram emot någonting också om det framöver.
          </note>
          <note>
            Anf. 112 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! Vi har redovisat några av åtgärderna för att nå en
            bättre måluppfyllelse inom grundskolan.
          </note>
          <note>
            Jag tycker att det är väldigt bra att Folkpartiet stöttar satsningen
            på fler vuxna. Vi har valt att låta skolorna tillsammans med kommunpolitiker
            och föräldrar själva beskriva var de tycker att behoven är störst,
            dvs. vilka yrkeskompetenser som behövs mest.
          </note>
          <note>
            Självklart har vi på många skolor brist på lärare.
          </note>
          <note>
            Det tror jag också kommer att vara det vi kommer att se det första
            året, när ansökningarna kommer in. Men det är också brist på psykologer,
            specialpedagoger och kuratorer. Jag tycker att det är viktigt
            att skolorna själva för fram vad de anser viktigast.
          </note>
          <note>
            Ett andra uppdrag är det uppdrag som Skolverket kommer att få
            av regeringen att utveckla en strategi för hur verkets medel för
            lokal skolutveckling samt de särskilda medlen för ökning av basfärdigheterna
            ska kunna bidra till en ökad måluppfyllelse. Medlen ska i större
            utsträckning än hittills riktas mot de kommuner och skolor som
            bäst behöver stöd.
          </note>
          <note>
            Skolverket kommer i mitten på november att redovisa för regeringen
            hur man tänker lägga upp denna verksamhet.
          </note>
          <note>
            Medel har också avsatts för såväl 2001 som 2002
          </note>
          <note>
            för särskilda utvecklingsinsatser i syfte att främja basfärdigheterna,
            dvs. att läsa, skriva och räkna.
          </note>
          <note>
            Dessutom kommer kompetensutveckling av lärare inom det specialpedagogiska
            området för undervisning av elever i behov av särskilt stöd, t.ex.
            elever med läs- och skrivsvårigheter och dyslexi, att ske.
          </note>
          <note>
            Åtgärder kommer att vidtas för att förstärka modersmålsundervisningen
            såväl i förskolan som i skolan. Senare i höst återkommer regeringen
            med en särskild satsning på matematik.
          </note>
          <note>
            Vi försöker att på olika nivåer och med olika inriktningar hela
            tiden ta tag just i de elever som Ulf
          </note>
          <note>
            Nilsson har berört, nämligen de elever som har ett större behov
            än andra, där vi ännu inte har nått de mål som vi har satt upp.
          </note>
          <note>
            Om man tittar på vilka elever som går det individuella programmet
            ser man att det dels är elever från årskurs 9, dels elever som
            går om individuella programmet. Det finns en tredje grupp med
            elever som har gått från ett nationellt program till det individuella
            programmet, och det finns en fjärde grupp med elever som inte
            har gått i grundskolan, utan de har kommit till Sverige och startar
            på gymnasienivå.
          </note>
          <note>
            Ungefär 50 % av eleverna, som går på det individuella programmet,
            tillhör de här fyra olika grupperna.
          </note>
          <note>
            När vi ska titta på det individuella programmet i en framtid
            måste vi fundera över vilka elever som, enligt vår bedömning,
            över huvud taget ska finnas där. Välfärdsbokslutet visar ju också
            att det här kanske inte alls är den bästa lösningen för gruppen
            elever med utländsk bakgrund som inte har gått i grundskolan och
            som nu går in på det individuella programmet. Vi måste fundera
            över ett annat bättre sätt att möta dem, eftersom de har missat
            hela den nioåriga svenska grundskolan.
          </note>
          <note>
            Hur det individuella programmet ska se ut i en framtid är också
            en uppgift som Gymnasiekommittén får att hantera. Men givetvis
            - det har jag också sagt i tidigare debatter, måste intentionen
            vara att de allra flesta elever ska klara grundskolan och kunna
            gå över till ett nationellt program. Det ska ju snarast vara undantag
            att man ska behöva gå till det individuella programmet. Det är
            därför som det är viktigt att alla de insatser som vi nu gör från
            grundskolan verkligen kommer att kunna genomföras och att samtliga
            kommuner också tar sitt ansvar när det gäller såväl kompetensutveckling
            som lärarresurser.
          </note>
          <note type="speaker">
            Anf. 113 ULF NILSSON (fp):
          </note>
          <note>
            Fru talman! Det finns mycket annat att diskutera när det gäller
            antalet elever som inte når upp till vare sig grundskolans eller
            gymnasieskolans mål. Det är saker som vi inte har tid att diskutera
            i dag. Från
          </note>
          <note>
            Folkpartiets sida vill vi ju ha ett annat gymnasium med fler
            möjligheter, t.ex. yrkesinriktning för de elever som är intresserade
            av det.
          </note>
          <note>
            Men en sak som vi är överens om är att det är viktigt att elever
            har tillräckliga kunskaper för att klara nästa nivå när de går
            vidare. Därför är det, som sagt, bra att skolministern i alla
            fall slår fast i dag att kravet på att man ska vara godkänd för
            att komma in på gymnasiet ligger kvar.
          </note>
          <note>
            Sedan tycker jag att det vore väsentligt om det individuella
            programmet som generell åtgärd för elever som inte uppnår godkända
            betyg avskaffades. Det skulle nämligen sätta press på grundskolan
            att sätta in stöd tidigt och arbeta på ett annat sätt. Sedan är
            det en annan sak att det alltid kommer att finnas behov av stöd
            och hjälp till elever, bl.a. till dem som just har kommit till
            Sverige som går på gymnasieskolan. Men om man har det individuella
            programmet som en allmän hjälpåtgärd blir det ändå så att man
            struntar i kravet på godkända betyg, eftersom många elever går
            vidare till gymnasieskolan i alla fall.
          </note>
          <note>
            Sedan skulle jag vilja höra en kort kommentar i skolministerns
            sista inlägg om den här fortsatta undersökningen av vad betygen
            egentligen visar. Enligt den ESO-rapport som jag talade om har
            t.ex. tio i gymnasiet icke godkänt i provet i svenska B, medan
            däremot bara 5,6 får icke godkänt i betyg. Det är alltså mycket
            som talar för att det finns en inflation i betygssystemet. Och,
            återigen, att sätta för snälla betyg är inte att hjälpa eleverna,
            utan det är att stjälpa eleverna, eftersom de då går miste om
            det stöd som de annars skulle ha rätt till.
          </note>
          <note>
            Sedan fick jag heller ingen kommentar om fler betygssteg för
            att man ska få ett rättvisare system, men jag vet att skolministern
            tidigare har sagt att hon inte är intresserad av det.
          </note>
          <note>
            Jag tackar ändå för upplysningen om att kravet på att man ska
            vara godkänd finns kvar, och det är jag glad för.
          </note>
          <note>
            Anf. 114 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! När det gäller det nuvarande betygssystemet visade
            inspektörsrapporten att lärarna fortfarande inte har tillräcklig
            kompetens när det gäller användandet av betygsstegen. Det har
            vi givetvis uppmärksammat, och jag tar för givet att också Skolverket
            nu är medvetet om det här och funderar över hur man kan stärka
            lärarnas kompetens när det gäller ett målrelaterat betygssystem.
            Det gäller i förhållande till elever, och det handlar också om
            att ge möjlighet till diskussion och dialog mellan lärarna om
            hur de ser på själva betygssystemet.
          </note>
          <note>
            Den rapport som vi fick från Kvalitetsgranskningsnämnden omfattar
            tre steg. Man vill plocka bort kravnivåerna, som vi har diskuterat
            här i kväll, när det gäller matte, svenska och engelska. Det andra
            var att man ville ha ett annat betygssystem som innehåller fler
            betygssteg men som inte bara innefattar rena ämneskunskaper, utan
            det är kanske bredare mätningar av elevernas kunskaper. Det tredje
            var att man skulle kunna ha en ingång till gymnasiet som inte
            grundade sig på betyg utan som grundade sig på det första valet
            till gymnasieskolan. Det ska alltså inte vara betygsrelaterat
            att komma in där.
          </note>
          <note>
            Det är en mycket omfattande förändring som nämnden för fram.
            Därför har jag i dag valt att inte göra förändringar som syftar
            till de tre enskilda förslagen. Om det ska bli någon förändring
            måste detta ses som en helhet. Det är min uppfattning att betygssystemet
            är så pass nytt. Dessutom står vi inför en förändring med den
            slopade timplanen, som kanske kan leda till att vi får nya ämnen.
            Det vet vi inte ännu.
          </note>
          <note>
            Vi får se hur man arbetar i det här försöket, och därmed får
            vi kanske också göra förändringar när det gäller betygen.
          </note>
          <note>
            Överläggningen var härmed avslutad.
          </note>
          <note>
            14 § Anmälan om inkomna faktapromemorior om förslag från Europeiska
            kommissionen
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            2000/01:25 Förslag till Europaparlamentets och rådets direktiv
            om försäkringsförmedling
          </note>
          <note>
            KOM (2000) 511 till lagutskottet
          </note>
          <note>
            2000/01:26 Förslag till gemensam rapport om sysselsättningen
            2000, kommissionens rekommendation till rådets rekommendation
            om genomförandet av medlemsstaternas sysselsättningspolitik och
            förslag till rådets beslut om riktlinjer för medlemsstaternas
            sysselsättningspolitik 2001
          </note>
          <note>
            KOM (2000) 548, 549, 551 till arbetsmarknadsutskottet
          </note>
          <note>
            15 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2000/01:39 till utrikesutskottet
          </note>
          <note>
            Skrivelser
          </note>
          <note>
            2000/01:25 till justitieutskottet
          </note>
          <note>
            2000/01:38 till miljö- och jordbruksutskottet
          </note>
          <note>
            Förslag
          </note>
          <note>
            2000/01:RR3 till finansutskottet
          </note>
          <note>
            2000/01:RR4 till lagutskottet
          </note>
          <note>
            2000/01:RR7 till arbetsmarknadsutskottet
          </note>
          <note>
            Motioner
          </note>
          <note>
            2000/01:So22-So28 till socialutskottet
          </note>
          <note>
            2000/01:Sk9-Sk15 till skatteutskottet
          </note>
          <note>
            2000/01:Bo1-Bo7 till bostadsutskottet
          </note>
          <note>
            2000/01:Ub14-Ub17 till utbildningsutskottet
          </note>
          <note>
            16 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Näringsutskottets betänkande 2000/01:NU4
          </note>
          <note>
            Konstitutionsutskottets betänkande 2000/01:KU4
          </note>
          <note>
            Justitieutskottets betänkande 2000/01:JuU3
          </note>
          <note>
            Socialutskottets betänkanden 2000/01:SoU2-SoU4
          </note>
          <note>
            17 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            2000/01:37 Kontroll av postförsändelser
          </note>
          <note>
            Förslag
          </note>
          <note>
            2000/01:RR8 Riksdagens revisorers förslag angående
          </note>
          <note>
            Sjöfartsinspektionens tillsyn
          </note>
          <note>
            18 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 6 november
          </note>
          <note>
            2000/01:170 av Ann-Kristine Johansson (s) till näringsminister
            Björn Rosengren
          </note>
          <note>
            Regler för EU-moped
          </note>
          <note>
            2000/01:171 av Thomas Julin (mp) till socialminister
          </note>
          <note>
            Lars Engqvist
          </note>
          <note>
            Tobaksreklam
          </note>
          <note>
            2000/01:172 av Rosita Runegrund (kd) till socialminister Lars
            Engqvist
          </note>
          <note>
            Rättsskydd för personer med demens
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 14 november.
          </note>
          <note>
            19 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 november
          </note>
          <note>
            2000/01:90 av Carina Hägg (s) till vice statsminister
          </note>
          <note>
            Lena Hjelm-Wallén
          </note>
          <note>
            Kirunasvenskarnas öden
          </note>
          <note>
            2000/01:127 av Sten Tolgfors (m) till statsminister
          </note>
          <note>
            Göran Persson
          </note>
          <note>
            Statsrådens närvaro i kammaren
          </note>
          <note>
            2000/01:135 av Inger Lundberg (s) till finansminister
          </note>
          <note>
            Bosse Ringholm
          </note>
          <note>
            Församlingsbegreppet i folkbokföringen
          </note>
          <note>
            2000/01:137 av Gudrun Lindvall (mp) till statsrådet
          </note>
          <note>
            Lars-Erik Lövdén
          </note>
          <note>
            Naturreservat i Stockholmsregionen
          </note>
          <note>
            2000/01:144 av Roy Hansson (m) till finansminister
          </note>
          <note>
            Bosse Ringholm
          </note>
          <note>
            Mervärdesskatt
          </note>
          <note>
            2000/01:148 av Inger René (m) till socialminister
          </note>
          <note>
            Lars Engqvist
          </note>
          <note>
            Abortregister
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 14 november.
          </note>
          <note>
            20 § Kammaren åtskildes kl. 20.56.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.27, av andre vice talmannen därefter
            t.o.m. 11 § anf. 96
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
