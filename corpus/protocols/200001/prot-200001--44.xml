<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--44</head>
          <docDate when="2000-12-11">2000-12-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 4 och 5 december.
          </note>
          <note>
            2 § Meddelande om allmänpolitisk debatt
          </note>
          <note>
            Andre vice talmannen meddelade att ett meddelande om allmänpolitisk
            debatt under tiden den 17-
          </note>
          <note>
            19 januari 2001 delats ut till ledamöterna.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2000/01:L5 och L6 till lagutskottet
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utbildningsutskottets betänkanden 2000/01:UbU6,
          </note>
          <note>
            UbU1 och UbU2
          </note>
          <note>
            Trafikutskottets betänkande 2000/01:TU7
          </note>
          <note>
            5 § Hälsovård, sjukvård och social omsorg
          </note>
          <note>
            Föredrogs socialutskottets betänkande 2000/01:SoU1
          </note>
          <note>
            Utgiftsområde 9 Hälsovård, sjukvård och social omsorg (prop.
            2000/01:1 delvis)
          </note>
          <note>
            Övergripande frågor
          </note>
          <note type="speaker">
            Anf. 1 INGRID BURMAN (v):
          </note>
          <note>
            Fru talman! Socialutskottets betänkande behandlar utgiftsområde
            9 Hälsovård, sjukvård och social omsorg. Betänkandet utgår från
            budgeten, som är ett samarbete mellan Socialdemokraterna, Vänsterpartiet
            och Miljöpartiet. I betänkandet behandlas också en rad motioner
            från den allmänna motionstiden. Jag ska återkomma till några av
            dem.
          </note>
          <note>
            Fru talman! Flera rapporter visar att klassklyftorna växer. Rapporterna
            redovisar utvecklingen fram till 1998, en period som i stort kännetecknas
            av besparingar och nedskärningar i offentlig sektor. I dag ökar
            tillväxten. Det är då den sittande majoritetens uppgift att se
            till att tillväxten fördelas så att alla människor får del av
            den. Det är ett nästan klassiskt uttalande att det går bra för
            Sverige, men det går inte bra för alla människor i Sverige. Det
            är dags att ändra på det, och i någon mening är förslagen i utgiftsområde
            9 ett led i det arbetet.
          </note>
          <note>
            Hälso- och sjukvården förstärks med 1 miljard år
          </note>
          <note>
            2001 och med sammanlagt 9 miljarder under perioden 2001-2004.
            Pengarna ska satsa på primärvård, äldreomsorg och psykiatri. Det
            är viktigt att understryka att pengarna fördelas i denna budget
            och inte, som vissa velat göra gällande, i den särproposition
            som debatterades i kammaren helt nyligen och där en del av inriktningen
            var ökad privatisering av primärvården, en proposition som Vänsterpartiet
            inte stod bakom. Resursförstärkningen däremot är en del av budgetuppgörelsen
            mellan Socialdemokraterna,
          </note>
          <note>
            Vänsterpartiet och Miljöpartiet. Det är en viktig och nödvändig
            resursförstärkning för att möta de ökade behov som finns, eftersom
            vi som befolkning blir allt äldre och nya behandlingsmetoder kommer
            till. Detta kräver både mer personal och utrustning.
          </note>
          <note>
            Enligt alla tillgängliga skatteprognoser får också landstingen
            högre skatteintäkter. Trots det kan det finnas all anledning att
            återkomma till frågan om resursförstärkningar när det gäller sjukvården
            och äldreomsorgen. Vänsterpartiet har inte stängt dörren för att
            det kan komma att behövas mer pengar. Det handlar bl.a. om att
            kunna klara av rekryteringen av personal till sjukvården i framtiden,
            och då behöver vi ett löneläge som gör att människor söker sig
            till detta viktiga område. Det handlar också om att klara målet
            att vårdens kvalitet och tillgänglighet ska förbättras.
          </note>
          <note>
            Vad vi inte behöver är ytterligare vinstintressen i vården. Kammaren
            kommer att få tillfälle till en fördjupad diskussion om detta
            på onsdag, då vi ska diskutera betänkandet om sjukhus med vinstsyfte.
            Jag vill inte föregripa den debatten men kan konstatera att generella
            system och en väl utbyggd offentlig sektor har varit grunden för
            att utjämna klyftorna i samhället. När vi nu har tagit oss an
            uppgiften att laga revorna i välfärden är det inte genom att privatisera,
            konkurrensutsätta och låta vinstintressena styra som det ska ske.
            Historien har visat oss att när det är vinstintressena som får
            styra är det alltid de rika, de mer välbesuttna som klarar sig
            bäst, som kan köpa "extra"
          </note>
          <note>
            tjänster, i detta fall vård. De som har behoven men inte tillräckligt
            tjock plånbok klarar sig sämst.
          </note>
          <note>
            I betänkandet fastställs mål för de olika områdena.
          </note>
          <note>
            När det gäller folkhälsan är målet att folkhälsan ska förbättras
            för de grupper i samhället som är mest utsatta ur hälsosynpunkt.
            Vi vet att hälsa liksom ohälsa är klassrelaterad, att de med svag
            ekonomi också har den sämsta hälsan, att medellivslängden i dag
            ökar i alla grupper utom bland kvinnor i LO-gruppen med okvalificerade
            yrken. Vi vet att långtidssjukskrivningarna ökar mest bland kvinnor
            i offentlig sektor, ofta i låglöneyrken. För Vänsterpartiet är
            det alldeles självklart att målet bör vara att förbättra folkhälsan
            för just dessa grupper. Moderaterna har tillsammans med Kristdemokraterna
            och Centerpartiet reserverat sig mot detta. Man menar att folkhälsan
            bör förbättras för alla och särskilt för de hälsomässigt utsatta
            grupperna. Vi menar att det är dags att rikta insatserna till
            dem som bäst behöver det, och då handlar det om de mest utsatta.
          </note>
          <note>
            Det satsas också utvecklingsmedel till åtgärder för hemlösa.
            Den kommitté som började sitt arbete 1998
          </note>
          <note>
            för att föreslå och initiera åtgärder som syftar till att skapa
            en bättre situation för hemlösa ska fortsätta sitt arbete även
            2001. Det pågår också en rad projekt ute i landet som har förbättrat
            situationen för många hemlösa. Samtidigt är det viktigt att konstatera
            att fortfarande lever alldeles för många människor utan permanent
            boende, i trappuppgångar, på parkbänkar, i tunnelbana och en förfärande
            stor del av dem är psykiskt sjuka. Samhället och vi politiker
            har faktiskt misslyckats hittills. I nästan samtliga av landets
            kommuner finns det hemlösa, och detta oavsett vilken majoritet
            som styr. Det är bra att vi i denna budget fortsätter arbetet
            med att initiera åtgärder, men det börjar också bli dags att utveckla
            fler redskap för att säkra människors rätt till en egen bostad,
            t.ex. genom att lagstifta så att bostaden blir en social rättighet.
          </note>
          <note>
            Detta kan t.ex. ske inom ramen för den socialtjänstlag som ska
            presenteras för riksdagen i vår.
          </note>
          <note>
            Vi förstärker tandvårdsförsäkringen tre år i rad och börjar med
            att minska kostnaderna för proteser, dvs. en åtgärd som bör minska
            tandvårdskostnaderna för de äldre. Samtidigt har också en utredning
            tillsatts som har till uppgift att göra en samlad utvärdering
            av det reformerade tandvårdsstödet. Särskilt ska utredaren titta
            på förutsättningarna för att förbättra stödet vid höga behandlingskostnader
            för äldre. Jag liksom socialministern förutsätter också att utredaren
            kommer att belysa situationen för yngre vuxna och deras förutsättningar
            att få den tandvård de behöver. På sikt måste målet vara att tandvården
            ska in under högkostnadsskyddet, något som Miljöpartiet har reserverat
            sig för. Vi avvaktar utredningen och avser i kommande förhandlingar
            att driva frågan om en stegvis utbyggnad av tandvårdsförsäkringen,
            där vi successivt bygger ut högkostnadsskyddet för prioriterade
            grupper. Vi avser alltså att bygga ut tandvårdsförsäkringen stegvis,
            och det känns bra att konstatera att det inom de tre samarbetspartierna
            finns en samsyn om att tandvårdsförsäkringen ska byggas ut och
            att satsningarna under 2001-2003 är ett första steg.
          </note>
          <note>
            Det finns alltså förslag inom utgiftsområdet som leder framåt.
            Det handlar om satsningen på sjukvården och äldreomsorgen, om
            personliga ombud för psykiskt sjuka, om satsning på tandhälsa,
            om satsning på hemlösa, om satsning på de sämst ställda grupperna
            när det gäller folkhälsa. Det handlar om en fortsatt satsning
            på kvinnojourerna och på Rikskvinnocentrum.
          </note>
          <note>
            Det handlar också om en satsning på utökad information om tobakens
            skadeverkningar och om mer pengar för att minska den totala alkoholkonsumtionen.
          </note>
          <note>
            Det tillsätts en utredning när det gäller hjälpmedel för studerande
            med funktionshinder och hur den nya teknik som utvecklas på hjälpmedelsområdet
            ska kunna komma olika grupper till del.
          </note>
          <note>
            Riksdagen har också nyss fattat beslut om att ta bort 65-årsgränsen
            för rätt till personlig assistent.
          </note>
          <note>
            Detta är steg i rätt riktning när det gäller att utveckla välfärden
            i Sverige. Även om mycket återstår att göra för att säkra välfärden
            för de sämst ställda så är detta steg i rätt riktning. För nu
            är det deras tur -
          </note>
          <note>
            alla dessa grupper som inte har kunnat glädja sig åt höjda fastighetspriser
            eller åt att vinna på börsens uppgång. Det gäller alla dessa grupper
            som i dag står utanför arbetsmarknaden och som inte fått del av
            en reallöneökning.
          </note>
          <note>
            Nu handlar det alltså om att fortsätta driva välfärd och satsa
            på en aktiv arbetsmarknadspolitik som för människor ut på arbetsmarknaden.
            Det handlar om generella system, rättighetslagar och en utbyggd
            offentlig sektor. Det är de samverkande partierna som är en garant
            för att detta sker.
          </note>
          <note>
            Det finns en rad borgerliga reservationer till betänkandet som
            i och för sig är sympatiska - en del.
          </note>
          <note>
            Problemet är att de har en prislapp. De finansieras ofta med
            neddragningar på andra områden. Moderaterna t.ex. betalar sina
            satsningar på handikappolitiken med sänkta nivåer i sjukförsäkring,
            a-kassa och föräldraförsäkring, med minskat vuxenstudiestöd, minskad
            arbetsmarknadspolitik och med minskat bistånd. Sammanlagt sänker
            man skatter med nästan
          </note>
          <note>
            50 miljarder på ett sätt som ger höginkomsttagaren en skattelättnad
            på 2 300 kr i månaden och låginkomsttagaren en skattelättnad på
            950 kr i månaden. Klassklyftorna växer och trygghetssystemen urholkas.
          </note>
          <note>
            I delbetänkandet Välfärd vid vägskäl, SOU
          </note>
          <note>
            2000:3, skriver man:
          </note>
          <note>
            "Sverige och de nordiska länderna har etablerat en universell
            modell för den sociala tryggheten där bidrag och social service
            till alla medborgare kombineras med inkomstrelaterade socialförsäkringar
            med inslag av grundtrygghet för dem som saknar inkomster. Detta
            har kombinerats med en aktiv arbetsmarknadspolitik och utbyggd
            social omsorg som medverkar till en hög sysselsättningsnivå internationellt
            sett, inte minst bland kvinnor. I ett jämförande perspektiv förefaller
            denna modell vara mer framgångsrik när det gäller att öka chanserna
            också för de sämst ställda medborgarna att hantera de påfrestningar
            som livets olika faser ger."
          </note>
          <note>
            Min slutsats av detta blir att det gäller att förstärka de generella
            systemen och offentlig sektor om vi vill utjämna klassklyftorna
            och minska ofärden. Det handlar alltså inte om att privatisera,
            konkurrensutsätta och individualisera.
          </note>
          <note>
            Fru talman! Vänsterpartiet står som sagt bakom utgiftsområde
            9. Men i betänkandet behandlas också en rad motioner från den
            allmänna motionstiden.
          </note>
          <note>
            Vänsterpartiet har i den delen två reservationer.
          </note>
          <note>
            Den första handlar om transsexuella. Vi menar att det behövs
            en utredning för att belysa transsexuella personers situation
            i samhället. Utredningen ska också lämna förslag för att förbättra
            deras situation.
          </note>
          <note>
            Den andra reservationen handlar om spelberoende. Alltfler blir
            i dag spelberoende. Det finns i dag fyra behandlingshem för spelberoende
            - kanske fler.
          </note>
          <note>
            Men däremot har man ingen rätt att få behandling för sitt missbruk.
            Den frågan avser vi att återkomma till.
          </note>
          <note>
            I reservationen lyfter vi fram det faktum att det statligt ägda
            AB Svenska Spel tjänar stora pengar på sitt spel och har en aktiv
            marknadsföring för att locka alltfler att spela. Vad man inte
            informerar om är de negativa skadeverkningarna som spelandet åsamkar
            den enskilde och samhället. Vi föreslår att Svenska
          </note>
          <note>
            Spel ska få direktiv som innebär att man ska informera om skadeverkningarna.
            Detta är inget märkvärdigt.
          </note>
          <note>
            Så har t.ex. Systembolaget en informationsplikt om alkoholens
            skadeverkningar.
          </note>
          <note>
            Vi menar också att det bör tillsättas en kommission som ska belysa
            de negativa konsekvenserna av spel i ett brett perspektiv. Inga
            ytterligare kasinon med internationella regler för spel bör etableras
            i landet innan kommissionen har avslutat sitt arbete.
          </note>
          <note>
            Vi har också två särskilda yttranden när det gäller
          </note>
          <note>
            Folkhälsoinstitutet och dess uppdrag. Vi har valt att avvakta
            den utredning som pågår, men vi menar bl.a.
          </note>
          <note>
            att Folkhälsoinstitutet bör få behålla det s.k. homosexuppdraget.
          </note>
          <note>
            Fru talman! Som jag tidigare har sagt så står vi bakom budgeten
            och utgiftsområde 9, men jag yrkar bifall till reservation nr
            12.
          </note>
          <note type="speaker">
            Anf. 2 LEIF CARLSON (m):
          </note>
          <note>
            Fru talman! Trygghet är en väsentlig del av det som vi uppfattar
            som välfärd. Det gäller tryggheten att kunna leva på sin lön,
            och kanske framför allt att veta att om man blir sjuk och behöver
            god vård så får man det.
          </note>
          <note>
            Så är det inte för många i dag. Vi vill därför se en annan inriktning
            av den ekonomiska politiken. Med våra förslag vill vi skapa förutsättningar
            för ett ekonomiskt, kulturellt och socialt växande Sverige. Vi
            vill ha ett Sverige med mer av frihet och trygghet, där de enskilda
            människorna får ett större inflytande över sina liv.
          </note>
          <note>
            När nu riksdagens majoritet genom riksdagsbeslutet den 22 november
            om ramarna för de olika utgiftsområdena valde en annan inriktning
            har vi valt att inte delta i det nu aktuella beslutet om anslagsfördelning
            inom utgiftsområde 9.
          </note>
          <note>
            Jag ska ta upp en del av våra synpunkter huvudsakligen gällande
            sjukvården. Mina kolleger Cristina
          </note>
          <note>
            Husmark Pehrsson och Lars Elinderson kommer senare att speciellt
            beröra våra förslag inom äldreomsorg och handikappolitik.
          </note>
          <note>
            Fru talman! Regeringens budget ger inget som förbättrar vården.
            Den konserverar bara en ineffektiv organisation. Med våra förslag
            får vi verktyg för att kunna förändra vård och omsorg och utnyttja
            resurserna på ett bättre sätt. Då räcker de också till mer vård.
            År efter år har vi föreslagit förändringar som skulle ge kortare
            köer och stärka patientens ställning.
          </note>
          <note>
            Men Socialdemokraterna bromsar ständigt allt vad tygeln håller.
          </note>
          <note>
            Ni talar om att förbättra tillgänglighet och stärka patientens
            ställning, i budgeten och senast i Dagmaröverenskommelsen. Men
            var är ni när konkreta beslut måste till? Då faller talet platt
            till marken. Ni säger nej till vårdgaranti, trots att vårdgaranti
            kortar köerna i t.ex. Stockholm. Ni har ridit spärr mot förändrade
            driftsformer som borgerliga landsting föreslår. Det gäller inte
            bara privatiseringar utan också bolagiseringar, trots att sådana
            vårdformer visat sig ge 10-15 % billigare vård med minst lika
            hög kvalitet och kortare köer.
          </note>
          <note>
            Att veta att man inte behöver gå orolig och vänta, inte behöver
            leva med en ständig smärta i väntan på en operation och inte behöver
            gå så länge med nedsatt syn att man sedan inte någonsin kan se
            riktigt bra och att ha rätt att välja vårdgivare när det behövs
            - det är viktiga delar av vår trygghet och välfärd. Hur kan man
            då, som ni socialdemokrater gör, säga nej till utveckling av vården?
            Vad kostar sjukfrånvaron i produktionsbortfall och minskade skatteintäkter
            när tidiga effektiva insatser hade kortat frånvaron? Men framför
            allt: Vad är den humanitära kostnaden för de svaga, dem med de
            största behoven, på grund av ett system som försvarar en dålig
            funktion och som så illa tar till vara resurserna?
          </note>
          <note>
            Har vi råd att låta välfärden urholkas och att låta tant Märta
            bli både blind och döv bara för att ni socialdemokrater vill bevara
            ett obsolet landstingssystem? Det är ett system som Konkurrensverket
            beskriver som ett finansiellt monopol där man själv bestämmer
            om man ska utsättas för konkurrens. Om behovet av vård är avgörande,
            och inte personlig ekonomi eller social status, som man verbalt
            säger -
          </note>
          <note>
            hur kan man då acceptera att människor som har betalt skatt i
            hela sitt liv för att få vård inte får den när de behöver den?
            För så är det i dag i socialdemokraternas Sverige.
          </note>
          <note>
            Fru talman! Där kan endast den som har
          </note>
          <note>
            "penningar och känningar" vara säker på att få vård i tid. Den
            lilla människan ställs i vårdkö hellre än att socialdemokrater
            tillåter konkurrerande vårdgivare.
          </note>
          <note>
            Ni talar om att stärka patientens ställning, men var var ni när
            vi yrkat på rätt att välja läkare i hela landet?
          </note>
          <note>
            Nu har även det socialdemokratiskt styrda Landstingsförbundet
            delvis insett att man inte kan stänga inne människor i län. Men
            varför har ni låtit dem vänta så länge på självklara beslut? Var
            var ni när vi krävde en generell rätt till second opinion? Vad
            är det som gör att ni socialdemokrater ständigt måste släpas och
            dras till varje förändring som sätter den enskildes rätt i centrum,
            och varför hänger ni in i det längsta kvar vid monopolförsvar
            och planekonomi? När ska ni möta framtiden så att säga framlänges
            och inte baklänges?
          </note>
          <note>
            Fru talman! Eftersom vi föredrar att möta framtidens problem
            öga mot öga och inte backar in i framtiden anser vi t.ex. att
            regeringens satsningar på en förbättrad tandvårdsförsäkring är
            otillräckliga och alldeles för långsamma. Vi vill därför redan
            nu förstärka tandvårdsförsäkringen med 300 miljoner kronor årligen.
            Högkostnadsskyddet för de grupper i befolkningen som har stora
            tandvårdsbehov måste prioriteras. Alla patienter bör själva stå
            för kostnaden upp till 3 000 kr. Däröver bör subventionsgraden
            vara
          </note>
          <note>
            60 %. Staten bör ta över finansieringsansvaret för offentligt
            finansierad tandvård utom i de fall där verksamheten ska regleras
            av hälso- och sjukvårdslagen.
          </note>
          <note>
            Jag vill i detta sammanhang, fru talman, uttrycka tillfredsställelse
            över att utskottet gör ett tillkännagivande om en lagstadgad rätt
            till valfrihet mellan offentlig och privat tandvård för barn och
            ungdom. Det har suttit hårt åt i flera år, och det skedde inte
            heller nu spontant utan med tångförlossning. Ständigt har
          </note>
          <note>
            Socialdemokraterna försökt undvika att sätta den enskildes rätt
            främst och skyddat monopolverksamheten i landstingen, men nu är
            det slut i denna fråga.
          </note>
          <note>
            På läkemedelsområdet, fru talman, innebär våra förslag en kraftig
            minskning av kostnaderna under åren framöver, samtidigt som skyddet
            för de mest utsatta förbättras. Vi anser att läkemedelsförmånen
            på sikt bör ingå i den obligatoriska hälsoförsäkring som vi vill
            införa. I väntan på det anser vi att kostnadsansvaret för läkemedel
            bör återföras till staten för att bl.a. möjliggöra en bättre avvägning
            mellan de direkta läkemedelskostnaderna och läkemedlens övriga
            effekter på samhällsekonomin samt att dagens högkostnadsskydd
            för läkemedel ersätts med en frivillig men offentlig försäkring.
            Vi beräknar att våra förslag sammanlagt på läkemedelsområdet skulle
            ge en besparing på ungefär 1,7 miljarder under år 2001.
          </note>
          <note>
            Vi anser, fru talman, att en avveckling av Apoteksbolagets monopol
            skulle innebära stora fördelar.
          </note>
          <note>
            Det är en fråga om vårdtillgänglighet och service och att ta
            till vara resurser. Alla länder har regleringar för läkemedelsförsäljning,
            men Sverige är ett av de få västländer som har ett statligt monopol
            för detaljhandel med läkemedel.
          </note>
          <note>
            I våra grannländer sker avregleringar. Island avreglerade för
            ungefär tre år sedan, och sedan dess har läkemedelskostnaderna
            för patienten gått ned med ca 15 %. Norge förbereder avreglering
            så att licenser för nya apoteksetableringar kan ges nästa år.
            Danmark utökar antalet läkemedel som får säljas fritt som en del
            i en större apoteksreform. 75 % av den danska egenvårdsmarknadens
            preparat kan då försäljas på andra ställen än apotek.
          </note>
          <note>
            Runtom oss avregleras alltså, men här, där friheten är mest beskuren,
            försöker nu Apoteksbolaget utvidga sitt monopol genom att också
            gå in i partihandeln.
          </note>
          <note>
            Fru talman! Svensk läkemedelsdistribution har utretts gång på
            gång. I stort sett alla utredningar har kommit fram till att monopolet
            bör avskaffas. Eftersom detta varje gång enligt Socialdemokraterna
            varit ideologiskt fel slutsats har det tillsatts en ny utredning
            som kommit fram till detsamma, varför en ny utredning tillsatts,
            osv.
          </note>
          <note>
            Regeringen och Socialdemokraterna stöder sig i dessa frågor fortfarande
            på en departementsskrift,
          </note>
          <note>
            Apoteksbolagets framtida roll. Den blev grundligt avrättad, bl.a.
            av Konkurrensverket.
          </note>
          <note>
            Fru talman! Monopol är ineffektiva och skadliga var de än finns
            och bör avskaffas. Ett avskaffande av
          </note>
          <note>
            Apoteksbolagets detaljhandelsmonopol skulle öka tillgängligheten
            och ge egenvården bättre förutsättningar genom att receptfria
            mediciner, s.k. OTC-
          </note>
          <note>
            preparat, då kan säljas i vanliga affärer. Dessutom bör receptbelagda
            mediciner kunna köpas i privata affärer under farmaceutisk ledning.
            Här finns en väl förberedd handel som kan öka servicen till allmänheten.
          </note>
          <note>
            Som jag tidigare sagt är regeringens hållning generellt inom
            hela vårdområdet märklig: Hellre bevara ett dyrt monopol än underlätta
            för gamla och sjuka.
          </note>
          <note>
            En avreglering på detta område, förenklade hanteringsmetoder,
            konkurrens från postorderdistribution och nya apoteksformer skulle
            leda till stora rationaliseringseffekter. Det har bedömts av regeringens
            egen utredare att en avreglering av apoteksmarknaden skulle spara
            miljarder. Gör det!
          </note>
          <note>
            Tillsynen inom vården måste skärpas och dess oberoende vara oomstritt.
            Vi föreslår därför en särskild medicinalstyrelse. Det finns också
            fortfarande stora brister inom psykiatrin, varför vi föreslår
            ett särskilt stimulansbidrag på 240 miljoner kronor för att komma
            till rätta med dessa. Vi är glada att Socialdemokraterna äntligen
            tagit sig samman till personliga ombud, som vi har föreslagit
            tidigare.
          </note>
          <note>
            Fru talman! Det sexuella riskbeteendet ökar oroande. Det borde
            därför vara självklart att satsningarna på det förebyggande arbetet
            mot hiv/aids ökas i stället för att stagnera. Ett enigt socialutskott
            har förordat ett tillkännagivande till regeringen om ett fortsatt
            särskilt statsbidrag till storstadsregionerna, vilket ju alltid
            är något. Men utöver detta föreslår vi att ytterligare 76
          </note>
          <note>
            miljoner kronor ska avsättas för hiv/aids-inriktade insatser.
            Det gör vi därför att verkligheten är sådan.
          </note>
          <note>
            Fru talman! Det finns ett par anhörigföreningar av en mycket
            speciell karaktär, just för att de anhöriga inte längre är i livet.
            Det gäller Föräldraföreningen
          </note>
          <note>
            Plötslig Spädbarnsdöd och SPES-Suicid Prevention och Efterlevandes
            Stöd. De har inte kunnat få bidrag enligt det nu aktuella regelsystemet.
            Det är därför jag med glädje kan konstatera att ett enligt utskott
            ger regeringen till känna att dessa föreningars situation särskilt
            måste beaktas vid utvärderingen av regelsystemet.
          </note>
          <note>
            Slutligen, fru talman, åtföljs denna budget av ett antal välmenande
            mål. Det första målet är att
          </note>
          <note>
            "vårdens kvalitet och tillgänglighet ska förbättras".
          </note>
          <note>
            Man måste då fråga sig varför regeringen inte i denna budget
            föreslår något för att nå detta vällovliga mål.
          </note>
          <note>
            Det finns ingen vårdgaranti, ingen generell rätt till second
            opinion, ingen rätt att välja vårdgivare och ingen avmonopolisering
            av apoteksverksamheten, för att ta några exempel. Det är prat,
            prat och inget konkret.
          </note>
          <note>
            Lika anmärkningsvärt och signifikant är att regeringens omsorg
            om folkhälsan endast, enligt målbeskrivningen, berör de grupper
            i samhället som man anser mest utsatta. Vi kan inte se så snävt
            på folkhälsans mål. Vi anser att en regering har ett visst ansvar
            för att alla medborgares hälsa förbättras om så är möjligt och
            att man inom detta område särskilt får se på dem som har speciella
            problem.
          </note>
          <note>
            Fru talman! Jag yrkar bifall till reservation 1, och jag står
            självfallet bakom våra övriga reservationer och vårt yttrande.
          </note>
          <note type="speaker">
            Anf. 3 INGRID BURMAN (v) replik:
          </note>
          <note>
            Fru talman! Jag har två frågor till Leif Carlson.
          </note>
          <note>
            Jag hoppas att jag hinner med båda - annars får jag återkomma
            till den andra frågan i min andra replik.
          </note>
          <note>
            Jag vill börja med det som Leif Carlson säger om att trygghet
            är viktigt. Han konstaterar: Har vi råd att låta välfärden urholkas?
            Sedan säger han att det har vi nog inte. Jag delar den uppfattningen
            - det har vi inte.
          </note>
          <note>
            Samtidigt kan jag konstatera att Moderaterna i sin motion finansierar
            de ytterligare satsningar som Moderaterna gör på bl.a. tandvård
            - som är en bra satsning - med att just sänka ersättningsnivån
            i sjukförsäkringen, i föräldraförsäkringen och i a-kassan ned
            till 75 %. Man ökar egenfinansieringen av a-kassan.
          </note>
          <note>
            Man minskar antalet personer i arbetsmarknadsutbildning. Utanförskapet
            ökar alltså. Man minskar vuxenstudiestödet, dvs. människors rätt
            att komma åter i arbetslivet. Man sänker också biståndet.
          </note>
          <note>
            Man finansierar alltså detta på bekostnad av dem som har det
            allra sämst ställt inte bara i Sverige utan också ute i världen.
          </note>
          <note>
            Min fråga blir då: Är inte detta att urholka välfärden? När man
            sänker nivåerna för dem som i dag under kortare eller längre tid
            lever med ersättning från systemen, är inte detta att urholka
            välfärden? För mig är det helt självklart att man urholkar välfärden.
          </note>
          <note type="speaker">
            Anf. 4 LEIF CARLSON (m) replik:
          </note>
          <note>
            Fru talman! Om man tror att välfärd är detsamma som stora bidrag
            kan jag hålla med Ingrid Burman.
          </note>
          <note>
            Nu tror inte jag att välfärd bygger på bidrag, utan välfärd bygger
            på arbete. Och då finns det faktiskt en rimlig avvägning. Det
            ska löna sig att arbeta. Det ska alltså inte vara idé att hålla
            sig borta från sysselsättning, att inte anstränga sig och försöka
            ta tag i problemen, genom att vi ger sådana bidragsnivåer att
            normala incitament för egen ansträngning faller bort.
          </note>
          <note>
            Vi tycker att det är viktigare att satsa på det som man inte
            kan göra något åt själv - att man råkar få dåliga tänder, att
            man blir sjuk - i stället för att lägga pengarna där det är viktigt
            att mobilisera alla krafter till arbete.
          </note>
          <note>
            Man ska klara sig väl om man råkar illa ut. Men det ska inte
            vara så att det faktiskt hindrar att man går i arbete.
          </note>
          <note>
            Vi har ett system, som säkert fru Burman vet, som har förvandlat
            en stor del av vår befolkning till klienter. Inte bara låginkomsttagare
            utan också medelinkomsttagare kan inte längre klara sig utan bidrag.
            De är den offentliga maktens klienter, på sätt och vis lite livegna,
            därför att utbildning, ansträngning inte lönar sig. Vi kan inte
            ha det så. De som verkligen behöver hjälp får utomordentligt dåligt
            med hjälp i Sverige jämfört med många andra länder, därför att
            vårt system är så dåligt inriktat.
          </note>
          <note type="speaker">
            Anf. 5 INGRID BURMAN (v) replik:
          </note>
          <note>
            Fru talman! Välfärd bygger på arbete, säger Leif
          </note>
          <note>
            Carlson. Jag kan dela den uppfattningen. Men jag skulle inte
            dra slutsatsen att man då ska minska antalet personer i arbetsmarknadsutbildning
            och minska vuxenstudiestödet, alltså vägar som leder människor
            in i arbete. Men den slutsatsen får Leif Carlson stå för.
          </note>
          <note>
            Min andra fråga handlar om detta med privatisering av sjukhus
            och vinstintressen. Jag hade tillfälle att besöka Sankt Göran.
            Där visade man bl.a. att vårdtiderna på Sankt Göran är betydligt
            kortare än på andra landstingsdrivna sjukhus. Kommer jag in och
            opererar mig - en höftled eller något annat - åker jag ut mycket
            snabbare från Sankt Göran än vad jag gör från ett landstingsdrivet
            sjukhus.
          </note>
          <note>
            Min fråga blir då: Tror Leif Carlsson att detta att man inte
            har lika långa eftervårdstider på Sankt Göran som på andra sjukhus
            kan innebära att man övervältrar kostnader på andra led i vårdkedjan,
            t.ex.
          </note>
          <note>
            kommunen, äldreomsorgen?
          </note>
          <note>
            Eller är det helt enkelt så att om jag blir opererad på Sankt
            Göran behöver jag inte samma eftervård som jag behöver på andra
            sjukhus?
          </note>
          <note>
            Jag skulle inte var lika fullt säker som Leif Carlson är i sina
            slutsatser när det gäller just detta med kostnadseffektivitet.
            Vad vi hittills har sett är att man har plockat ut delar av vårdkedjan.
            Samtidigt har jag lyssnat på ansvariga inom äldreomsorgen som
            bekymmersamt påpekar att det ibland krävs större insatser när
            det gäller eftervården när man kortar vårdtiderna. Hur ser Leif
            Carlson på detta?
          </note>
          <note type="speaker">
            Anf. 6 LEIF CARLSON (m) replik:
          </note>
          <note>
            Fru talman! Det är ju faktiskt så att det naturliga tillståndet
            för människor inte är att vara på sjukhus.
          </note>
          <note>
            Det är att komma ut så fort som möjligt därifrån och inte ha
            längre behandlingstider än vad som behövs ur rent medicinsk synpunkt.
            Man har inom hela sjukvården lyckats att mycket kraftigt minska
            vårdtiderna.
          </note>
          <note>
            Under den korta tid, om man så vill, som jag har varit med i
            vården - 30 år - har jag sett vården för hjärtinfarkt gå från
            sex veckor till sex dagar. Och vi har större överlevnad i dag.
          </note>
          <note>
            Det är alltså en utvecklingsprocess. Ledande idé har ofta varit
            nytänkande. Det har varit där som det finns incitament att sedan
            också snabbt få rehabilitering. Det gör det inom den privata vården.
            Det är ju en anledning till - just för att man ska få så snabb
            rehabilitering som möjligt - att det inte ska vara fråga om en
            övervältring av kostnader utan om väl utnyttjande av gemensamma
            resurser genom t.ex. verksamheter som FINSAM eller liknande. Där
            byggs det in riktiga incitament, snabb behandling, snabb rehabilitering.
            Det är inte fråga om var man övervältrar kostnaderna, utan om
            att tillgodogöra sig de totala resurserna på bästa sätt. Det gör
            man inte i det system vi har.
          </note>
          <note>
            Låt mig ta DRG-ersättningen. Det är i dag lönsamt att lägga in
            patienter före midnatt och ha dem kvar över natten trots att man
            hade kunnat ta in dem på morgonen därför att ersättningen är gjord
            på det sättet i det offentliga landstingssystemet. Det är alltså
            lönande att vara ineffektiv och ha folk inskrivna länge, t.ex.
            för en höftledsoperation. Patienten ligger inne en dag tidigare,
            en dag längre. Då tar man in
          </note>
          <note>
            DRG-poäng och ersättning. Den effektive däremot har ett väl flytande
            flöde - så kort tid som möjligt på den dyra kliniken, så snabb
            rehabilitering som möjligt. Där spelar det ingen roll för övrigt.
          </note>
          <note>
            Den stora skandalen i Sverige är ju att inte huvudmännen kan
            komma överens, för patientens bästa, om hur man använder resurserna.
          </note>
          <note type="speaker">
            Anf. 7 CHATRINE PÅLSSON (kd):
          </note>
          <note>
            Fru talman! Den 22 november när riksdagens majoritet beslutade
            om budgetpropositionen hade vi kristdemokrater en annan mening.
            Vi hade prioriterat annorlunda. Det är skälet till att vi inte
            deltar i det nu aktuella beslutet om anslagsfördelning inom utgiftsområde
            9.
          </note>
          <note>
            I vår politik vill vi särskilt prioritera sju områden.
          </note>
          <note>
            Ett av dem är vård och omsorg. Vi anser att vård och omsorg är
            så oerhört viktigt för alla människor. Därför tror vi inte heller
            att de pengar som majoriteten har anslagit under utgiftsområdet
            räcker. Vi har föreslagit ytterligare 3 miljarder.
          </note>
          <note>
            Det här handlar om välfärd, om att kunna färdas väl genom livet.
            Det går alldeles utmärkt att tala om välfärd när vi får vara friska,
            har arbete och allt går som på en autobahn.
          </note>
          <note>
            Men när man kommer till de mer kurviga vägarna som har många
            gropar, där det är dimma och disigt, där vi människor kanske har
            svårt att hålla oss på vägen - det är då välfärden visar prov
            på vad den egentligen står för.
          </note>
          <note>
            Vi kristdemokrater anser att välfärd ska man ha rätt att ha,
            vilken bit av vägen genom livet man än befinner sig på. Det handlar
            om trygghet. Jag ska kunna få vård när jag behöver det. Jag ska
            kunna få tröst och hjälp när jag hamnar i en psykiskt svår situation.
            Jag ska kunna få ekonomiskt stöd och hjälp när jag behöver det.
            Det handlar om ett system som är anpassat efter människan, inte
            efter landstinget eller riksdagen. Det är självklart för mig att
            säga att när en del i kroppen går sönder ska jag kunna få hjälp
            och få delen utbytt när det behövs, inte när landstinget behagar
            tillmötesgå mig med detta.
          </note>
          <note>
            För mig är det helt felaktigt, och jag kommer inte att känna
            mig nöjd med svensk sjukvård, om det ska anses naturligt att vänta
            ett halvår, ett år, ett och halvt år, två år. Det är ingenting
            annat än ett misslyckande.
          </note>
          <note>
            Det tycker jag att vi ska erkänna framför allt för de enskilda
            människor som köar och köar, där en månad är länge att vänta.
          </note>
          <note>
            Jag har tidigare, fru talman, i den här kammaren jämfört med
            en bilverkstad. Jag tycker fortfarande att det är en gångbar jämförelse.
            Ingen av oss skulle acceptera att bilen står på verkstaden så
            länge. Självklart vill vi ha den så fort som möjligt.
          </note>
          <note>
            Det handlar om tilltro till både det politiska systemet och vården.
            Tilltron är oerhört viktig för oss människor.
          </note>
          <note>
            Jag såg en uppgift på att det i Sverige i dag finns ungefär 120
            000 människor som har tecknat privata försäkringar inom vården.
            Jag trodde faktiskt inte att det var så många. Men när jag såg
            den uppgiften insåg jag direkt att det här bara är ett symtom
            på att något inte står rätt till. Det är alltså ett symtom på
            att man inte känner trygghet och tilltro den dag man behöver vården
            och omsorgen. Det tycker jag att vi ska ta på största allvar.
          </note>
          <note>
            Jag tycker också att det är självklart för oss att analysera
            och rannsaka oss: Vad har vi för nya saker som vi kan tillföra
            för att människor ska känna trygghet i vården? Trots allt är vi
            överens i den här kammaren om att vi ska betala vår sjukvård solidariskt
            i
          </note>
          <note>
            Sverige, dvs. efter bärkraft, på skattsedeln. Då borde det vara
            lika självklart för oss att se till att människor ska kunna känna
            trygghet i det systemet, dvs. att man ordnar en sjukvård när man
            ändå har tagit ut kostnaderna för den så att människor får hjälp
            när de behöver.
          </note>
          <note>
            Tandvården är ett område som har oerhört stora brister i dag.
            Inte kvalitetsmässigt, det har de inte. Jag tycker att det är
            jättefin tandvård man kan ge, trots att det finns problem med
            tandfyllnadsmaterial. Vi kan inte riktigt reda ut vad som är sämst
            och näst sämst.
          </note>
          <note>
            Men vad det handlar om i dag är att tandvården börjar bli en
            klassfråga, kära vänner. Det nästan syns i käften på oss vilken
            s.k. socialgrupp vi tillhör. Det tycker jag inte är acceptabelt.
            Jag är glad över att alltfler partier nu börjar inse att man måste
            göra något åt detta.
          </note>
          <note>
            Först och främst är det otroligt konstigt att just den här lilla
            delen av vår kropp ska ha en helt egen försäkring, tandvårdsförsäkringen.
            Om jag går till tandläkaren och det rör sig om en sjukdom i munhålan
            kan jag få betala både 1 000 kr och 1 500 kr, men om jag blir
            sjuk två millimeter därifrån, i någon av bihålorna, är det en
            läkarvårdsavgift på ungefär 200
          </note>
          <note>
            kr jag får betala. Jag tror att det här är en viktig fråga för
            framtiden.
          </note>
          <note>
            Vi har också i forskningsrapporter sett att tandhälsan har med
            den övriga hälsan i kroppen att göra, att det finns sjukdomar
            som förvärras och kanske direkt uppkommer på grund av dålig tandhälsa.
            Hela kroppen hör faktiskt ihop. Jag skulle vilja se den som har
            ständig tandvärk som känner ett gott välbefinnande.
          </note>
          <note>
            Vi människor vet att när det är någonting som inte är som det
            ska i våra kroppar, då mår vi dåligt.
          </note>
          <note>
            Kristdemokraterna har under många år, vågar jag säga nu, krävt
            att vi ska göra en översyn i syfte att så många som möjligt av
            de avgifter vi har i vården läggs under en hatt. Det är väl självklart
            att vi människor inte i första hand är intresserade av om vi blir
            sjuka här eller om vi behöver hjälpmedel där. Då finns det ett
            högkostnadsskydd. Vi är ju intresserade av att veta vad vi som
            egna personer kan få betala som mest för att få den vård och omsorg
            vi behöver.
          </note>
          <note>
            Det var därför högkostnadsskyddet kom till en gång på 50-talet.
            Jag är väldig glad för att den här synen nu delas av alltfler.
            Jag hoppas också att det inte bara ska vara fagra ord, utan att
            det ska bli allvar.
          </note>
          <note>
            Fru talman! En annan fråga som jag vill ta upp och som jag känner
            som en av 2000-talets stora utmaningar är personalen inom vården:
            inom kroppssjukvården, inom psykiatrin och även inom tandvården.
            Det finns en oro bland vårdpersonalen. Jag vill säga att det inte
            i första hand är för att vi inte har en teknisk utrustning, inte
            heller för att man inte kommer med nya läkemedel, inte heller
            för att man tycker att man har en dålig utbildning, utan för att
            man först och främst inte får möjlighet att utöva sitt yrke enligt
            professionen. Det finns alltså strukturproblem i vården i dag.
            Många vill bestämma mer över sitt arbete.
          </note>
          <note>
            Det tycker jag är en självklarhet.
          </note>
          <note>
            Den andra frågan som är jättestor inom personalsituationen i
            dag är ju att man blir utbränd, som jag nämnde. Man kan jämföra
            med en pilot som flyger och som också har många människor i sin
            hand, liv eller död. Men en pilot får sina raster. Han får sin
            dygnsvila, och han har några kronor mer betalt. Men sjuksköterskan,
            undersköterskan och övrig vårdpersonal sliter och sliter. Många
            av dem kan inte påverka sin arbetssituation. De får inte tillräcklig
            dygnsvila.
          </note>
          <note>
            Många arbetar på sina raster, därför att de har ett hjärta för
            de människor de vårdar.
          </note>
          <note>
            Samtidigt blir alltfler mer eller mindre drabbade rent etiskt
            av att inte hinna med att göra den insats som man faktiskt har
            fått sin utbildning för att göra.
          </note>
          <note>
            Svårt sjuka människor som ligger med smärta och plågor tvingas
            man låta vänta på grund av att man inte hinner med.
          </note>
          <note>
            Det är en väldigt stor förändring som har skett inom den sjukvård
            vi har i dag mot hur det var för bara 20 år sedan. Det beror främst
            på att det bara är de allra svårast sjuka som vårdas på sjukhusen.
            Övriga vårdas i andra former. Jag tror att det är bra, men jag
            är också rädd för att vi inte har de sjukhusplatser vi behöver
            t.ex. för att kunna operera människor. Då tror jag att det finns
            risk för att de etiska gränserna rivs, och vem kan någonsin bygga
            upp dem igen?
          </note>
          <note>
            Om inte vi som politiker tar till oss de signaler som vi får
            av personalen kommer vi inte att klara vården i framtiden, därför
            att det faktiskt är personalen som ger vården till patienten.
            När patienten kommer är det i mötet mellan personalen och patienten
            som tilltron, tryggheten och förtroendet skapas. Alltså tror jag,
            fru talman, att det är nödvändigt att vi ger mer resurser och
            släpper personalen lös på ett helt annat sätt. De har en god utbildning.
            De vill göra sitt bästa. Vi ska skapa förutsättningar för det.
          </note>
          <note>
            Självklart ställer vi kristdemokrater upp på de reservationer
            som vi är med på, men jag yrkar aktivt bifall till reservation
            nr 3.
          </note>
          <note type="speaker">
            Anf. 8 KENNETH JOHANSSON (c):
          </note>
          <note>
            Fru talman! Jag vill börja med att innehållsmässigt ställa mig
            bakom mitt särskilda yttrande till betänkandet och yrkar bifall
            till reservation 19. Men jag står självfallet bakom övriga reservationer
            där Centerpartiet förekommer. Min kollega Gunnel Wallin kommer
            att ta upp frågor som rör äldreomsorg och handikappolitik.
          </note>
          <note>
            Fru talman! I somras ringde en trevlig värmlänning till mig.
            Det var Peter från riksföreningen för rehabilitering av skallskadade,
            Hjärnkraft. Han ville visa mig cd-skivan Hjärnans kraft. Sagt
            och gjort.
          </note>
          <note>
            Träffen blev viktig, åtminstone för mig. Det var en träff som
            väckte känslor, manade till eftertanke och gav nya kunskaper.
            Cd-skivan Hjärnans kraft gav en bra bild över hjärnskador och
            vad de kan ställa till med, hur lätt en skada kan uppstå. Vi får
            följa Stefan, som fått en allvarlig hjärnskada, och hans kamp
            för att återfå hälsa och livskvalitet, anhörigas svåra situation
            och vad en kompetent och engagerad personal betyder. Hjärnans
            kraft visar också hur viktigt bemötandet är och att boende- och
            vårdmiljöer har mycket stor betydelse.
          </note>
          <note>
            Det blir så tydligt: Låt tiden då unga människor placeras på
            långvårdskliniker vara förbi. Låt oss för evigt mönstra ut begrepp
            som "färdigbehandlad" och
          </note>
          <note>
            "icke rehabiliteringsbar". Stefan utgör ett bra exempel på att
            hårt arbete, med rätta medicinska och andra stödinsatser, ger
            resultat. Det finns möjligheter för alla, även om man tar lite
            olika tid på sig och har olika förutsättningar. Alla ges i dag
            dock inte tillräckliga möjligheter, och det vill Centerpartiet
            medverka till att ändra på.
          </note>
          <note>
            Stefan och många andra i samma situation visar liksom erfarenheter
            från kontakter med Vårdsverige på olika nivåer hur viktigt och
            nödvändigt det är att vården tillförs nya resurser, att vård-
            och rehabiliteringskedjan fungerar, att vårdpersonalen ges förutsättningar
            att göra ett bra jobb och att vi klarar den framtida personalförsörjningen.
            Det ska vara fint att arbeta med människor inom vården, och vi
            behöver uppvärdera vårdyrket. Det är också viktigt att anhörigas
            ovärderliga insatser uppmuntras och stöds bättre än i dag.
          </note>
          <note>
            Centerpartiets insatser för och framgångar med att tillföra vården
            och omsorgen nya resurser känns riktiga och nödvändiga. Jag beklagar,
            som jag tidigare gjort och kommer att göra även i morgon, att
            inte alla partier omfattar den insikten. Jag beklagar i dag liksom
            jag kommer att göra i morgon att inte alla partier ville vara
            med när det gavs möjlighet att konstruktivt utveckla viktiga delar
            av hälso- och sjukvården, såsom primärvården, äldresjukvården
            och psykiatrin, och att öka tillgängligheten och mångfalden åtminstone
            inom den öppna vården.
          </note>
          <note>
            Till dessa insatser ska läggas att Centerpartiets motion och
            - låt mig uttrycka det så - ett bra fotarbete tillsammans med
            främst Folkpartiet, har gett ett genomslag för finansiell samordning
            i syfte att åstadkomma ökad hälsa och mindre sjukskrivningar.
            Viktiga beslut har tagits under senare tid för att utveckla dessa
            mycket viktiga och centrala delar inom vården och omsorgen.
          </note>
          <note>
            Det här förnyelsearbetet grusas dock av vänstermajoritetens s.k.
            stopplag, som vi ska debattera på onsdag, ett förslag som jag
            tycker på ett flagrant vis sätter sig över den kommunala självstyrelsen
            och bryter mot andra lagar, skapar oro i stället för arbetsro
            samt begränsar mångfald och nytänkande. Jag måste med viss udd
            mot Miljöpartiet säga: Hur kan ni ställa upp på detta?
          </note>
          <note>
            Centerpartiet ser positivt på mångfald och alternativa driftsformer
            såväl inom den öppna vården och omsorgssektorn som inom akutsjukvården.
            Vi vill se flera kooperativa, ideella och privata entreprenörer,
            och dessa måste få möjlighet att sluta avtal med kommuner och
            landsting för att öka mångfalden. Det kan leda till ökad valfrihet
            och närhet för patienten och till en decentraliserad vårdstruktur.
            Det ger möjligheter att utveckla metoder som dels förbättrar effektiviteten
            i verksamheten, dels underlättar förnyelse i arbetsformerna. Att
            bejaka alternativa driftsformer och entreprenörskap inom vården
            och omsorgen är för mig och Centerpartiet lika självklart som
            att vården och omsorgen ska ges efter behov och ska vara solidariskt
            och rättvist finansierad.
          </note>
          <note>
            Fru talman! Genom Centerpartiets och andras medverkan har nu
            några ytterligare delar av grunden i samhällsbygget lagts ut och
            justerats. Nu gäller det att blicka framåt. Efter att ha tagit
            del av Nationella folkhälsokommitténs material, Välfärdsbokslutet
            m.m. kan man bara konstatera att det finns saker att göra. Psykiska
            och psykosomatiska besvär ökar kraftigt, särskilt hos barn och
            ungdomar och hos yngre kvinnor i yrken med låga utbildningskrav.
            De sociala olikheterna i hälsan består. Trots ett generellt förbättrat
            hälsoläge finns det stora orosmoln.
          </note>
          <note>
            En samlad folkhälsopolitik är nödvändig på alla nivåer. Målet
            måste vara att hälsan ska förbättras för alla, men det är självfallet
            särskilt viktigt att den förbättras för de grupper i samhället
            som är mest eftersatta ur hälsosynpunkt. Centerpartiet vill bredda
            detta synsätt ytterligare till att människor ska få känna livskvalitet,
            vilket förutom om hälsoaspekter handlar om upplevelser av lycka
            och om tillfredsställelse med livet i övrigt. Det handlar om trygghet
            och personlig frihet, om delaktighet, integration, sociala nätverk,
            utbildning och social och ekonomisk trygghet. Det handlar om insatser
            för social gemenskap, för rättvisa och decentralisering och för
            en utveckling i hela landet. Också detta har tydliga folkhälsodimensioner.
          </note>
          <note>
            Det som Centerpartiet arbetar för är ett samhälle med livskraft
            i hela landet, livskvalitet och trygghet.
          </note>
          <note>
            Centerpartiet vill förnya välfärden och ge lika möjligheter för
            alla människor. Det innebär inte att alla är lika men att alla
            ska ges lika förutsättningar.
          </note>
          <note>
            Alla ska ha tillgång till rehabilitering. Vården ska finnas till
            hands, och ingen ska behöva vänta många månader, ibland rent av
            år, på operation eller behandling. Hälsan i vid bemärkelse, livskvaliteten,
            ska förbättras. Det är viktigt. Det finns också många andra angelägna
            områden där det behövs satsningar.
          </note>
          <note>
            Fru talman! I Centerpartiets sociala skuggbudget för utgiftsområde
            9 har vi prioriterat cirka en miljard kronor mer än vad regeringen
            har gjort. Vi vill satsa den miljarden på följande sätt:
          </note>
          <note>
            1. Vi satsar en halv miljard kronor på en vård- och hjälpmedelsgaranti
            för att korta vårdköer och väntetider. Tillsammans med ökad resurstilldelning
            och den begärda finansiella samordningen, som innebär en omställning
            av passiva stöd till aktiva rehabiliteringsinsatser, bör dagens
            besvärliga situation kunna avsevärt förbättras.
          </note>
          <note>
            2. Vi tillstyrker regeringens förslag till förbättringar i tandvårdsförsäkringen
            avseende extra stöd till äldre. Härutöver föreslår vi 100 miljoner
            kronor extra för att förbättra insatserna för ungdomarna. Vi föreslår
            en särskild ungdomsrabatt.
          </note>
          <note>
            Dessutom är vi naturligtvis nöjda med att Centerpartiets och
            Miljöpartiets snarlika motioner om ökad konkurrens inom barn-
            och ungdomstandvården nu leder till ett tillkännagivande.
          </note>
          <note>
            3. Vi satsar 50 miljoner kronor för att initiera ett nationellt
            hälsonät som ska knyta samman alla vårdcentraler, äldreboenden,
            stora och små sjukhus och privatkliniker och göra det möjligt
            för alla att kommunicera med varandra för konsultation och utbildning.
          </note>
          <note>
            4. Vi vill införa ett system med hemservicecheckar för pensionärshushåll.
            Förslaget ska omfatta alla hushåll med förtids- och folkpensionärer
            och alla normalt förekommande tjänster i hemmet.
          </note>
          <note>
            Den behovsprövade hemtjänsten ska dock inte ingå. Den berörs
            inte. Centerpartiet avsätter 250
          </note>
          <note>
            miljoner kronor för det här ändamålet.
          </note>
          <note>
            5. Vi anser att bilstödet behöver förbättras. Vi vill bl.a. att
            det görs en översyn av åldersgränserna.
          </note>
          <note>
            Vi avsätter 50 miljoner kronor för att förbättra bilstödet.
          </note>
          <note>
            6. Vi vill förbättra situationen för psykiskt funktionshindrade.
            Systemet med personliga ombud är bra men behöver byggas ut. Vi
            föreslår 30
          </note>
          <note>
            miljoner kronor utöver regeringens förslag för detta.
          </note>
          <note>
            7. Vi avsätter 10 miljoner kronor extra till Statens institutionsstyrelse
            för särskilda utvecklingsprojekt.
          </note>
          <note>
            Till sist, fru talman, vill jag peka på mitt särskilda yttrande
            vid betänkandet. Där framhålls en rad åtgärder för effektivisering
            på läkemedelsområdet, allt i syfte att förhindra att läkemedelsförmånerna
            ytterligare försämras och göra en god service ännu bättre.
          </note>
          <note>
            Därför vill vi bl.a. avveckla apoteksmonopolet.
          </note>
          <note type="speaker">
            Anf. 9 KERSTIN HEINEMANN (fp):
          </note>
          <note>
            Fru talman! Den 22 november i år beslöt riksdagens majoritet
            bestående av socialdemokrater, vänsterpartister och miljöpartister
            att fastställa de ekonomiska ramarna för de olika utgiftsområdena
            och en beräkning av statens inkomster avseende 2001. Samtidigt
            beslutades om preliminär fördelning av statens utgifter på utgiftsområdena
            för åren 2002 och 2003.
          </note>
          <note>
            När riksdagens majoritet nu genom riksdagsbeslut om ramar för
            de olika utgiftsområdena valt en annan inriktning av politiken
            deltar jag inte i det aktuella beslutet om anslagsfördelning inom
            utgiftsområde nr
          </note>
          <note>
            9.
          </note>
          <note>
            Fru talman! Folkpartiet har i parti- och kommittémotioner förordat
            en annan inriktning. Partiet anser att sjukvården är en omistlig
            del av den generella välfärdspolitiken, och det är viktigt att
            även fortsättningsvis slå vakt om sjukvårdens offentliga skattefinansiering
            samt att vård och omsorg ska ges efter behov och inte efter betalningsförmåga.
          </note>
          <note>
            Detta är något som man känner sig anmodad att ta upp i varje
            debatt i kammaren eftersom det ständigt ifrågasätts, men jag hoppas
            nu, fru talman, att jag åtminstone för denna debatt har klargjort
            Folkpartiets grundläggande inställning vad beträffar vår inriktning
            när det gäller sjukvårdens finansiering och hur sjukvården ska
            fungera.
          </note>
          <note>
            Fru talman! Genom det beslut som riksdagen fattade den 29 november
            i år har vi från Folkpartiet fått gehör för en del av de förändringar
            vi har önskat på sjukvårdsområdet. Det är satsningen på primärvården,
            och det är införandet av det vi kallar husläkarsystem men som
            i riksdagsbeslutet benämns familjeläkare.
          </note>
          <note>
            Detta beslut tycker vi är mycket viktigt för sjukvården. Man
            ökar tillgängligheten inom primärvården och ger människor tillgång
            till en bassjukvård som är viktig både för patienterna men också
            för hela sjukvården och för sjukvårdens ekonomi. Det måste ändå
            vara det bästa för både patienten och för sjukvården att de som
            behöver vård på primärvårdsnivå får det och att resurserna inom
            sjukhusets öppna och slutna vård används för dem som behöver just
            den. Det här är också ett led i att minska väntetiderna.
          </note>
          <note>
            Men vi kräver trots det att en vårdgaranti ska införas - en vårdgaranti
            som innebär att ingen ska behöva vänta mer än tre månader på operation
            eller behandling. Kortare vårdköer skulle framför allt hjälpa
            äldre människor som köar för höftleds-, grå starr-, framfalls-
            eller knäledsoperation.
          </note>
          <note>
            Ett annat steg för att korta vårdköerna som Folkpartiet har arbetat
            för under många år är införandet av finansiell samordning. Det
            har nu också uppnåtts i samband med beslutet om den nationella
            handlingsplanen.
          </note>
          <note>
            Fru talman! Ett stort problem inom sjukvården i dag är bristen
            på vårdpersonal, och den kommer att bli ännu värre om ingenting
            görs. Vårdsektorn måste bli mer attraktiv som arbetsplats. Viktiga
            frågor för attraktionskraften är naturligtvis att lönerna blir
            konkurrenskraftiga och att arbetsvillkoren förbättras.
          </note>
          <note>
            Folkpartiet anser att man bör se över hur karriärvägar inom vårdyrkena
            kan utvecklas. Man bör också ta fram förslag om hur man ska kunna
            stimulera dem som lämnat yrket att återvända.
          </note>
          <note>
            Vidare bör man underlätta för personer med utländsk bakgrund
            som har vårdyrkesutbildning att arbeta inom vårdyrkena. Ett problem
            här är utformningen av språkproven, där man fäster stor vikt vid
            förmågan till rättstavning.
          </note>
          <note>
            Under årtionden har vårdens viktigaste resurs - de vårdanställda
            - fått allt mindre att säga till om. Inflytandet över den egna
            arbetssituationen har minskat, samtidigt som politiska beslut
            urholkat de vårdanställdas professionella yrkesstolthet. De allra
            flesta vårdanställda har därmed förmenats möjligheten att gå över
            till andra vårdgivare eller arbetsgivare eller rent av testa om
            vingarna bär på egen hand.
          </note>
          <note>
            Folkpartiet anser att en konkurrensutsättning av all primärvård
            och uppmuntrande av privata alternativ inom sjukvården och ökat
            inflytande för de anställda i offentlig sektor skulle skapa möjligheter
            för anställda att förverkliga sin kreativitet.
          </note>
          <note>
            Fru talman! Folkpartiet ställde sig bakom läkemedelsreformen
            hösten 1996. Vi bedömde det som att det var viktigt att ansvaret
            för läkemedel överfördes från staten till landstingen. Avsevärda
            vinster kan göras om sjukvårdshuvudmännen har ett samlat ansvar
            för läkemedelsanvändningen i öppen vård och inte bara i den slutna
            vården.
          </note>
          <note>
            Minskade läkemedelskostnader var ett av de stora målen med läkemedelsreformen,
            men kostnaderna har fortsatt att skjuta i höjden. Det är viktigt
            att det vidtas åtgärder för att minska kostnaderna för att människor
            i framtiden ska kunna erhålla läkemedel till rimliga priser.
          </note>
          <note>
            Vi anser att det måste vara möjligt att sänka kostnaderna utan
            att patienterna drabbas. Vi har föreslagit flera åtgärder för
            att vi ska nå just detta. En av de viktigaste åtgärderna är en
            noggrann uppföljning av läkemedelsförskrivningen.
          </note>
          <note>
            Läkemedelskommittéerna är de organ som är bäst lämpade för detta.
            Det är de som kan göra kostnadsanalyser och analyser av vilka
            kostnader som står för ökningen. Det måste också bli enklare för
            den enskilde läkaren att följa upp sin egen förskrivning. I dag
            finns också datahjälpmedel som underlättar för läkarna att vid
            förskrivningen se alternativ och kostnader för olika läkemedel.
            Sådana modeller måste ytterligare utvecklas.
          </note>
          <note>
            Läkemedel är en integrerad del av övrig hälsooch sjukvård. Genom
            nya läkemedel har många vinster kunnat uppnås: minskat lidande
            för patienterna, kortare vård- och behandlingstider och minskat
            antal kirurgiska ingrepp, m.m.
          </note>
          <note>
            Rätt läkemedel till rätt patient på rätt indikation i rätt dosering
            under rätt behandlingstid och i rätt administreringsform anser
            vi måste vara vägledande för en ny läkemedelsreform. Detta borde
            regeringen beakta när den lägger fram nästa års proposition om
            den nya läkemedelsförmånen, i stället för att höja patienternas
            kostnader för nödvändig medicin.
          </note>
          <note>
            Fru talman! Socialdemokraterna har misslyckats med tandvårdspolitiken.
            Tänderna tenderar åter att bli en klassfråga, trots statsministerns
            uttalande om att detta inte får hända. Framför allt har pensionärerna
            drabbats av allt dyrare tandvård. Det behövs ett förbättrat högkostnadsskydd
            och en översyn av hela tandvården i syfte att få en rättvisare
            tandvård.
          </note>
          <note>
            I budgetpropositionen anslår regeringen 100 miljoner kronor under
            2001. Dessa pengar ska gå till alla patienter med hel- och halvproteser,
            så att de ska slippa betala karensbeloppet på 3 500. Trots detta
            kommer förfallet i tandvården att fortsätta. Att ersätta en tand
            med en krona kostar i dag en bra bit över
          </note>
          <note>
            2 000 kr. En brygga över två tre tänder kostar ca
          </note>
          <note>
            15 000 kr. Det är inte bara pensionärer som inte har råd med
            detta; det gäller de allra flesta låg- och mellaninkomsttagare
            också.
          </note>
          <note>
            Folkpartiet anser att en plan måste tas fram för hur tandvården
            successivt ska kunna inlemmas under sjukförsäkringen och för hur
            garantier ska kunna lämnas för att ingen ska behöva avstå från
            tandvård av ekonomiska skäl. Tandvårdens framtida finansiering
            och uppbyggnad måste utredas. Tandvården har inte minst en stor
            betydelse för folkhälsan.
          </note>
          <note>
            Vi i Folkpartiet har i reservation nr 4 framfört vårt krav när
            det gäller tandvården. Fru talman! Jag vill yrka bifall till reservation
            nr 4.
          </note>
          <note>
            Utskottet har däremot ställt sig bakom ett krav som framför allt
            har drivits av de borgerliga partierna både i riksdagen och ute
            i landstingen under ganska många år. Nu har vi fått stöd av Miljöpartiet.
            Det gäller att barn och ungdomar också ska ha rätt att få sin
            kostnadsfria tandvård utförd av den tandläkare de själva väljer,
            och inte bara av Folktandvården. De allra flesta landsting tillåter
            detta i dag, men det har tagit mycket lång tid innan det har genomförts.
            Något landsting säger fortfarande absolut nej, och några säger
            att de har planer på att införa denna rätt.
          </note>
          <note>
            Vi tycker att det är bra att det nu kommer ett tillkännagivande
            till regeringen om att även barn och ungdomar ska få sin kostnadsfria
            tandvård hos den läkare de själva väljer.
          </note>
          <note>
            Jag vill också med glädje konstatera att utskottet har ställt
            sig bakom bl.a. en folkpartimotion om ändring av reglerna för
            stöd när det gäller handikapp- och anhörigorganisationer - det
            här gäller då Föräldraföreningen Plötslig Spädbarnsdöd - och den
            motion som gäller stöd till SPES. Det här får bli en del av utvärderingen
            om de regelverk som i dag gäller, och man ska också se till att
            de här anhörigorganisationerna kan få det ekonomiska stöd som
            de behöver för sitt viktiga arbete.
          </note>
          <note>
            Fru talman! Förutom tandvården finns det ytterligare områden
            i det här betänkandet som inte knyter an direkt till budgeten.
            Folkpartiet har ett antal reservationer på de områdena.
          </note>
          <note>
            Vi anser att det behövs en utredning som ur ett helhetsperspektiv
            belyser de transsexuellas situation i det svenska samhället. Utredningen
            bör ha ett allmänt hållet mandat att lämna de förslag som anses
            behövliga för att förbättra för transpersoner och aktivt genomföra
            informationsverksamhet riktad gentemot såväl offentlig förvaltning
            som samhället i stort.
          </note>
          <note>
            Spelberoende är ytterligare en punkt. Spelberoende är ett hälsoproblem
            vars omfattning är större än vad man tidigare har trott. Ca 150
            000 svenskar bedöms ha problem med sitt spelande. För en tredjedel
            av dem är problemen så allvarliga att de kan klassas som sjukligt
            beroende av sitt spelande. För dem som har blivit spelberoende
            finns i dag knappt någon hjälp att få i form av behandling och
            rehabilitering. Folkpartiet anser att det är väsentligt att problemet
            med spelberoende uppmärksammas och att det finns adekvata vård-
            och behandlingsformer tillgängliga.
          </note>
          <note>
            Fru talman! Som jag tidigare har anfört deltar vi inte i beslutet
            om anslagsfördelningen inom utgiftsområde 9, och jag hänvisar
            till det särskilda yttrande som jag har lämnat till betänkandet
            på den punkten.
          </note>
          <note>
            Vi står naturligtvis bakom samtliga våra reservationer men som
            jag tidigare har sagt väljer vi att här yrka bifall endast till
            reservation nr 4.
          </note>
          <note>
            Anf. 10 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Vi är i stort sett eniga i utskottet. Av
          </note>
          <note>
            19 reservationer kommer vi att yrka bifall bara till fyra.
          </note>
          <note>
            För egen del har jag nu så gott jag har kunnat de senaste veckorna
            satt mig in i alla de ärenden som har ingått i budgetpropositionen.
            Jag tänker bara göra några tematiska nedslag ganska mycket med
            siktet inställt på framtiden.
          </note>
          <note>
            Det som jag tycker är det centrala temat och som det mesta faktiskt
            återförs till är begreppet folkhälsa.
          </note>
          <note>
            Det är egentligen det gröna perspektivet för vår del.
          </note>
          <note>
            Vi skulle ju vilja se en social budget som kanske till
          </note>
          <note>
            70 % handlar om förebyggande arbete, som handlar om att skapa
            en folkhälsa där akuta insatser för vård och omsorg inte kommer
            att behövas. Det är det stora system- och perspektivbyte som vi
            skulle vilja se.
          </note>
          <note>
            Jag saknar personligen väldigt mycket någonting om tandvårdsmaterial,
            amalgam. Vad händer på den fronten? Vad händer när enheten i Uppsala
            har lagts ned? En uppmaning till Socialstyrelsen, till utskottet
            och till Socialdepartementet är ju att man faktiskt i framtiden
            när det gäller alla produktval och metodval ska ha försiktighetsprincipen
            i åtanke, så att man inte återigen och återigen hamnar i situationer
            där vi måste städa upp efter giftiga material och felaktiga metodval.
            Hela amalgamfrågan är fortfarande infekterad och inte på något
            sätt tillgodosedd. Det här saknar jag.
          </note>
          <note>
            Hela avsnittet om alkohol- och tobaksprevention är också en hjärtesak
            för oss. Vi tycker att det ska vara rent inne i cellerna och rent
            ute i miljön. Tobaken är ju den största enskilda ohälsofaktorn.
            Därom råder stor enighet. Därför tycker vi egentligen att det
            som har satsats är för lite. Vi förstår inte riktigt varför vissa
            borgerliga partier vill minska anslaget till Alkoholinspektionen
            och avskaffa Alkoholinspektionen.
          </note>
          <note>
            Vi vet ju t.ex. att tillsynen av försäljning av lättöl inte fungerar
            bra. Kommunerna behöver mycket stöd. Vi ser det här som ett led
            i nedmonteringen av den klassiska restriktiva alkoholpolitiken,
            som vi beklagar. Vi menar att vi måste samla krafterna på nytt
            och inte försvaga Alkoholinspektionen. Vi ska snarare, vilket
            vi kommer att återkomma till med motioner, bygga ut den och göra
            den till en tobaks- och alkoholinspektion, just därför att tobakens
            skadeverkningar är så påtagliga och specifika. Vi kommer alltså
            att återkomma till det här.
          </note>
          <note>
            En kommentar gäller också den inkonsekvens som egentligen finns
            i hanteringen när staten samtidigt har produktion av sprit och
            gör stora vinster på den. Vi menar nog att Vin &amp; Sprit egentligen
            inte är ett företag som staten bör befatta sig med framöver.
          </note>
          <note>
            Den högra och den vänstra handen måste veta vad de gör samtidigt
            i olika delar av statens verksamhet.
          </note>
          <note>
            Jag tänkte också ta upp kort bara att vi ju har ett nytt system
            för bidragsgivning till organisationer som arbetar förebyggande.
            Det är oerhört viktigt och lovvärt. Även om de har arbetat en
            kort tid enligt nya regler kommer vi säkert att få anledning att
            återkomma till det.
          </note>
          <note>
            Jag såg någonting som gjorde mig väldigt glad i min facktidning.
            Det var ett reportage om SIMON, som inte är en person utan Sveriges
            invandrare mot narkotika. Det är en relativt ny, tio år gammal,
            organisation som arbetar bland svenskar och invandrare.
          </note>
          <note>
            Det är en mångkulturell, religiöst och politiskt obunden organisation
            som står för en restriktiv narkotikaoch alkoholpolitik och som
            driver projekt. Den här typen av organisationer som SIMON representerar
            måste få ett stort utrymme i en socialpolitik som också bygger
            in frivilligkrafter och ideella krafter. Vi kommer säkert att
            få anledning att återkomma till hur stödet till frivilligorganisationerna
            ska se ut.
          </note>
          <note>
            Tandvården har många tagit upp. Det tycker jag är en väldigt
            viktig och rolig sak. Jag tolkar det nog egentligen som att det
            finns en ganska stor samstämmighet när det gäller att vi ska bygga
            ihop systemen.
          </note>
          <note>
            Det som vi småkäbblar om nu tror jag är övergående.
          </note>
          <note>
            Miljöpartiet står i alla fall helt klart för att systemen ska
            vägas ihop. Problemet med högkostnadsskyddet i dag är att det
            är väldigt dyrt, så man kanske får se på det på sikt. Men självklart
            är det det här som är målet.
          </note>
          <note>
            Vi har också stött en s-motion i utskottet som berörde tandvården.
            Men vi har sett att man har släppt den själv.
          </note>
          <note>
            Några har också nämnt, och det tycker vi är roligt, att vårt
            förslag om att man som förälder ska ha möjlighet att välja tandvård
            fritt för sina barn har gått igenom och fått hela utskottets gillande.
          </note>
          <note>
            Vi har också noterat det här med hivprevention.
          </note>
          <note>
            Hela sexualitetens område hör väldigt mycket ihop med folkhälsa
            och livskvalitet. Hivpreventionen har i och för sig gått bra,
            men den har tyvärr också inneburit att man slarvar med kondom,
            vilket har lett till att antalet fall av många andra sexuellt
            överförbara sjukdomar har stigit igen. Det måste man observera.
          </note>
          <note>
            Vi tycker också att den här markeringen om Folkhälsoinstitutets
            uppdrag att förbättra transsexuella personers situation är värd
            att stödja, så det kommer vi att göra.
          </note>
          <note>
            Jag skulle också vilja citera något när det gäller
          </note>
          <note>
            Nationella folkhälsokommittén: "Enligt kommittén är en lustfull
            och trygg sexualitet, fri från fördomar, diskriminering, tvång
            och våld hälsosam." Det här betyder att bra sex är en folkhälsofaktor.
            Men - ett inflikande från Miljöpartiet - det kräver också ork
            och tid. Vi behöver ett lugnare tempo i arbetslivet för att hinna
            med även denna del av tillvaron. Det kan för övrigt också befrämja
            nativiteten.
          </note>
          <note>
            Det här med spelberoende tycker vi har varit viktigt, och vi
            ser att det finns ett bra igångsatt arbete. Vi har stora förhoppningar
            på det framöver. Men här måste jag också få inflika några observandum
            som handlar om vad den högra och den vänstra handen gör.
          </note>
          <note>
            Hur kan staten tillåta kasinon och samtidigt också sätta i gång
            och sanktionera ett gigantiskt spel på börsen? Vi måste ha en
            syn på spel och gambling som täcker alla delar i samhället. Det
            här står faktiskt i motsats till grundtrygghet och stabila system.
          </note>
          <note>
            Hemlösa har vi nämnt, och det är faktiskt den grupp som berör
            mig personligen mest. De är inte en isolerad grupp och ska inte
            ses separat, utan de ska ses som de faktiska verkliga symtombärarna
            till följd av andra havererade system. Det är inom psykvården,
            narkomanvården och fångvården men också inom skolan och inom den
            vanliga vardagliga kommunala verkligheten som orsakerna till hemlösheten
            finns.
          </note>
          <note>
            Det här berörde jag för någon vecka sedan i fattigdomsdebatten.
          </note>
          <note>
            Problemet är att de ramlar mellan många stolar.
          </note>
          <note>
            Det finns ett sätt att knuffa problemet till någon annans budget
            så att de hemlösa faller mellan alla system. Det är oerhört tragiskt.
            Vi menar att detta inte bara bör bevakas utan även ges satsningar.
            Jag skulle också vilja flika in värdet av de ideella insatser
            som görs på det här området och verkligen förorda en stark och
            fortsatt samverkan mellan stat, kommun, landsting och ideella
            organisationer.
          </note>
          <note>
            En sak som jag skulle vilja avisera framöver och som är ganska
            måttligt tillgodosedd i den här budgeten är att vi behöver en
            mycket massiv, samfälld och stark aktion för att komma till rätta
            med det ökande drogmissbruket bland unga. För alla som ser sig
            runtom i världen är det uppenbart att detta är ett av de absolut
            största hoten mot all social trygghet och social ordning i framtiden.
            Vi kommer att återkomma här, och vi hoppas vi får en stark uppslutning
            kring det.
          </note>
          <note>
            Drogmissbruket bland unga ökar på ett väldigt alarmerande sätt,
            och det kommer in på nya vägar. Detta kommer att bli en av de
            riktigt stora utmaningarna för det här utskottet och hela den
            sociala sektorn framöver.
          </note>
          <note>
            Till folkhälsan hör också möjligheten att styra sitt eget liv.
            Här skulle jag faktiskt vilja komma in på en aspekt som jag har
            saknat hos en del debattörer, nämligen var, när och hur mycket
            ska vi jobba. Vi menar att arbetstidsförkortningen är den enskilt
            största systemreform som skulle ha bäring på nästan alla sektorer
            inom det sociala området.
          </note>
          <note>
            Möjligheten att påverka sitt liv och sin tid skulle t.ex. ge
            oss friskare pensionärer som kanske har krafter i behåll och kräver
            mindre vård. Därmed skulle de fortfarande kunna bidra aktivt som
            positiva krafter på alla möjliga håll och kanter i samhället.
          </note>
          <note>
            Med en kortare arbetstid skulle vi också få mer tid över både
            att göra barn och ta hand om våra barn. Vi skulle kanske få lust
            och möjlighet att skaffa fler barn. Barn skulle få en tryggare
            uppväxt med mer närvarande föräldrar. Det skulle också ge både
            avlastning och positiva effekter på hela den sociala sektorn.
            Framför allt skulle det förhoppningsvis ge ett mindre sug till
            droger och flykt från vuxenvärlden och från de normer som vi vuxna
            förhoppningsvis står för.
          </note>
          <note>
            En förkortad arbetstid handlar väldigt mycket om arbetssituationen
            för vårdpersonalen. Mindre stress och fler kolleger skulle kunna
            ge den tid och den kvalitet i bemötandet som jag tror att alla
            här önskar.
          </note>
          <note>
            Det skulle också ge tid för långsiktighet i planeringen och för
            att ge den sociala del av omvårdnaden som t.ex. många hemtjänstanställda
            säger att de saknar. De tror inte att de får och bör syssla med
            detta. Det handlar om att sjunga, spela, promenera och samtala,
            dvs. den sociala kontakten.
          </note>
          <note>
            En kortare arbetstid skulle också ge möjlighet för anhöriga och
            släktingar att besöka, hålla kontakten med och ge sina gamla mer
            samhörighet och tillhörighet. De skulle ingå i ett socialt nätverk
            som de egentligen aldrig har haft. Ett stressat arbetsliv gör
            att många vuxna känner sig oerhört tyngda av dåligt samvete för
            att man inte hinner med sina gamla.
          </note>
          <note>
            En förkortad arbetstid är en systemfråga som har bäring på alla
            de andra områdena.
          </note>
          <note>
            Det är inte bara möjligheten att styra och påverka sitt eget
            liv som är hälsobefrämjande, utan även möjligheten att påverka
            beslut. Då tänker jag på det enorma engagemang som vi har sett
            landet runt just i strukturfrågorna om sjukhus och sjukvård. Få
            gånger har ju svenska folket gått man ur huse så mycket som för
            att värna sitt BB eller sitt lokala sjukhus. Det är inte konstigt.
            Jag förstår Chatrine Pålsson när hon pratar om trygghet. Detta
            handlar om trygghet och möjligheten att påverka beslut.
          </note>
          <note>
            Till Kenneth Johansson skulle jag vilja säga att det inte är
            särskilt vanligt för oss att bara ställa upp på andra beslut.
            Vi har faktiskt väldigt aktivt varit med och påverkat den proposition
            om akutsjukhus som vi kommer att debattera i veckan. Framför allt
            har vi lagt ned besluten på landstingsnivå för förankring hos
            människor. Detta har vi gjort för att man ska hinna hänga med
            i svängarna, se vad som händer, kunna folkomrösta, få ta del i
            diskussioner och veta vilka partier man ska rösta på.
          </note>
          <note>
            Slutligen vill jag kommentera kvaliteten i vården.
          </note>
          <note>
            Oavsett regler, strukturer och pengar handlar det oerhört mycket
            om att skapa utrymme för de idéburna verksamheterna som kanske
            har en annan syn på sjukhus och inte betraktar dem som en bilverkstad.
          </note>
          <note>
            Jag tänker på Vidarkliniken, kristna sjukhus och alternativmedicinen.
            Här har vi en uppgift att skapa en äkta mångfald som inte bara
            är buren av kommersiella intressen.
          </note>
          <note>
            Jag säger ja till reservationerna 5, 7, 10 och 13.
          </note>
          <note type="speaker">
            Anf. 11 LEIF CARLSON (m) replik:
          </note>
          <note>
            Fru talman! Jag blev lite nyfiken på hur Lotta
          </note>
          <note>
            Nilsson-Hedström och Miljöpartiet har tänkt sig när det gäller
            t.ex. tandvården och försiktighetsprincipen.
          </note>
          <note>
            Har man något bra sätt för att tillämpa den där? Lotta
          </note>
          <note>
            Nilsson-Hedström tar ju upp amalgam och säger att om man hade
            använt försiktighetsprincipen där hade vi inte stått här med stora
            problem.
          </note>
          <note>
            Nu är det ju så att amalgam började användas på
          </note>
          <note>
            1860-talet. Det är väl kanske något djärvt att begära att man
            hade använt försiktighetsprincipen då. Dessutom är det få saker
            som har använts så mycket som amalgam. Det rör sig om flera miljarder
            slitytor. Biverkningar finns. Det är vi ense om, men de är faktiskt
            förvånansvärt få med tanke på den enorma användning som man har
            haft.
          </note>
          <note>
            Men amalgam ska självfallet bort där man har möjlighet att ersätta
            det med något bättre. Nu har man satt i gång att byta till nya
            tandmaterial. På vilket sätt är de utvärderade? Vi vet i dag att
            vi får alltfler biverkningar av dessa både hos patienter och personal.
          </note>
          <note>
            På vilket sätt löser man det problemet om man har en så extrem
            inställning till försiktighetsprincipen som jag förstod att Lotta
            Nilsson-Hedström har, dvs. att inget kan prövas om vi inte med
            all säkerhet vet att det är ofarligt? Då kommer ju faktiskt det
            enda säkra vara att patienterna får ha tänder som är nedruttnade.
          </note>
          <note>
            Anf. 12 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Jag begär självfallet inte att man retroaktivt ska
            införa försiktighetsprincipen från 1800-
          </note>
          <note>
            talet. Det handlar om det som Leif Carlson själv talade om i
            sitt inlägg, nämligen att vi ska se till att inte backa in i framtiden.
            Vi har insett hur oerhört stor påverkan olika kemikalier har både
            i naturen och i våra kroppar. Låt oss lära av detta! Låt oss iaktta
            försiktighet och försöka att utvärdera och testa t.ex.
          </note>
          <note>
            olika tandmaterial innan de omsätts i stor skala. Vi har nu olika
            plaster som är i omlopp som vi inte riktigt vet följderna av.
          </note>
          <note>
            Poängen är naturligtvis att göra så nöjaktiga och omfattande
            tester med avseende på biverkningar som möjligt. Jag tycker att
            det är en självklarhet. Det är inte mycket att ifrågasätta.
          </note>
          <note type="speaker">
            Anf. 13 LEIF CARLSON (m) replik:
          </note>
          <note>
            Fru talman! Det finns alltså sätt att bagatellisera problem och
            säga att vi måste vara försiktiga. Det tar kanske 20-30 år innan
            vi vet konsekvenser av de plastmaterial som sätts in. Vi kan i
            dag inte förutspå dessa konsekvenser. Vi kan alltså inte leva
            20-30 år innan vi gör någonting. Vi måste faktiskt försöka hitta
            metoder nu. Visst kan det vara så att man sätter in en för lite
            beprövad metod alltför snabbt innan man vet vad man går in med.
            Men vi råkade ju ut för ett närmast hysteriskt angrepp på en behandlingsform
            som man hade mer än 100 års erfarenhet av och som hade rätt små
            biverkningar som följd. Jag tycker visst att de ska åtgärdas.
            Men man måste ju kunna finna sig i att göra vissa satsningar utan
            att veta allt, annars skulle vi inte kunna göra någonting.
          </note>
          <note>
            Sedan har jag en liten reflexion om detta med att lägga ned sjukhus.
            Det är tydligen rätt metod att landsting och kommuner lägger ned
            sjukhus, men däremot ska de inte få bygga upp ny verksamhet som
            har lite andra former.
          </note>
          <note>
            Anf. 14 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Vi gör uppenbarligen olika bedömningar av hur farligt
            amalgamet är. De personliga skadeverkningarna av amalgamet är
            väldigt stora och väldigt noga dokumenterade. Man måste självfallet
            vara aktiv för att hitta nya medel. Men även när man hittar nya
            material måste man dra lärdom av den oförsiktighet med vilken
            man har inplanterat amalgam. Jag tror säkert att Leif Carlson
            förstår vad jag menar.
          </note>
          <note>
            Debatten om akutsjukvården kommer ju som sagt på onsdag.
          </note>
          <note type="speaker">
            Anf. 15 CHATRINE PÅLSSON (kd) replik:
          </note>
          <note>
            Fru talman! Lotta Nilsson-Hedström hade många intressanta infallsvinklar.
            Jag vill börja med att ta upp frågan om arbetstidsförkortning.
            Som kristdemokrat tycker jag att den frågan är väldigt viktig.
            Jag vill ta upp den ur valfrihetssynpunkt, dvs. att man själv
            ska få bestämma om man vill ha minskad arbetstid under vissa delar
            i livet. Det är väl känt att kristdemokraterna vill ha en oerhörd
            flexibilitet när barnen är som minst, för att kunna få möjlighet
            att vara med dem. Vi vill däremot inte ha något slags fyrkantig
            lösning, utan vi tror att det är den enskilde själv tillsammans
            med arbetsgivare som ska bestämma. När det gäller vård av närstående
            tycker vi att det är viktigt. Det är viktigt att komma ihåg att
            trots allt har svenskarna aldrig haft så mycket fritid som nu.
            Det är bara det att vi fyller också fritiden med saker att göra,
            så att det ändå blir ett stressigt samhälle. Det är viktigt att
            säga.
          </note>
          <note>
            Jag vill ställa en fråga om förbättrad folkhälsa.
          </note>
          <note>
            Har Lotta Nilsson-Hedström inte tänkt sig att kunna stödja reservation
            1, där vi har sagt att folkhälsan ska förbättras för befolkningen
            i dess helhet, särskilt för de grupper i samhället som är mest
            eftersatta ur hälsosynpunkt? Om inte det är förenligt med det
            anförande som Lotta Nilsson-Hedström har haft, undrar jag varför
            ni inte har ställt upp på den reservationen.
          </note>
          <note>
            Anf. 16 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Jag börjar bakifrån. Jag tycker att den prioritering
            som är gjord i nuläget är bra. Självklart är det bra med folkhälsa
            för alla. Men jag menar att det finns mycket i strukturer och
            övriga politiska beslut som vi kan komma åt. Jag är fullt nöjd
            med de skrivningar som finns nu.
          </note>
          <note>
            Sedan var det frågan om arbetstidsförkortningen.
          </note>
          <note>
            Poängen med den lagstiftning som finns i dag är att den är dispositiv.
            Den görs upp tillsammans med arbetsgivarorganisationer och fackförbund
            i grunden.
          </note>
          <note>
            Finns det inte något avtal finns det en lagstiftning.
          </note>
          <note>
            Den modellen har vi inte ifrågasatt, och vi har inte haft anledning
            att förändra den. Däremot finns det många bra exempel på hur man
            på arbetsplatser gör upp olika modeller där arbetstagarna har
            stort inflytande över hur arbetstiden förläggs. Det finns ingen
            strid i detta, och självklart finns det sympatiska varianter och
            modeller som också vi biträder.
          </note>
          <note>
            Problemet vi hade med den uppgörelse vi bjöds in till för några
            månader sedan var att den handlade mer om former än om innehåll.
            Den reella förkortningen, det som skulle ge någonting att fördela,
            över dygn, över vecka, över år, var för liten.
          </note>
          <note type="speaker">
            Anf. 17 CHATRINE PÅLSSON (kd) replik:
          </note>
          <note>
            Fru talman! Frågan om arbetstidsförkortning lär vi få diskutera
            många gånger. Det är naturligtvis viktigt att få tid.
          </note>
          <note>
            Jag vill ändå ställa en fråga om generell bättre folkhälsa för
            alla. Om man bara ska rikta sig till de mest utsatta grupperna,
            är risken för att de som befinner i en mitt-emellan-ställning
            hinner att komma så pass djupt innan de får möjlighet att komma
            upp igen.
          </note>
          <note>
            Jag tror att det kloka och rätta är att försöka se till att rikta
            folkhälsosatsningar på oss alla, så att vi aldrig hamnar så långt
            ned utan att vi hela tiden mår bättre och bättre inte minst vad
            avser den psykiska hälsan.
          </note>
          <note>
            Det har också Folkhälsokommittén tagit upp.
          </note>
          <note>
            För de grupper som i dag har mest stressigt och jobbigt, dvs.
            de grupper som Lotta Nilsson-Hedström själv pratar om, som behöver
            en arbetstidsförkortning, behöver det riktas framför allt satsningar
            när det gäller den psykologiska situationen, för att inte för
            många ska falla för långt ned. Är vi överens om det?
          </note>
          <note>
            Anf. 18 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Jag tror inte att detta är en äkta motsättning. Det
            är självklart att vi ska ha en bra folkhälsa för alla. Det det
            handlar om är ju vissa satsningar nu.
          </note>
          <note>
            Det finns också saker i budgeten som är som de har brukat vara,
            nämligen hivprevention, alkohol- och tobakssatsningar, Socialstyrelsens
            hela arbete. Det är inte så att man har slutat att förorda satsningar
            på folkhälsa för stora grupper. Det finns ingen äkta motsättning.
            Det är mer fråga om ett ordval.
          </note>
          <note type="speaker">
            Anf. 19 KENNETH JOHANSSON (c) replik:
          </note>
          <note>
            Fru talman! Jag har två kommentarer och sedan en fråga.
          </note>
          <note>
            För det första har vi Lotta Nilsson-Hedströms resonemang om kort
            arbetstid, mer tid för barnen och mer tid för att göra barn. Det
            låter sympatiskt. Men det är motsägelsefullt att därifrån gå till
            att förorda maxtaxa som leder till precis det motsatta, att man
            har mindre tid med barnen, att man stimulerar en barnomsorgsform,
            att man utesluter ganska många barn, att man har stelbenta lösningar.
          </note>
          <note>
            För det andra har vi stopplagen. Lotta Nilsson-
          </note>
          <note>
            Hedström säger att det handlar om att lägga ned besluten. Jag
            tror inte att jag hör rätt! Här inskränks den kommunala självstyrelsen,
            näringsfrihet, och sannolikt bryter man mot lagstiftningen. Därefter
            läggs besluten ned, mångfald förhindras och möjligheter till entreprenörskap
            etc.
          </note>
          <note>
            För det tredje har vi min fråga. Den handlar om
          </note>
          <note>
            Apoteksbolaget. Det finns en reservation i betänkandet från ett
            antal partier. Reservationen bygger på en statlig utredning där
            det framgår att man kan spara en del pengar på att avmonopolisera.
            Man kan utöka tillgängligheten genom att tillåta andra intressenter
            att vara med i den verksamheten. Inte minst finns det kooperativa
            intressen. Jag tycker att Miljöpartiet och
          </note>
          <note>
            Centerpartiet borde ha ett gemensamt intresse att värna om och
            satsa på att gå in i den branschen. Är
          </note>
          <note>
            Miljöpartiet intresserat, om inte nu så längre fram, att se på
            en avmonopolisering av Apoteksbolaget?
          </note>
          <note>
            Anf. 20 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Det var många saker på kort tid.
          </note>
          <note>
            Vi är inte särskilt benägna att försvara maxtaxan.
          </note>
          <note>
            Vi har även där bidragit till att göra den något smakligare.
            Det viktigaste att vederlägga är myten om att maxtaxan bara avser
            en form av omsorg. Maxtaxan avser alla barnomsorgsformer. Det
            är en borgerligt återkommande om inte lögn så i alla fall något
            man förtiger. Det är viktigt att framhålla.
          </note>
          <note>
            Vi har också varit kritiska till att införa en maxtid i barnomsorgen.
            Vi har genom uppgörelsen kunnat bidra till mer personal, dvs.
            en halv miljard till resurser för kvalitet och framför allt anställning
            av mer personal inom förskolan. I övrigt har vi ställt upp på
            maxtaxan för att få ned avgifterna och för att kunna få även arbetslösas
            barn in i barnomsorgen. Det hör också ihop med en frivillig allmän
            förskola även längre ned i åldrarna, som vi tror är bra.
          </note>
          <note>
            Sedan var det frågan om akutsjukhusen och mångfalden. Vi är självklart
            för, och vi har länge agiterat för, en mångfald inom vården, framför
            allt inom öppenvården. Jag nämnde förut i mitt anförande att det
            också reellt sett, vilket jag tycker att de borgerliga försvararna
            av den kommersiella vården förtiger, gäller att hitta möjligheter
            och öppningar för de ideella idéburna vårdgivarna som huvudmän.
            Vi menar att det måste finnas någon sorts gränsdragning inom hela
            fältet av vården för vad som ska vara gemensamt ägt. Vi har bidragit
            till att göra en tröskel, men den ska inte vara oöverstiglig.
            Vill ett landsting efter t.ex.
          </note>
          <note>
            en folkomröstning eller två beslut med val emellan, faktiskt
            sälja ut till en entreprenör som delar ut en vinst till aktieägare,
            ska de ha möjlighet att göra det.
          </note>
          <note>
            Det ska inte gå för lätt.
          </note>
          <note>
            Jag hinner inte svara på frågan om Apoteksbolaget.
          </note>
          <note type="speaker">
            Anf. 21 KENNETH JOHANSSON (c) replik:
          </note>
          <note>
            Fru talman! När det gäller Apoteksbolaget har
          </note>
          <note>
            Lotta Nilsson-Hedström en chans till att svara. Det är en principiellt
            viktig fråga om det dels går att spara pengar, dels om det går
            att öka tillgängligheten. Det handlar om mångfald, t.ex. att vara
            öppen för kooperativa lösningar. Det tycker jag är intressant.
            Jag hoppas att jag får ett bejakande svar av Lotta Nilsson-
          </note>
          <note>
            Hedström.
          </note>
          <note>
            Beträffande maxtaxan: Jag förstår att Miljöpartiet egentligen
            inte kan försvara den. Jag förstår det, därför att den stämmer
            ju inte särskilt mycket med den politik som ni till vardags torgför.
            Med anledning av att det inte gäller alla barnomsorgsformer har
            jag en direkt fråga: Hur många kronor får de som väljer att icke
            ha kommunal eller alternativ barnomsorg, som t.ex. väljer att
            stanna hemma, av de miljarder som läggs i samhällssubventioner
            till barnfamiljerna?
          </note>
          <note>
            När det gäller demokratisynen är vi överens om den öppna vården,
            men vi i Centerpartiet vill ju inte dra gränsen där. Vi tycker
            att man måste ha tilltro till dem som är valda i kommuner, landsting
            och regioner att själva kunna fatta besluten och ta ansvar för
            väljarna. Är det verkligen Miljöpartiets demokratisyn att vi med
            en rösts övervikt i den här kammaren ska säga att det krävs tvåtredjedelsmajoritet
            i en kommun eller ett landsting?
          </note>
          <note>
            Anf. 22 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! För oss är inte privatisering eller ett näringslivshandhavande
            av alla verksamheter en överordnad religion, vilket inte heller
            ett offentligt ägande eller drivande av alla verksamheter är.
          </note>
          <note>
            Mitt svar vad gäller Apoteksbolaget är ungefär detsamma som gäller
            för Systembolaget. Det finns vissa produkter och vissa hanteringar
            som är särskilt känsliga och också väldigt lukrativa. De kan leda
            till missbruk och till en hantering som är kriminell. Vi tycker
            inte alls i nuläget att det är lämpligt att Apoteksbolaget i detaljledet,
            alltså detaljförsäljningen, ska utsättas för konkurrens. Vi tycker
            att det är bra att det är ett statligt monopol för tillfället.
          </note>
          <note>
            Sedan återigen detta med möjligheten att stanna hemma med barn.
            Ja, det tycker vi också är viktigt.
          </note>
          <note>
            Här är vi väldigt ledsna och förvånade över att de borgerliga
            partierna inte gick oss till mötes i den motion som vi väckte
            om att kunna vara dagbarnvårdare åt eget barn - en liten öppning
            för att man faktiskt mot en lön ska kunna vara hemma med sina
            barn. Vi förstår inte varför inte t.ex. Centerpartiet kunde vara
            med och stödja en så tydlig förändring i lagen som skulle ha gjort
            detta möjligt.
          </note>
          <note>
            Sedan avstår jag från att svara i sjukhusdebatten, för jag tror
            att den kommer att finnas i botten på onsdag. Vi har alla väldigt
            mycket att säga i den debatten.
          </note>
          <note type="speaker">
            Anf. 23 SUSANNE EBERSTEIN (s):
          </note>
          <note>
            Fru talman! På mina ständiga resor ute i olika verkligheter i
            landet slås jag nuförtiden av den utvecklingskraft som växer sig
            allt starkare runtom i landet och som jag knappast trodde skulle
            styra när jag för sex år sedan blev riksdagsledamot. Då upplevde
            Sverige sin svåraste ekonomiska kris sedan 30-
          </note>
          <note>
            talets depression.
          </note>
          <note>
            I dag möter jag människor med hopp och med en stark tro på framtiden.
            Det gjorde jag inte för sex år sedan. Då mötte jag ofta otrygghetens
            ångest, som arbetslöshet och nedskärningar lämnade efter sig.
          </note>
          <note>
            I dag möter jag människor som är på väg till sitt arbete, men
            som varje månad tvingades att gå in på socialkontoret för att
            få pengar till kläder och mat för sina barn för sex år sedan.
            I dag lever dessa människor ett anständigt liv, ett liv där de
            kan känna tillfredsställelse över att kunna försörja sin familj
            och upplever sig behövda.
          </note>
          <note>
            I dag möter jag funktionshindrade och äldre människor som lever
            ett avsevärt mer oberoende och självständigt liv än för sex år
            sedan. Eller, som Maria
          </note>
          <note>
            Backlund, funktionshindrad och boende i Sundsvall, sade: Det
            är underbart att få ett eget liv och det är 90-
          </note>
          <note>
            talets handikappolitik som gjort det möjligt.
          </note>
          <note>
            Dessa möten visar att det går bättre för Sverige.
          </note>
          <note>
            Men samtidigt möter jag människor som har det svårt i välfärdens
            skugga på grund av orättvisor i vardagen och brister i den offentliga
            sektorns verksamhet.
          </note>
          <note>
            Många människor tvingas söka socialbidrag för sin försörjning,
            segregationen i storstäderna hårdnar, människor med missbruksproblem
            och psykiska sjukdomar förvägras ett anständigt liv och lämnas
            att söka skydd mot vinterkylan i trapphus och källare, vårdköer,
            äldre människor som känner stor oro för att inte få den vård och
            omsorg de behöver - en oro som sprider sig till deras anhöriga.
          </note>
          <note>
            Visst är jag stolt över det som vi socialdemokrater hittills
            har gjort för att få Sverige på rätt köl igen, men jag kan inte
            vara nöjd så länge dessa missförhållanden finns. Vad Sverige behöver
            är alltså mer välfärd, inte mindre.
          </note>
          <note>
            Därför är de satsningar som den socialdemokratiska regeringen
            nu föreslår i sin budget efterlängtade.
          </note>
          <note>
            Äntligen kan vi satsa mer pengar på en bättre vård för människor
            med psykiska funktionshinder, på mer omsorg för äldre och bättre
            levnadsvillkor för människor i storstädernas utsatta stadsdelar
            och även för de hemlösa.
          </note>
          <note>
            Dessa socialdemokratiska satsningar på mer välfärd för människor,
            som under lång tid har fått stå tillbaka, har glädjande nog ett
            brett stöd i riksdagen.
          </note>
          <note>
            Men i sedvanlig ordning ställer Moderaterna sig kallsinniga och
            säger nej, trots att de nuförtiden talar välfärd mer än någonsin.
          </note>
          <note>
            Det är lätt att få intryck av att Moderaterna faktiskt har brutit
            sig ut ur den gamla högerburen och sällat sig till den politiska
            kraft som kämpar för ett jämlikt och rättvist samhälle. Men det
            kan vi knappast hoppas på.
          </note>
          <note>
            I stället är det ett raffinerat hyckleri som Moderaterna ägnar
            sig åt. De bittra erfarenheterna från 80-
          </note>
          <note>
            talets debatt om systemskifte har fått Moderaterna att byta språk,
            men inte värderingar. I marxistiska tonlägen beskriver sig Moderaterna
            som överhetens fiende nummer ett och efterlyser småskaliga lösningar
            som växer fram ur ett underifrånperspektiv. Ord som klassamhälle,
            trygghet och solidaritet strös obehindrat omkring. Samtidigt försöker
            de inbilla oss att de plötsligt skulle stå för en gemensamt finansierad
            och demokratiskt styrd välfärd.
          </note>
          <note>
            Men när vi rannsakar den moderata politiken i detalj, både vad
            gäller deras praktiska politik i Stockholms län och i Skåneregionen,
            deras manifest och motioner, står det fullständigt klart att gamla
            krassa värderingar och intressen fortfarande styr.
          </note>
          <note>
            Utöver att Moderaterna vill införa ett individuellt försäkringssystem
            som endast garanterar en låg grundersättning, vill man också att
            svensk sjukvård ska bli mer internationellt konkurrenskraftig
            och successivt säljas ut till multinationella företag så att den
            kan organiseras i koncernbolag.
          </note>
          <note>
            I vems intresse Moderaterna agerar blir otvetydigt när de avslutar
            sin sjukvårdsmotion med att konstatera att investeringarna i vården
            fram till 2015 summeras till 5 000 miljarder dollar bara i USA.
            Här finns det pengar att hämta.
          </note>
          <note>
            Det är på denna marknad Moderaterna och deras bundsförvanter
            vill att vår sjukvård ska bli en finansiell tiger. Men då är det
            varken vi i denna kammare eller den enskilda människan som styr
            över sjukvården. Då har makten över sjukvården förflyttats till
            koncernledningarnas slutna styrelserum.
          </note>
          <note>
            Frågan kvarstår då: Vart tog den gemensamma finansieringen och
            den demokratiska styrningen vägen, vart tog underifrånperspektivet
            vägen och vart tog den lilla människan vägen?
          </note>
          <note>
            När vi hör hur Kristdemokraterna och Mats Odell liknar vår sjukvård
            med en östtysk Trabantfabrik är det begripligt att de sitter tysta
            och stilla i Moderaternas knä, medan deras underhuggare ägnar
            sig åt att rasera vår gemensamma välfärd i de moderatstyrda kommunerna
            och landstingen.
          </note>
          <note>
            Moderaternas krassa människosyn blottläggs också i deras förslag
            till en politik för social rörlighet.
          </note>
          <note>
            Hur otroligt det än låter är det en politik som vill stänga in
            dem av oss som bor i fel stadsdel i särskilda zoner som andra
            klassens medborgare och beröva oss våra grundläggande sociala
            rättigheter.
          </note>
          <note>
            I stället för dagens riksnorm för socialbidrag vill
          </note>
          <note>
            Moderaterna att socialbidraget ska bestämmas efter lokala förutsättningar.
            Orsaken är att man tycker att dagens riksnorm på 2 400 kr efter
            det att hyran är betald för en person är alldeles för frikostig.
            Jag undrar var vi hittar den kommun där denna facila summa skänker
            ett liv i sus och dus eller t.o.m. i ordentlig anständighet. Vad
            är nästa steg? Ska även pensionen och sjukpenningen kommunanpassas?
          </note>
          <note>
            Moderaterna nöjer sig inte med det. De vill även privatisera
            socialtjänsten. Sådana förslag väcker man inte om man sätter medborgarskapet
            och rättssäkerheten för människan i första rummet.
          </note>
          <note>
            Låt oss lämna Moderaternas föråldrade syn på socialpolitik och
            rikta blicken mot framtiden.
          </note>
          <note>
            Vår välfärdsmodell, som bygger på socialdemokratins folkhemsvision
            om att förena trygghet med frihet, solidaritet med individualism,
            makt med ansvar och rättigheter med skyldigheter, står inför tre
            stora framtidsutmaningar. Dessa utmaningar hänger samman med vår
            förmåga och vilja att betala för välfärden men också med vad vi
            vill att välfärden ska innehålla och ge oss.
          </note>
          <note>
            Vår förmåga att betala välfärden beror på om det finns tillräckligt
            med människor som kan arbeta och bekosta den. Hittills har arbetslösheten
            varit det stora hindret. Men tack vare en framgångsrik socialdemokratisk
            politik är statens finanser i balans och ekonomin växer. I dag
            står vi därför inför de goda tidernas problem. I stället för massarbetslöshet
            kan vi nu se en begynnande arbetskraftsbrist. Andelen äldre i
            befolkningen ökar samtidigt som det föds allt färre barn.
          </note>
          <note>
            Efterfrågan på arbetskraft ökar, i synnerhet inom vården, skolan
            och omsorgen.
          </note>
          <note>
            Att folk ska ha lust och ork att arbeta ända till pensionen är
            utmaningen för oss socialdemokrater att gripa oss an. Vi har därför
            inlett ett intensivt arbete med att förbättra hälsan i arbetslivet
            och reformera våra trygghetssystem så att de främjar en utveckling
            av det goda arbetet. Ett särskilt viktigt område i detta sammanhang
            är den offentliga sektorn, som uppvisar oroande brister i arbetsmiljön.
            Vården, omsorgen och skolan måste i framtiden bli föredömen inom
            detta område på arbetsmarknaden.
          </note>
          <note>
            Vår vilja att betala för välfärden avgörs av vårt förtroende
            för trygghetssystemen. Under 90-talet minskade förtroendet. Samtidigt
            seglar nya orosmoln upp på himlen. Privata sjuk- och vårdförsäkringar
            blir vanligare, särskilt inom vissa yrkesbranscher. Detta är en
            signal om att människor inte litar på välfärdssystemen och inte
            anser sig omfattas av dem. Sådant ger näring åt otrygghet och
            kan minska människors vilja att solidariskt slå vakt om välfärden.
            Det handlar om en solidaritet som finner sin styrka i allas vårt
            deltagande och i tron på ett samhälle där alla ska kunna förverkliga
            sina drömmar om ett bra liv.
          </note>
          <note>
            Vi socialdemokrater har sedan flera år gjort stora satsningar
            för att förbättra välfärdens trygghetssystem och verksamheter.
            Sjukpenningen höjdes från 75 %
          </note>
          <note>
            till 80 %. Barnbidragen höjs till sin allra högsta nivå någonsin.
            Föräldraförsäkringen förbättras. Pensionerna höjs och bostadstillägget
            höjs ytterligare nästa år.
          </note>
          <note>
            Kommuner och landsting har fått höjda statsbidrag.
          </note>
          <note>
            Fr.o.m. nästa år och fyra år framåt tillförs sjukvården
          </note>
          <note>
            9 miljarder kronor. Dessutom gör vi en rejäl skolsatsning och
            inför allmän förskola och maxtaxa. Dessa satsningar stärker också
            förtroendet för välfärden och viljan att solidariskt betala för
            den. Vi socialdemokrater kommer att fortsätta på den inslagna
            vägen för att möta framtiden.
          </note>
          <note>
            Vad vill vi att välfärden ska ge oss? Det är kanske den mest
            spännande utmaningen och helt utslagsgivande för hur vi kommer
            att bygga vidare i framtiden.
          </note>
          <note>
            Även om plånboksfrågorna kommer att vara viktiga också i framtiden
            är jag säker på att frågor om livsstil och livskvalitet kommer
            att få en ökad betydelse.
          </note>
          <note>
            De mest utmärkande livsstilsströmningarna i dag är dels "konsumtariatet",
            som kännetecknas av människor som är på jakt efter identitet,
            erkännande och status genom att skaffa sig de senaste prylarna
            eller delta i de mest spektakulära aktiviteterna. Dels finns också
            den nya alternativrörelsen som kritiserar globaliseringen och
            som har fått stor uppmärksamhet i samband med WTO-mötena i Prag
            och Seattle.
          </note>
          <note>
            Människors inställning till välfärd kommer att påverkas i ena
            eller andra riktningen av dessa livsstilsströmmar. Socialdemokratins
            framtidsutmaning är att staka ut en väg för en utveckling av folkhemsvisionen
            som förenar kraven på större individualism och global solidaritet.
          </note>
          <note>
            Det är vår skyldighet mot våra barn att anta dessa utmaningar.
            Det är nämligen i barnen vi ser framtiden växa fram. Vår vision
            är ett samhälle där barn och ungdomar möter rättvisa och jämlika
            villkor och där alla får en bra start i livet - helt enkelt ett
            barnvänligare Sverige. Det vi bygger upp i dag ska vi med stolthet
            och glädje kunna lämna över till nästa generation. Vi vill lämna
            över ett land fritt från skulder till våra barn. Vi vill lämna
            över friska skogar och sjöar.
          </note>
          <note>
            Vi vill lämna över ett land där barn möts, inte skiljs åt av
            klassklyftor. Vi vill lämna över ett land där våra barn kan förverkliga
            sina drömmar om ett gott liv.
          </note>
          <note>
            Med det, fru talman, yrkar jag bifall till hemställan i socialutskottets
            betänkande nr 1 och avslag på reservationerna.
          </note>
          <note type="speaker">
            Anf. 24 LEIF CARLSON (m) replik:
          </note>
          <note>
            Fru talman! Jag beklagar att inte socialministern är här. Jag
            hade tänkt ställa honom några frågor om det budgetbetänkande som
            vi är här för att behandla och som Susanne Eberstein inte talade
            om.
          </note>
          <note>
            Jag tänker nu dock ställa några frågor till henne och väljer
            då först något där hon är på sin mammas gata som styrelsemedlem
            i Apoteket AB. Varför ska man, med det perspektiv underifrån som
            Susanne
          </note>
          <note>
            Eberstein säger sig ha, ha kvar monopolet? Varför ska Sverige
            tillsammans med Kuba, som väl knappast är känt för att ha underifrånperspektiv
            eller mångfald, vara det enda landet med monopol? Varför avreglerar
            man i Norden, runtomkring oss, medan vi ska behålla vårt monopol?
          </note>
          <note>
            Det är ju så man har underifrånperspektivet; man ser till möjligheten
            för patienten att komma till. Då brister Apoteksbolaget som tillhandahållare
            av medicin. De har inte den tillgänglighet som vi har i övrigt
            i
          </note>
          <note>
            Europa, och det kostar konsumenten mycket pengar.
          </note>
          <note>
            Vi vet från Island att priserna för konsumenten sjunker. Vi vet
            att apotekens tillgänglighet har ökat med
          </note>
          <note>
            50 %. Varför ska ni då sätta er emot och ha det här överhetsperspektivet;
            här ska det vara monopol.
          </note>
          <note>
            Sedan, fru talman, är jag förbryllad. På vilket sätt skulle detta
            att Sverige inte ligger i internationell topp i konkurrenskraft
            inom sjukvården på något sätt vara till glädje för personal och
            patienter? Jag hade ju den uppfattningen att om Sverige låg i
            topp internationellt, om man ser utvecklingspotentialen och vad
            som ska göras, skulle personal och patienter ha glädje av det.
            Men Susanne Eberstein säger ju här att det är fel att vi försöker
            driva fram att Sverige ska vara ett land som kan konkurrera i
            den internationella vårdtoppen.
          </note>
          <note>
            Jag kan bara se att det skulle vara till glädje för patienterna
            om vi kom dit och inte låg och släpade på
          </note>
          <note>
            23:e plats i WHO:s rankingslista.
          </note>
          <note type="speaker">
            Anf. 25 SUSANNE EBERSTEIN (s) replik:
          </note>
          <note>
            Fru talman! Vi ska behålla Apoteket som monopol. Det är så att
            det finns 900 apotek i Sverige. Det är ett per tiotusen invånare.
            Till det ska läggas alla de tusen apoteksombud som finns. Det
            som är intressant med det här är att ett karakteristiskt drag
            från andra länder, som har betydligt fler apotek, är att dessa
            säljer allt från julgransbelysning till herrstrumpor. Vi tycker
            att Apoteket ska syssla med just det som de är allra bäst på.
            Vi vet ju att man annars får betala det här.
          </note>
          <note>
            Vi kan t.ex. titta på det här med nattöppna apotek.
          </note>
          <note>
            Det brukar vara Leif Carlsons favorituttalande att säga att vi
            bara har ett. Å andra sidan är det så att akutmedicineringen tillhandahålls
            utan kostnad för patienten genom att landets alla akutmottagningar
            har akutläkemedel som de kan lämna ut gratis. Det tycker jag faktiskt
            är det allra viktigaste jämfört med att vi alla skulle vara med
            och betala för att apoteken har nattöppet på väldigt många olika
            ställen. De som behöver medicin på natten får alltid det.
          </note>
          <note>
            Sverige ligger, måste jag säga till Leif Carlson, i bottenligan
            när det gäller den del av läkemedelspriset som stannar i apoteksledet.
            Vår marginal i Sverige för
          </note>
          <note>
            Apoteket AB är 17 %. Det låter himla mycket, men om man tittar
            på Europa i övrigt ligger marginalerna där mellan 22 % och 32
            %. Är det som vanligt, Leif
          </note>
          <note>
            Carlson, så att det är näringslivet som ska få bättre möjligheter
            till vinst? Vi tycker inte det. Vi tycker att det är bättre för
            patienten att vi har så låg marginal som möjligt.
          </note>
          <note type="speaker">
            Anf. 26 LEIF CARLSON (m) replik:
          </note>
          <note>
            Fru talman! Det är riktigt att Apoteket AB efter mycket kritik
            har sänkt sina marginaler, som förut var extremt höga, vilket
            bl.a. ledde till eleganta pensionsförsäkringar. Det är nu närmare
            bestämt 17,4 % som man har. Läkemedelspriserna i Sverige ligger
            inte i botten och inte i toppen. De ligger i mitten.
          </note>
          <note>
            Exempel från andra länder, t.ex. från Island, visar att man kan
            sänka kostnaderna genom att införa konkurrens.
          </note>
          <note>
            Det låter ju väldigt bra när man säger att Apoteket ska ägna
            sig åt det som Apoteket gör bäst, nämligen sälja mediciner. Sedan
            angriper man genom att säga att om man skulle ha en faramceutisk
            avdelning i en
          </note>
          <note>
            Konsumbutik eller i en annan butik så skulle ju dessa butiker
            även sälja annat. Vad gör Apoteksbolaget om inte konkurrerar närmast
            illojalt genom att sälja andra artiklar som inte alls har med
            läkemedel att göra. Man säljer tandborstar, man säljer tvål, man
            säljer hudkrämer som tillhör den tekniska produkt som andra säljer,
            men man tar åt sig den på ett konkurrenssnedvridande sätt, eftersom
            människor passar på att köpa detta när de ändå är där, eftersom
            de inte kan få sin medicin på annat sätt.
          </note>
          <note>
            För att återkomma till sjukvården så har Susanne
          </note>
          <note>
            Eberstein mycket klart belyst problemet med just offentliga arbetsgivare,
            hur dåligt det är inom det monopolföretag som sjukvården är. Det
            är ett finansiellt monopol som utsätts för den konkurrens som
            man själv vill. Där är det dåligt. Men varför ska Susanne
          </note>
          <note>
            Eberstein envisas med att behålla detta dåliga förhållande för
            personalen om hon ömmar för den? Varför inte öppna upp så att
            det blir som där vi har privata arbetsgivare, där personalen uppenbarligen
            mår bättre, sjukskrivs mindre och tycker att den har ett större
            inflytande? Det är ju alldeles obegripligt att hon med den känsla
            som hon har för personalen och hur viktigt det är med vården att
            denna inte ska vara internationellt konkurrenskraftig. Dessutom
            anser hon att det är bra med en offentlig arbetsgivare som dokumenterat
            ses som en usel arbetsgivare ur personalsynpunkt.
          </note>
          <note type="speaker">
            Anf. 27 SUSANNE EBERSTEIN (s) replik:
          </note>
          <note>
            Fru talman! I England har man frihet att ha apotek. Där är det
            alltså näringslivet som har tagit över.
          </note>
          <note>
            Jag tycker att det är så intressant med den här heliga konkurrensen.
            Där är det visserligen inte monopol, men det är oligopol. Ju längre
            från en stor marknad, desto sämre fungerar alltså de fria marknadskrafterna
            och konkurrensen.
          </note>
          <note>
            Vi har ett väl fungerande apotek. Och det är det bästa för patienterna.
            Och det finns all anledning att behålla det i fortsättningen.
          </note>
          <note>
            Jag är förvånad över Leif Carlsons fruktansvärda kritik mot att
            landstingen sköter sjukvården. Våra största landsting Skåne, Stockholm
            och tills alldeles nyligen Västra Götaland är moderatstyrda. Och
            de är tydligen botten på alla sätt. Jag tycker att det är helt
            fascinerande.
          </note>
          <note>
            Vi öppnar upp i primärvården. Vi tycker att det finns all anledning
            att titta på olika lösningar där. Vi tycker att den grundläggande
            sjukhusstrukturen ska vara i allmänhetens ägo. Den ska vara under
            demokratins kontroll, och det ska finnas demokratisk insyn över
            den. Jag tycker att det är självklart att vi ska ha den grundläggande
            sjukhusstrukturen kvar i den offentliga sektorn.
          </note>
          <note type="speaker">
            Anf. 28 KENNETH JOHANSSON (c) replik:
          </note>
          <note>
            Fru talman! Susanne Ebersteins parti och mitt parti har ju varit
            med under de senaste veckorna och fattat beslut om att utveckla
            viktiga delar av hälsooch sjukvården. Nu gäller det att gå vidare.
            Och ett av de problem som jag tog upp i mitt anförande handlar
            ju om de mycket besvärliga vårdköerna och de mycket besvärliga
            köerna till hjälpmedel, etc.
          </note>
          <note>
            Vi har många gånger diskuterat en nationell vårdgaranti. Min
            fråga är kort och gott: Har det på något sätt vänt när det gäller
            diskussionen inom socialdemokratin, så att vi framöver kan fortsätta
            att utveckla vården även i den delen? Är ni beredda att åtminstone
            resonera om någon form av vårdgaranti?
          </note>
          <note>
            Den andra frågan handlar om tandvården. Jag tycker att det är
            bra att det i alla fall görs en del satsningar nu. Vi från Centerpartiet
            vill utöver detta rikta speciella åtgärder till ungdomar. Det
            är bra att man utreder frågan. När det gäller att genomföra ett
            samordnat avgiftssystem så är det ganska stor skillnad när det
            gäller hur mycket pengar som finns i budgeten.
          </note>
          <note>
            Min fråga är konkret: Bedömer Susanne Eberstein att det inom
            närtid finns möjligheter till ett samordnat system? Slutligen:
            Tycker Susanne Eberstein att
          </note>
          <note>
            Centerpartiets förslag om en ungdomsrabatt för tandvård känns
            som ett sympatiskt förslag?
          </note>
          <note type="speaker">
            Anf. 29 SUSANNE EBERSTEIN (s) replik:
          </note>
          <note>
            Fru talman! Detta är viktiga frågor. Vårdköerna är ett stort
            problem i dag på många håll. Den tidigare vårdgarantin har av
            Socialstyrelsen inte ansetts vara bra, därför att den trängde
            undan andra behov. Och jag vet inte om vissa behov ska vara viktigare
            än andra.
          </note>
          <note>
            Operationsköerna beror till stor del på vad man skulle kunna
            kalla för sjukvårdens framgångskris, dvs. att man opererar mer
            än någonsin. T.ex. opereras fem gånger fler patienter för gråstarr
            nu än för 20 år sedan. I dag opereras 50 000 mot tidigare 10 000.
          </note>
          <note>
            Detta gäller även andra operationer. Antalet höft- och knäledsoperationer
            har ökat dramatiskt. Och det mest glädjande är, trots att vi har
            köer i dag, faktiskt att vi inte har någon diskriminering när
            det gäller äldre patienter. Det handlar alltså om just denna framgångskris,
            att alltfler opereras. Därför krävs det hela tiden mer pengar.
            Därför är det också glädjande att
          </note>
          <note>
            Kenneth Johansson tillsammans med oss har velat ge pengar bl.a.
            till primärvården, därför att den då kan avlasta våra sjukhus.
          </note>
          <note>
            Frågan om tandvården är naturligtvis jättebesvärlig just nu.
            En utredning funderar på hur man ska kunna fylla på med dessa
            pengar. En samordning skulle kosta 8 miljarder, Kenneth Johansson,
            och dessa pengar har varken hans eller mitt parti i sina påsar.
            Men jag vet inte om ungdomarna är den mest angelägna gruppen.
            De har ju ändå haft gratis tandvård tills de kommer upp i 20-årsåldern.
            Jag tycker att förebyggande tandvård är viktig, och vi ska se
            till att de fortsätter att ha bra tänder. Jag undrar, Kenneth
          </note>
          <note>
            Johansson, om det inte är i vår ålder som plomberna börjar falla
            ur munnen och man får jättebekymmer, och då kommer också de stora
            räkningarna. Men detta är ännu lite för tidigt att säga. Det kanske
            allra mest bekymmersamma är ju faktiskt att det finns barn som
            inte går till tandläkaren, trots att den är gratis.
          </note>
          <note>
            Och vad sjutton ska vi göra åt det?
          </note>
          <note type="speaker">
            Anf. 30 KENNETH JOHANSSON (c) replik:
          </note>
          <note>
            Fru talman! Jag tycker att det lite synd att vi inte kan diskutera
            någon form av vårdgaranti. Jag tror nämligen att de erfarenheter
            som vi har från tidigare och även från senare tid gör att det
            är en åtgärd som rätt utformad skulle kunna ge ett bra resultat.
            Min uppmaning är naturligtvis att Susanne Eberstein och hennes
            parti funderar en vända till på den frågan.
          </note>
          <note>
            När det gäller tandvården är det helt klart att de äldre har
            all anledning att gå före och prioriteras. Det är vi överens om.
            Men det som jag tar upp om just ungdomar i 20-årsåldern, som har
            haft avgiftsfri tandvård, är att den investeringen också underhålls
            så att den goda tandhälsan vidmakthålls. Man ser i dag tendenser
            att ungdomar av många skäl inte går till tandläkaren när den avgiftsfria
            tiden är slut. Vi har lagt fram ett förslag om att man ska rikta
            ett speciellt stöd till den enskilde av två skäl, för det första
            för att uppmuntra - det ska vara en morot - att han eller hon
            fortsätter att göra tandläkarbesök, för det andra för att det
            ska vara en ekonomisk stimulans för honom eller henne att fortsätta.
            Om man tittar på sikt tror jag att detta är åtgärder som också
            är väl värda att väga in också i det utredningsarbete som nu pågår.
          </note>
          <note type="speaker">
            Anf. 31 SUSANNE EBERSTEIN (s) replik:
          </note>
          <note>
            Fru talman! Om det vore så underbart att alla får den vård som
            de behöver om vi skriver in en vårdgaranti, men det är ju faktiskt
            en fråga om resurser. Vi ska se till att det tillförs resurser,
            eftersom det inte är garantin i sig som kan ge mer vård. Det är
            vi helt överens om. Men någon vårdgaranti ser inte vi som det
            bästa sättet att komma fram. Vi måste se till att vården tillförs
            nya resurser.
          </note>
          <note>
            Ungdomarna har i dag rabatt på tandvård. Frågan är om ungdomarna
            ska få lära sig att allt ska vara gratis från det att de föds
            tills de dör. Det säljs mer starköl än någonsin i Sverige i dag,
            och det är framför allt ungdomar som konsumerar starköl. Tänk
            om de avstod från tre starköl i månaden, då skulle de faktiskt
            ha råd med detta tandläkarbesök. De har ju som sagt rabatt på
            det besöket.
          </note>
          <note>
            Jag tror att vi gemensamt måste uppfostra våra ungdomar att det
            inte är när nöjen och allt annat är betalt som man ska betala
            tandvården utan att man kanske ska sätta av ett litet belopp så
            att man kommer till tandläkaren. Men vi får fundera över detta.
            Vi har en utredning på gång, och vi vet ännu inte riktigt hur
            vi ska fördela de pengar som kommer att komma. Jag tycker att
            det finns mer angelägna grupper när det gäller tandvården.
          </note>
          <note type="speaker">
            Anf. 32 KERSTIN HEINEMANN (fp) replik:
          </note>
          <note>
            Fru talman! Susanne Eberstein vittnade inledningsvis om vad handikappolitiken
            under 90-talet betytt för en person som hon har träffat.
          </note>
          <note>
            Den stora handikappreformen genomfördes under den borgerliga
            regeringsperioden då ekonomin inte var särskilt lysande. Sedan
            när Socialdemokraterna tog över regeringsmakten skedde en rad
            försämringar på det här området, t.ex. beträffande psykiskt funktionshindrades
            möjligheter att få personlig assistans och barns möjligheter att
            få ha sin personliga assistent med sig i skolan.
          </note>
          <note>
            Nu när det går bra för Sverige - eller i varje fall mycket bättre
            - är det då enligt Socialdemokraterna dags att försöka återställa
            när det gäller de försämringar som gjorts för grupper som har
            alldeles speciella behov? Jag tänker, som sagt, på psykiskt sjuka
            och på barn och ungdomar.
          </note>
          <note type="speaker">
            Anf. 33 SUSANNE EBERSTEIN (s) replik:
          </note>
          <note>
            Fru talman! Jag håller med Kerstin Heinemann om att det var en
            mycket bra reform. Men redan då den genomfördes var den mycket
            oansvarig på det sättet att den inte var finansierad. Det här
            har kommunerna fortfarande väldiga bekymmer med. På vilket sätt
            vi kommer att förändra i de här lagarna kan jag inte ge ett svar
            på i dag från denna talarstol.
          </note>
          <note>
            Jag håller fullständigt med Kerstin Heinemann om att det var
            en fantastisk reform men den var, som sagt, oansvarig på det sättet
            att man faktiskt inte hade plockat fram pengar till den. Det gjorde
            att vi på olika sätt var tvungna att justera en del i den för
            att klara upp det här och för att kommunerna skulle kunna klara
            upp det.
          </note>
          <note type="speaker">
            Anf. 34 KERSTIN HEINEMANN (fp) replik:
          </note>
          <note>
            Fru talman! Det är klart att man när den här handikappreformen
            blev verklighet kanske inte fullt ut hade en uppfattning om vilka
            människor och hur många människor som hade sådana här behov och
            hur stora deras behov egentligen var. Det kan man väl ha ganska
            stor förståelse för eftersom någon sådan undersökning kanske inte
            hade gjorts. Att det visade sig att det var betydligt fler människor
            som behövde stöd och hjälp av det slaget för att kunna fungera
            i samhället tycker jag att vi får ta ett ansvar för.
          </note>
          <note>
            Att kommunerna nu har bekymmer med finansieringen menar jag också
            är en följd av de förändringar som har gjorts. Man har lagt över
            ansvaret på kommunerna i stället för att behålla försäkringskassans
            ansvar för de 20 första timmarna. Jag tycker att det skulle vara
            ganska bra om man började med att återställa den biten och sedan
            ta det vartefter. Det rör ju de människor som har det allra största
            behovet av hjälp. Nu när ekonomin går bättre borde det även för
          </note>
          <note>
            Socialdemokraterna vara en prioriterad sak att återställa när
            det gäller de försämringar som skett under
          </note>
          <note>
            90-talet.
          </note>
          <note type="speaker">
            Anf. 35 SUSANNE EBERSTEIN (s) replik:
          </note>
          <note>
            Fru talman! Detta borde inte ha kommit särskilt överraskande
            för den dåvarande borgerliga regeringen, för det här visste vi
            om på Kommunförbundet redan när det skulle införas.
          </note>
          <note>
            Jag är jätteglad över att kunna säga att vi nu har ändrat det
            här med 65-årsgränsen. Det är faktiskt ett sätt att göra det bättre
            för många människor.
          </note>
          <note>
            Vidare håller jag med om att det finns stora brister i fråga
            om omhändertagandet av psykiskt funktionshindrade människor. Där
            gäller det att vi alla är beredda att avsätta pengar. Det är för
            mycket av starka särintressen i det här landet som slåss för helt
            andra saker. De här grupperna, som kanske har mycket svagare röster
            och företrädare, kommer ofta i kläm -
          </note>
          <note>
            så visst, låt oss samarbeta för att de här människorna ska få
            mer resurser!
          </note>
          <note type="speaker">
            Anf. 36 CHATRINE PÅLSSON (kd) replik:
          </note>
          <note>
            Fru talman! En hel del av det som Susanne
          </note>
          <note>
            Eberstein sade är värt att kommentera men jag ska nöja mig med
            att ta upp två saker eftersom det är tidsbegränsning i debatten.
          </note>
          <note>
            Det är inte patienten, den enskilda människan, som i dag styr
            i vården i dag. Från olika talarstolar säger vi att patienten
            ska vara i centrum, att fokus ska vara på patienten. Tyvärr känner
            jag att det inte är så, utan det är utifrån andra strukturer som
            det fokuseras.
          </note>
          <note>
            Jag vill att patienten ska få vara med och styra mer i svensk
            sjukvård i dag.
          </note>
          <note>
            Hur kan Susanne Eberstein säga att sjukvården raseras i borgerligt
            styrda kommuner? Vad finns det för underlag i det avseendet? Enligt
            de beräkningar från, tror jag, Landstingsförbundet som blev offentliga
            för en eller två veckor sedan är Stockholm faktiskt det område
            där det är de kortaste vårdköerna. Är inte det något som är till
            gagn för patienten? Om det är så att demokratin, dvs. att de politiker
            som väljs till kommuner och landsting också ska få bestämma, inte
            fullt ut ska få råda, vad blir det då av hela vår demokrati om
            man ska detaljstyra från ett ovanifrånperspektiv?
          </note>
          <note>
            Detta är också en demokratifråga.
          </note>
          <note type="speaker">
            Anf. 37 SUSANNE EBERSTEIN (s) replik:
          </note>
          <note>
            Fru talman! Självklart har Kristdemokraterna,
          </note>
          <note>
            Chatrine Persson och vi mycket gemensamt när man pratar på det
            sätt som - förlåt - Chatrine Pålsson här gör men jag förstår inte
            hur Kristdemokraterna i så fall kan samarbeta med Moderaterna
            om sjukvården.
          </note>
          <note>
            Moderaterna vill ju sälja ut sjukvården till multinationella
            företag. Var hamnar patienten då? Ja, i varje fall inte i centrum.
          </note>
          <note>
            Jag tycker att det är tråkigt att bli påmålad åsikter som jag
            faktiskt inte har framfört. Jag talade om Leif
          </note>
          <note>
            Carlsons nedvärderingar av landstinget som arbetsgivare. Moderaterna
            styr ju i både Skåne och Stockholm. Det var inte jag som kritiserade
            dem. Jag tycker att vi har en fantastisk sjukvård i Sverige. Vi
            har fantastiska läkare och sjuksköterskor och annan vårdpersonal
            som gör sitt allra bästa för att patienterna ska ha det så bra
            som möjligt. De flesta människor som jag möter och som varit på
            sjukhus har fått en fantastisk vård. Det var alltså i stället
            Leif Carlsons sätt att föraktfullt tala om den landstingsstyrda
            vården som jag pratade om.
          </note>
          <note type="speaker">
            Anf. 38 TALMANNEN:
          </note>
          <note>
            Jag vill påminna om att replikskiftet gäller Chatrine Pålsson.
          </note>
          <note type="speaker">
            Anf. 39 CHATRINE PÅLSSON (kd) replik:
          </note>
          <note>
            Fru talman! När det gäller den syn som Susanne
          </note>
          <note>
            Eberstein nämner om - dvs. att det, om man som landstingspolitiker
            använder en annan driftsform, på något sätt blir negativt för
            patienten - vill jag säga att det inte är min bedömning. Om landstingspolitiker
            har funnit att det är bra för medborgarna att skriva ett avtal
            och att ordna med någon annan som svarar för driften av sjukvården
            och patienterna går dit, är det något som är positivt. Man har
            ju någonting att välja på. Patienterna är glada över att slippa
            stå i vårdköer.
          </note>
          <note>
            Jag är glad över att Susanne Eberstein också säger att vårdköerna
            är ett problem. Jag har också träffat många människor som är jätteglada
            över den svenska sjukvården. Vi har en bra sjukvård men så länge
            vi har så långa köer måste det vara någonting som är fel.
          </note>
          <note>
            Antingen behöver vi ordentligt, i grunden, se över organisationen
            eller också är resurserna alldeles för lågt dimensionerade. Jag
            tror att det är fråga om både-och.
          </note>
          <note>
            Vi måste alltså gå in djupt och kritiskt granska oss själva;
            detta för att människor ska få vård när sådan behövs. Det hoppas
            jag att vi kan vara överens om. På onsdag ska vi diskutera frågan
            igen, så då får vi väl ta upp det här. Jag vill i alla fall myndigförklara
            landstingspolitikerna, som ju är de som är satta att ansvara för
            att det levs upp till målen i hälso- och sjukvårdslagen.
          </note>
          <note type="speaker">
            Anf. 40 SUSANNE EBERSTEIN (s) replik:
          </note>
          <note>
            Fru talman! Chatrine Pålsson, det är just därför som vi behöver
            nya resurser i sjukvården. Men när det gäller den grundläggande
            infrastrukturen, dvs.
          </note>
          <note>
            våra akutsjukhus, ska det enligt vår uppfattning styras på ett
            demokratiskt sätt - man får inte lämna över till marknadsekonomin.
          </note>
          <note>
            Vi har lyft fram mångfalden i primärvården. Där är det nämligen
            mycket mindre enheter och mycket lättare att skriva avtal. Det
            är heller inte fråga om lika oåterkalleliga beslut som när man
            säljer ut ett sjukhus men den debatten ska vi, som sagt, ha vid
            ett annat tillfälle.
          </note>
          <note>
            Anf. 41 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Jag vill passa på att yrka bifall till reservation
            12, något som jag i hastigheten och av ovana missade i mitt första
            inlägg. Det ger mig osökt anledning att från Susanne Eberstein
            försöka få svar på en angelägen fråga: Vilka motiv och vilka tankar
            låg till grund för er socialdemokrater när ni en gång öppnade
            för kasinon med statliga förtecken i Sverige?
          </note>
          <note type="speaker">
            Anf. 42 SUSANNE EBERSTEIN (s) replik:
          </note>
          <note>
            Fru talman! Nu hör inte det beslutet till det som behandlas av
            socialutskottet, även om jag som socialpolitiker är intresserad
            av det. Vi spelar enormt i
          </note>
          <note>
            Sverige.
          </note>
          <note>
            Vi var från socialdemokraterna väldigt noggranna med att titta
            på det. Vi fick från forskarhåll reda på att just kasinon inte
            är det värsta.
          </note>
          <note>
            Ska vi verkligen komma åt spelberoendet borde vi förbjuda hästkapplöpningar.
            Gärna för mig. Men det är inte min sak, och frågan ligger inte
            hos detta utskott.
          </note>
          <note>
            Anf. 43 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Varför kan man inte tänka sig att en parlamentarisk
            kommission tittar på frågan, enligt texten i reservation 12?
          </note>
          <note type="speaker">
            Anf. 44 SUSANNE EBERSTEIN (s) replik:
          </note>
          <note>
            Fru talman! Vi kan inte ha kommissioner i alla frågor. Jag vet
            inte vilket problem det skulle lösa. Vi har ett ökande bekymmer
            med spelmissbruk. Det är klart att ju bättre inkomster människor
            får, desto mer kan de spela. Det gör naturligtvis att fler blir
            beroende.
          </note>
          <note>
            Vi försöker stoppa ungdomar från att spela. Det är därför flipperspel
            är förbjudna. Det är de inte därför att innehållet i spelen är
            så gräsligt, utan det är de för att man stoppar i enkronor för
            att få frispel. Det kan uppamma speldjävulen som vissa människor
            har i sig.
          </note>
          <note>
            Jag vet inte vad kommissioner för allting ska betyda. Vi har
            väldigt många myndigheter i Sverige som bevakar oss på olika sätt.
            Jag tycker att vi kan nöja oss med det.
          </note>
          <note type="speaker">
            Anf. 45 TASSO STAFILIDIS (v):
          </note>
          <note>
            Fru talman! Jag kommer i mitt anförande att beröra en enda fråga
            i betänkandet.
          </note>
          <note>
            Fru talman! Samhället i dag är inte jämställt och jämlikt. Vi
            vet att när det kommer till livskvalitet har alla inte samma villkor.
            Vi vet att många människor i samhället blir diskriminerade på
            grund av att det inte följer normen i vårt samhälle. Vi vet att
            vi har en utbredd diskriminering.
          </note>
          <note>
            Det finns en grupp människor som vi vet mycket lite om. Det är
            en grupp människor i samhället som på goda grunder kan antas vara
            utsatta för diskriminering och brott på grund av att de enligt
            samhället avviker från normen. Det är alla de personer som kan
            definieras som transpersoner, dvs. individer vars identitet, utseende
            eller beteende tidvis eller alltid skiljer sig från samhällsnormen
            för deras vid födseln fastställda kön.
          </note>
          <note>
            Denna grupp omfattar alltså betydligt fler personer än enbart
            de transsexuella, som nämns i socialutskottets betänkande. Det
            är alla de människor vi tänker på när vi talar om transsexuella,
            transvestiter, transgender, crossdressers m.fl. Om de ens synliggörs
            i dagens samhälle är det som skrämmande eller löjeväckande figurer.
          </note>
          <note>
            Vi kan på goda grunder anta att det finns en risk för att transpersoner
            blir utsatta för olika typer av kränkande särbehandling eftersom
            vi har tabun inte enbart kring hur vår sexualitet bör vara utformad
            utan också kring hur en persons könsidentitet bör vara.
          </note>
          <note>
            En människa som på ett eller annat sätt av samhället uppfattas
            som om hon eller han överskrider könsgränserna kan därför antas
            riskera att bli sämre behandlad än andra människor i samhället
            och inte få den respekt för sin identitet som hon eller han har
            rätt att få.
          </note>
          <note>
            Fru talman! Jag känner flera transpersoner som här skulle kunna
            berätta för oss om hur de dagligen blir diskriminerade enbart
            på grund av sin enligt samhället avvikande könsidentitet. De skulle
            kunna berätta om hur de upplever det att aldrig bli bemötta som
            det kön de anser sig tillhöra. En del har blivit nedslagna och
            misshandlade.
          </note>
          <note>
            Är de öppna med att de är transpersoner får de problem med studier
            och jobb. Den okunskap och de fördomar som finns kring könsöverskridande
            leder för en del till att de inte vågar berätta om sin identitet
            eller sitt beteende ens för sina närmaste. De tvingas i stället
            att leva dubbelliv år ut och år in utan möjlighet att fullt ut
            får vara sig själva.
          </note>
          <note>
            Det finns indikationer från brottsofferjouren för homo- och bisexuella
            att transpersoner är den värst utsatta gruppen när det gäller
            hatbrott. Men det finns ingen forskning. Hur transpersoners livssituation
            ser ut vet vi i dag ingenting om. Vi vet inte ens hur stor del
            av befolkningen som är transpersoner.
          </note>
          <note>
            Framför allt vet vi inte om och i så fall på vilket sätt deras
            avvikande från normen för hur en människas könsidentitet bör se
            ut påverkar deras möjligheter till ett bra liv. Vi vet inte heller
            om de upplever problem i sitt dagliga liv eller om deras möjligheter
            till studier, arbete eller en meningsfull fritid påverkas.
          </note>
          <note>
            Fru talman! Vi kan inte bygga vår politik på antaganden. Socialpolitik
            ska utformas utifrån konkreta fakta om befolkningen. Vi anser
            därför att det är oerhört viktigt att vi utreder situationen för
            transpersoner ur ett helhetsperspektiv. Utredningen bör ha ett
            allmänt hållet mandat att lämnade de förslag som anses behövliga
            för att förbättra transpersoners situation.
          </note>
          <note>
            Jag vill också ställa en fråga till socialutskottets majoritet,
            som i sin bedömning säger att det är viktigt att situationen för
            de transsexuella noga följs. Hur ska detta göras? Man talar inte
            om på vilket sätt man tänker göra det. Det finns utredningar i
            andra länder.
          </note>
          <note>
            Jag kommer att dela med mig av den utredning som man har gjort
            i England.
          </note>
          <note type="speaker">
            Anf. 46 LEIF CARLSON (m):
          </note>
          <note>
            Fru talman! Susanne Eberstein sade att hon rörde sig i verkligheten.
            Det är en verklighet som hon ser med mycket stora skygglappar.
          </note>
          <note>
            Hon sade här i sitt anförande att sjukvården var sämst i Stockholm
            och i Skåne, de borgerligt styrda landstingen. Det kan vi se i
            protokollet sedan. Hon försökte senare i en replik riktad till
            Chatrine Pålsson, men också riktad till mig, säga att det var
            något annat som menades, och att det gällde personal.
          </note>
          <note>
            För att göra det alldeles klart ska jag ta de officiella siffrorna.
          </note>
          <note>
            I Stockholms län varierar väntetiderna för höftledsplastik från
            3 veckor till 17 veckor. I de socialdemokratiskt styrda sjukvårdsområdena
            från Linköping i söder till upp Umeå ligger de på 60-140 veckor.
          </note>
          <note>
            För livmoderframfall är väntetiderna i Stockholms län 4-13 veckor.
            I de socialdemokratiskt styrda landstingen ligger de på 32-95
            veckor.
          </note>
          <note>
            För hörapparater är väntetiden i Stockholm 4-9
          </note>
          <note>
            veckor medan väntetiderna i Linköping, Motala,
          </note>
          <note>
            Kiruna, Frölunda, Östersund ligger på 44-108 veckor.
          </note>
          <note>
            För prostataoperationer varierar väntetiderna i
          </note>
          <note>
            Stockholms län från 2 veckor till 13 veckor. I de socialdemokratiskt
            styrda landstingen har man väntetider på 90-145 veckor.
          </note>
          <note>
            Jag tror att patienterna ser var vården är bäst och var köerna
            är kortast.
          </note>
          <note>
            I Skåne, som Susanne Eberstein tog upp, har man försökt att förnya
            vården. Nu arbetar man i Helsingborg på annat sätt. Man har kunnat
            korta köerna till höftledsoperation från 36 veckor till 13 veckor.
            För gråstarr har man kortat köerna från 40 till 16 veckor, och
            för utprovning av hörapparat från 24 till 7 veckor.
          </note>
          <note>
            Jag tror att patienterna också där uppskattar att det borgerlig
            regim och inte den köhopsamlande regim som Susanne Eberstein förespråkar.
          </note>
          <note>
            Det är riktigt att en vårdgaranti förutsätter vissa resurser
            för att få bort en puckel. Men därefter kostar det mer att ha
            människor i kö.
          </note>
          <note type="speaker">
            Anf. 47 SUSANNE EBERSTEIN (s) replik:
          </note>
          <note>
            Fru talman! Ibland förstår jag varför människor ute i samhället
            tycker att vi politiker talar illa som saker. I mitt anförande
            frågade jag Leif Carlson varför han rackar ned på den landstingsstyrda
            sjukhusvården, när faktiskt moderaterna styr de två stora landstingen.
          </note>
          <note>
            Jag tycker tvärtom att vi har en förskräckligt fin sjukvård i
            Sverige just därför att den är landstingsstyrd. Måla inte på mig
            något som jag inte har sagt. I
          </note>
          <note>
            dag görs ett fantastiskt arbete varje dag i alla de verkligheter
            som jag ofta besöker.
          </note>
          <note type="speaker">
            Anf. 48 LEIF CARLSON (m) replik:
          </note>
          <note>
            Fru talman! Vi kan se i protokollet sedan vad Susanne Eberstein
            sade. Hon sade att sjukvården var sämre i de landstingen. Jag
            konstaterar att i borgerligt styrda landsting är sjukvården bättre.
          </note>
          <note>
            Den kan bli ännu bättre. Det är därför vi har lagt fram förslag
            som sådana förändringar. Men det finns inbyggda svårigheter i
            ett landsting. Det är svårt för borgerliga politiker att riktigt
            få ut effekterna ur ett system som ändå till sin grund är ett
            regionalt monopol.
          </note>
          <note>
            Det visar att om man är öppen för förändring, som de borgerliga
            politikerna i dessa landsting är, går det att göra förändringar.
          </note>
          <note>
            Jag ska bara kort nämna något ytterligare om vårdgarantin. Det
            kostar att människor står i kö för åtgärder som ska vidtas. Det
            är ingen samhällelig besparing. Men det kostar att ta bort den
            puckel som man huvudsakligen samlat på sig i socialdemokratiskt
            styrda landsting. Det är en utgift.
          </note>
          <note type="speaker">
            Anf. 49 SUSANNE EBERSTEIN (s) replik:
          </note>
          <note>
            Fru talman! Leif Carlson fortsätter att påstå att jag har sagt
            både det ena och det andra. Men ni är inget vidare på ekonomi
            i Skåne. Jag fick nu reda på att
          </note>
          <note>
            Helsingborgs lasarett arbetar på löpande räkning. För närvarande
            går man 700 miljoner back. I just den delen måste Leif Carlson
            kanske hjälpa sina kamrater där nere så att de kommer i ekonomisk
            balans.
          </note>
          <note>
            Men, som sagt, vi har en fantastisk vård i Sverige i dag. Det
            kan alla vittna om som har tagit del av den.
          </note>
          <note>
            Jag skulle aldrig drömma om att säga någonting annat, tvärtom.
            Fram för den landstingsstyrda vården som ger vård efter behov!
            Det tycker jag är jättebra,
          </note>
          <note>
            Leif Carlson.
          </note>
          <note>
            Här skiljer vi oss åt. Vissa vill överlämna sjukvården till multinationella
            företag och andra vill att vi ska ha demokratisk insyn och kontroll
            och att vi ska fördela efter de behov som finns. Vi skiljer oss
            åt. Vi har olika glasögon. Vi har olika synsätt beträffande verkligheten,
            och jag tror aldrig att vi kan komma överens här, även om Leif
            Carlson lyssnade på vad jag sade och inte på vad han trodde att
            jag sade.
          </note>
          <note type="speaker">
            Anf. 50 LEIF CARLSON (m):
          </note>
          <note>
            Fru talman! Vi får väl se i protokollet.
          </note>
          <note>
            Vård har bra kvalitet i Sverige. Det ska vi vara glada för. Men
            jag tror att den kan bli bättre. Det är anledningen till att vi
            gärna ser att det kommer in andra aktörer i vården. Det betyder
            inte att man förlorar demokratisk kontroll. Det är riksdagen som
            lägger fast riktlinjerna.
          </note>
          <note>
            Vad Susanne Eberstein gör är att hon säger att för att behålla
            det system som inte fungerar bra, men som är så viktigt politiskt
            för henne, får människor hellre köa. Men vi säger att för att
            människor ska få bra vård när de behöver det är vi öppna för nya
            initiativ och nya alternativ. Vi säger inte att det ska vara som
            förut med långa köer. Då får man inte vård efter behov.
          </note>
          <note>
            Människor som köar för höftledsoperationer får snabbare behandling
            i Stockholm. Tror inte Susanne
          </note>
          <note>
            Eberstein att dessa människor har behov, behov som i socialdemokratiskt
            styrda landsting inte blir tillgodosedda därför att man inte ens
            försöker att luckra upp landstingssjukvården så att den fungerar
            bättre, vilket det ändå finns vissa möjligheter till? Men det
            är inte tillräckligt, anser vi. Folk förtjänar ännu bättre vård
            i
          </note>
          <note>
            Sverige om det ska vara ett bra land.
          </note>
          <note type="speaker">
            Anf. 51 TASSO STAFILIDIS (v):
          </note>
          <note>
            Fru talman! Här hamnar jag mittemellan helt andra frågor. Men
            jag glömde yrka bifall till reservation nr 10 som Vänsterpartiet,
            Folkpartiet och Miljöpartiet har ställt sig bakom.
          </note>
          <note>
            Jag vill också än en gång poängtera att när det gäller den utredning
            som vi efterlyser har man gjort en liknande i Storbritannien som
            flera departement står bakom. Utredningen lades fram i april månad.
          </note>
          <note>
            Det är den utredningen som jag tänker dela med mig av i socialutskottet.
          </note>
          <note>
            Med detta yrkar jag alltså bifall till reservation nr
          </note>
          <note>
            10.
          </note>
          <note>
            Äldrepolitik
          </note>
          <note>
            Anf. 52 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Under rubriken Politikområde/Äldre står i budgetpropositionen
            följande att läsa:
          </note>
          <note>
            "Samhällets insatser inom äldrepolitiken ligger inom ett flertal
            områden." Sedan räknar man upp hälsooch sjukvård, äldreomsorg,
            pensioner, bostadspolitik, kommunikationer, tillgänglighet, arbetsmarknad,
            demokrati, inflytande, kultur och fritid.
          </note>
          <note>
            Jag kan därför glädjande konstatera att majoriteten nu verkar
            ha insett att äldrepolitik inte är en avgränsande faktor utan
            att äldre är som alla andra, bara lite äldre som har mer behov
            av visst och mindre av annat. Därför skulle vi snarare diskutera
            vad just detta är och inte prata äldrepolitik i något slags kollektiva
            termer som bara förstärker attityder och fördomar.
          </note>
          <note>
            Att äldres situation inte kan ses frikopplad från andra utskott
            framgår inte minst av regeringens mål för äldrepolitik där man
            hänvisar till att äldre kan leva ett aktivt liv, ha inflytande
            över sin vardag, kunna känna trygghet, få behålla kontakten med
            sjukhuset och få en god och nära vård.
          </note>
          <note>
            Det måste då handla om ett återställande av änkepensionen, en
            kraftig höjning av det särskilda bostadstillägget för dem som
            har lägst inkomst och -
          </note>
          <note>
            som ett tack för lånet - en uppräkning av basbeloppet för dem
            som vara folkpensionärer 1993-1998.
          </note>
          <note>
            Det handlar om att äldre ska ha råd att bo genom att man inte
            beskattar boendet och förmögenheten för dem som inte ens i teorin
            kan kompensera sig genom en högre inkomst. Det handlar om trygghet
            och tillräckligt med poliser.
          </note>
          <note>
            Detta är några av alla de faktorer som måste räknas in i målen
            för äldrepolitiken.
          </note>
          <note>
            Genom att låsa in äldre i ett snävt politikområde bidrar regeringen
            till att befästa de negativa attityderna som finns i samhället
            och som man säger sig vilja arbeta bort. Så varför behålla begreppet
            äldrepolitik alls?
          </note>
          <note>
            Men nu ligger betänkandet SoU1 på bordet, och jag tvingas att
            acceptera och utgå från vad som sägs i detta. Då vill jag börja
            med att se på de kommunala skillnader som finns när det gäller
            bistånd, behov och ekonomi, och inte minst sambandet dem emellan.
          </note>
          <note>
            Fru talman! I december 1999 disputerade Gun-
          </note>
          <note>
            Britt Trydegård, Institutet för socialt arbete vid
          </note>
          <note>
            Stockholms universitet, om skillnader som finns inom svensk äldreomsorg.
            Hon har följt samtliga 289
          </note>
          <note>
            kommuner under åren 1976-1997 och studerat hur hemhjälp ges över
            tid.
          </note>
          <note>
            Gun-Britt Trydegård studerade livslängd, kommunernas ekonomi,
            näringsliv och en mängd andra variabler. Men hon säger att detta
            förklarade endast
          </note>
          <note>
            15 % av de skillnader som fanns.
          </note>
          <note>
            Vad Gun-Britt Trydegård fann var att skillnaderna inte går att
            koppla till behov och inte heller till kommunernas ekonomi. Hon
            fann inte något samband mellan skattesatser och kommunens kostnad
            för äldreomsorg och hur många man hjälpte. Det fanns inte heller
            något samband mellan att ge mycket hjälp till få eller lite hjälp
            till många. Tvärtom finns det kommuner som hjälper både många
            och mycket, trots en låg kommunalskatt.
          </note>
          <note>
            Vad beror då denna skillnad på? undrade Gun-
          </note>
          <note>
            Britt Trydegård och drog själv slutsatsen utifrån sin forskning.
            Skillnaderna beror på att traditionen styr.
          </note>
          <note>
            De kommuner som hjälpte en liten andel av de äldre har fortsatt
            med det under åren och tvärtom. Det har cementerats en lokal socialpolitik.
          </note>
          <note>
            Inte heller kunde man konstatera att de kommuner som hade en
            liten hemtjänstservice i gengäld skapade fler platser i särskilda
            boenden. Att hög skatt ger ökad tillgänglighet och god kvalitet
            i äldreomsorgen är inte en sanning, enligt avhandlingen.
          </note>
          <note>
            Fru talman! Andra faktorer som särskilt påverkar äldre har Leif
            Carlson tidigare varit inne på. Jag vill bara kort nämna några
            områden som är av betydelse.
          </note>
          <note>
            Det gäller tandvården där vårt moderata budgetförslag ger en
            klar förbättring jämfört med regeringens förslag. Vårt förslag
            ger också snabbare resultat än socialdemokraternas. Detta gynnar
            speciellt äldre.
          </note>
          <note>
            När det gäller läkemedel och tillgänglighet kan jag konstatera
            att färre apotek, minskade öppettider och dyra läkemedel inte
            gagnar sjuka människor. Vi har i dag hört om att man ska kunna
            hämta ut medicin på nattöppna apotek. Jag bor på landet. Där är
            det inte många äldre som har bil. Det är svårt för dem att ta
            sig till något nattöppet apotek.
          </note>
          <note>
            Nu ska apoteken också göra det möjligt att beställa medicin via
            nätet, och det är bra. Men hur blir det för alla äldre som inte
            har eller inte kan kommunicera med en dator? En ökad teknikanvändning
            får inte gå ut över manuell service åt dem som behöver denna service
            bäst.
          </note>
          <note>
            När det gäller hälso- och sjukvården handlar det om att få vård
            i tid, att inte politiker står i vägen för sjukvårdens utveckling
            och för en god tillgänglighet.
          </note>
          <note>
            Det är viktiga faktorer, inte minst för äldre.
          </note>
          <note>
            Att återinföra vårdgarantin måste vara en självklarhet. Vi har
            hört från majoriteten att i dag att det inte är aktuellt. I en
            motion till årets PRO-kongress står det så här:
          </note>
          <note>
            "Vi inom Sveriges PRO måste kämpa för att införa tre månaders
            vårdgaranti. Under den borgerliga regeringstiden fungerade vårdgarantin
            mycket bra."
          </note>
          <note>
            Sedan föreslår kongressen att ge riksorganisationen i uppdrag
            att snarast möjligt arbeta för införandet av en vårdgaranti. Om
            inte socialdemokraterna vill lyssna på oss moderater, så lyssna
            på alla dem som står i kö och väntar på att få hörapparat, på
            att bli opererade för starr, på att få sin onda höft opererad!
          </note>
          <note>
            Lyssna på PRO och motionärerna!
          </note>
          <note>
            Fru talman! När det gäller det psykiska välbefinnandet visar
            svenska studier att mer än varannan 85-
          </note>
          <note>
            åring har någon mer eller mindre uttalad psykisk störning, 30
            % demenssjukdom, 11 % depressioner och 5 % psykoser. En kartläggning
            visar att äldre patienter med andra psykiska störningar än demenssjukdomar
            är en bortglömd grupp. Flera undersökningar visar att primärvården
            inte hittar personer med depressioner. Enligt en ny studie vid
            Linköpings universitet upptäcks endast 12 % av de äldre med depression.
            Det tar tid att hitta en patient med depression innan den personen
            börjar berätta om de verkliga besvären. Riskerna är därmed uppenbara
            att det handlar om uteblivna behandlingar eller felbehandlingar.
          </note>
          <note>
            En annan sak som vi också ska ha med oss är vetskapen om att
            äldre personer med depressioner oftare försöker ta sitt liv än
            unga. Därför, fru talman, föreslår vi moderater ett särskilt stimulansbidrag
            på 240
          </note>
          <note>
            miljoner kronor som riktar sig till en grupp utsatta som lidigt
            länge nog av en havererad psykiatrireform.
          </note>
          <note>
            Folkhälsoarbetet - vi har talat om det också i dag
          </note>
          <note>
            - är viktigt inte minst för de äldre. Det handlar inte bara om
            Friskis &amp; Svettis och tio skivor bröd om dagen. Det handlar om
            att bli sedd, om sociala kontakter, om att bli respekterad och
            betrodd. Livskvalitet handlar om makt över vardagen - också som
            äldre.
          </note>
          <note>
            Därför måste folkhälsobegreppet vidgas, och därför måste insatserna
            komma närmare individen. Just därför satsar vi extra på det lokala
            folkhälsoarbetet.
          </note>
          <note>
            Avslutningsvis, fru talman! Den sämsta hälsan finns där maktlöshet
            och utanförskap är som störst.
          </note>
          <note>
            Den bästa hälsan återfinns i motsatta miljöer, där människor
            är rika på delaktighet och medinflytande, har nära relationer
            och kan överblicka sina liv.
          </note>
          <note>
            Så står det i regeringens proposition, den nationella handlingsplanen.
            Jag beklagar att inget att detta resonemang finns att se vare
            sig när majoriteten lägger fast budgeten för kommande år eller
            när man beskriver sin framtidsbild. Återigen vackra ord som man
            inte kan eller vill visa i handling att man menar någonting med.
            Politikermakten breder ut sig - på den enskildes kostnad. Jag
            beklagar det.
          </note>
          <note>
            Fru talman! Jag yrkar naturligtvis bifall till vår reservation
            1. Jag står självklart bakom samtliga moderata reservationer och
            yttranden.
          </note>
          <note type="speaker">
            Anf. 53 LENA OLSSON (v):
          </note>
          <note>
            Fru talman! Jag vill börja med att säga att vi står bakom denna
            budget och att jag kommer att lyfta upp en del frågor som vi kommer
            att återkomma till längre fram. Jag vill också instämma i en hel
            del av det som Cristina Husmark Pehrsson här har sagt.
          </note>
          <note>
            Välfärden i Sverige har byggts upp av kvinnor och män som i dag
            är pensionärer. Den har byggts upp på generella och individuella
            rättigheter och skyldigheter. Den har finansierats av skattemedel
            och syftar till att fördela resurserna rättvist och ge alla goda
            levnadsvillkor. Det är en resursfördelning som också innebär en
            solidaritet mellan de yrkesverksamma och icke yrkesverksamma.
            Det finns fortfarande många äldre som kan berätta om en tid då
            förhållandena inte var sådana utan att åldrandet var förenat med
            oro och osäkerhet inför hur den dagliga försörjningen skulle klaras.
          </note>
          <note>
            Vi i Vänsterpartiet anser att ett demokratiskt samhälle förutsätter
            att alla får samma möjligheter och rättigheter och att det alldeles
            självklart ska inbegripa de äldre. En viktig del för de äldres
            trygghet är att vård och omsorg fungerar och håller en god kvalitet.
          </note>
          <note>
            Det är viktigt att den äldre får en valfrihet och konkret inflytande
            i vardagen. Vi i Vänsterpartiet anser att den ökade privatiseringen
            är ett hot mot detta, trots att motsatsen förespeglas.
          </note>
          <note>
            I Stockholm har privatiseringen gått långt, och vi har förfärat
            kunnat se att detta gigantiska experiment fått leda till vårdskandaler
            m.m. Nu ska detta lösas genom en s.k. äldrepeng som genast fått
            den privata vårdgivaren att gå ut med ett erbjudande med tilläggstjänster,
            en basmeny, en à la carte-meny, extra ledsagning, rehabiliteringstjänster
            osv. där den äldre helt enkelt blir vald utifrån sin betalningsförmåga.
            Att det finns en skrämmande cynism kan vi konstatera när en av
            de ledande företrädarna för ett privat vårdföretag uttalar följande
            i Kommun Aktuellt: Vi kommer att få se fler felaktigheter begås.
            Men det är en del av tillnyktringen i branschen. I början finns
            det lite skit i maskineriet.
          </note>
          <note>
            Vi förnekar absolut inte att det finns stora brister i den offentliga
            äldreomsorgen, men till skillnad från en del andra i denna kammare
            är vi övertygade om att vi kan komma till rätta med de här problemen
            om viljan finns. Vänsterpartiet anser att äldreomsorgen är samhällets
            ansvar, och därför ska den finansieras med offentliga medel och
            huvudsakligen drivas i offentlig regi. När man ser till utvecklingen
            för de äldre kan man konstatera att mycket har blivit bättre för
            de allra flesta och i de flesta avseenden, men det finns fortfarande
            stora skillnader mellan olika grupper. Statistiska centralbyrån
            har nyligen visat att det finns stora ekonomiska skillnader inom
            pensionärsgrupper. Situationen är särskilt allvarlig för de äldsta
            kvinnorna.
          </note>
          <note>
            Deras inkomst ligger i medeltal endast 6 % över socialbidragsnormen,
            och mer än hälften ligger under fattigdomsstrecket. Detta vill
            vi komma till rätta med.
          </note>
          <note>
            Det råder mycket stora skillnader i avgiftssättningen för äldreomsorgen
            mellan olika kommuner. I
          </note>
          <note>
            vissa fall skiljer det tusentals kronor. Det drabbar inte minst
            många kvinnor, eftersom de inte sällan har en låg pension, lever
            längre än sin partner och oftare behöver särskild boendeform.
            Vi i Vänsterpartiet kommer därför att återkomma med förslag om
            ett införande av en maxtaxa, ett riktvärde för förbehållsbelopp
            och en enhetlig regel för inkomstberäkning.
          </note>
          <note>
            Glädjande är också att statsministern i samband med
          </note>
          <note>
            PRO:s kongress har utlovat ett system med maxtaxor inom äldreomsorgen
            som ska träda i kraft den 1 januari 2002. Statsministern sade
            vidare att de ska vara så konstruerade att folk ska ha pengar
            kvar att leva på när avgifterna är betalda.
          </note>
          <note>
            Kvaliteten i äldreomsorgen uppstår mellan vårdbiträdet eller
            annan vårdpersonal och den äldre. Därför är personalen i äldreomsorgen
            en av de viktigaste resurserna i skapandet av en god äldreomsorg.
            Mot den bakgrunden är det oroande att så många inom offentlig
            sektor upplever att de inte räcker till. Det har skett en dramatisk
            ökning inom dessa yrkeskategorier av sjukskrivningar på grund
            av utbrändhetssymtom.
          </note>
          <note>
            Att som lösning på detta problem föreslå effektivisering och
            reducering av kostnader genom konkurrensutsättning känns mycket
            märkligt. 89 % av samtliga anställda inom vård och omsorg är kvinnor,
            och av den stora gruppen omvårdnadspersonal är endast
          </note>
          <note>
            38 % heltidsanställda. För att personalen ska bli den goda kvalitetsbäraren
            krävs arbetsro och rimliga arbetsvillkor. Jag förtydligar: Det
            krävs alltså arbetsro och rimliga arbetsvillkor. Det behövs utrymme
            för att mer än bara kunna utföra de mest basala insatserna.
          </note>
          <note>
            Det är också viktigt att själva livet hinns med. Därför kommer
            vi att återkomma och föreslå att man bör utreda möjligheten att
            införa en lag, ett minimikrav när det gäller vård och omsorg av
            äldre.
          </note>
          <note>
            Förutom det som jag nu har nämnt så är även de anhörigas roll
            viktig för den fortsatta satsningen.
          </note>
          <note>
            Denna satsar man nu också på inom utvecklingen av äldreomsorgen
            utifrån den nationella handlingsplan som nyss lades fram. Möjlighetsgörandet
            av denna plan förutsatte budgetsamarbete mellan regeringen,
          </note>
          <note>
            Vänsterpartiet och Miljöpartiet. Där förstärks satsningar på
            primärvård, psykiatri och äldre.
          </note>
          <note>
            En viktig satsning, som kanske inte hör till just detta utskott
            men som har med äldrepolitiken att göra, är också det ökade stödet
            inom tandförsäkringen för hel- och delproteser. Detta gynnar främst
            de äldre.
          </note>
          <note>
            I budgeten finns också förbättringar av bostadstillägget och
            en fortsatt kompensation för högkostnadsskyddet.
          </note>
          <note>
            Trots alla påpekanden om brister på utvecklingsområdet har vi
            kommit en god bit på väg. Men visst finns det fler viktiga steg
            att ta. Att en översyn sker av de regler som styr äldreomsorgen
            i hälso- och sjukvården och i socialtjänstlagen är också angeläget.
          </note>
          <note>
            Vi tycker att en översyn av lagen lex Sarah, där personal m.fl.
            kan ges möjlighet att anmäla anonymt, är viktig.
          </note>
          <note>
            Vänsterpartiet tycker också att det är hög tid och dags för en
            utvärdering av konkurrensutsättningens konsekvenser inom äldreomsorgen.
          </note>
          <note>
            Vi anser att alla kvinnor och män har rätt till ett gott liv
            och en god och säker ålderdom. Alla ska kunna känna trygghet med
            den äldreomsorg som ges.
          </note>
          <note>
            Den ska ges utifrån behov och inte utifrån den enskildes ekonomiska
            förutsättningar.
          </note>
          <note>
            Hemtjänsten är ett problem. Den har minskat i landet, vilket
            vi tycker är allvarligt. Hemtjänsten har en stor betydelse för
            äldre i förebyggande syfte. Den gör också att det blir ett mindre
            tryck på det särskilda boendet. Den tillsatta Äldreberedningen
            jobbar med ett slags helhetsgrepp för den framtida äldrepolitiken.
          </note>
          <note>
            Det gäller äldre i arbetslivet, äldre i vård och omsorg och det
            friska pensionärslivet. Jag förutsätter att hemtjänsten kommer
            att belysas starkt i denna beredning.
          </note>
          <note>
            Äldreomsorgen ska präglas av ett rejält inflytande för den äldre,
            som tillsammans med personalen fattar de avgörande besluten om
            vardagens innehåll. Mångfald ska prägla äldrevården, men inte
            genom privatisering utan genom att äldreomsorgen och dess personal
            anpassar sig till den äldres behov.
          </note>
          <note>
            Det bör beaktas att de äldre inte är en homogen grupp, precis
            som Cristina Husmark Pehrsson här har sagt, utan ska bemötas med
            samma respekt som alla andra. De äldre har som befolkningen i
            dess helhet olika behov, önskemål och viljor.
          </note>
          <note>
            Jag vill också tillägga i samband med detta att vi inte är främmande
            för att ytterligare resurser kommer att behövas.
          </note>
          <note>
            Jag satt med på PRO:s kongress. Det var inte bara det krav som
            Cristina Husmark Pehrsson framlade som sades. Man gjorde också
            ett uttalande där man tyckte att man också borde se över ett förbjudande
            av vinstintressen inom vård och omsorg för äldre.
          </note>
          <note>
            Anf. 54 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! När det gäller motionen till PRO så står det så här,
            efter det att man har skrivit att vårdgarantin var bra: När Socialdemokraterna
            vann valet
          </note>
          <note>
            1994 så tog de bort vårdgarantin. Deras motivering var att det
            måste sparas pengar. Det blev dyrt.
          </note>
          <note>
            Lena Olsson inledde med att peka på de ekonomiska skillnaderna
            speciellt hos äldre. Därför förstår jag inte, fru talman, varför
            Vänstern säger nej till att räkna upp basbeloppet till folkpensionärerna.
            De fick ju dyrt betala mellan 1993 och 1998. Varför står man inte
            fast vid sitt löfte att återställa änkepensionerna?
          </note>
          <note>
            Varför vill man inte stödja det moderata kravet på att särskilt
            höja bostadstillägget för dem som har det svårast?
          </note>
          <note>
            Det finns i dag ett schema att följa för att kunna ge en god
            vård till de äldre i äldreboende, vårdtyngdsmätningen, som bl.a.
            Nacka har infört nu. Om man tittar i Kommunals MBL-förhandling
            ser man att man där öser lovord över denna nya vårdtyngdsmätning.
          </note>
          <note>
            Det handlar om att vi ska ha en god och värdig vård. Om den är
            privat eller offentlig spelar mig ingen roll, fru talman. Det
            handlar om att vi ska kunna garantera vård och omsorg. Därför
            anser vi att vi måste en fristående tillsynsmyndighet över kommunen.
            Vi har därför flyttat över pengar från Socialstyrelsen till en
            medicinalstyrelse, eller vad man nu vill kalla det, där man har
            det yttersta ansvaret för att kontrollera att äldreomsorgen i
            Sverige, varhelst den bedrivs, bedrivs på absolut bästa sätt.
          </note>
          <note>
            Precis som Lena Olsson var inne på så får vi signaler från Socialstyrelsen
            att lex Sarah inte fungerar.
          </note>
          <note>
            Det kan inte vara en uppgift för kommunen att själv göra detta.
            Vi måste ha en övergripande nationell tillsynsmyndighet.
          </note>
          <note type="speaker">
            Anf. 55 LENA OLSSON (v) replik:
          </note>
          <note>
            Fru talman! Jag uppfattade inte direkt att Cristina hade någon
            fråga, men jag kan göra några kommentarer.
          </note>
          <note>
            Vi tar bort bottenplattan på 100 kr för bostadstillägget. Man
            får sedan tillgodoräkna sig upp till
          </note>
          <note>
            4 500 kr.
          </note>
          <note>
            Det som Cristina säger om änkepensionerna är faktiskt inte sanning.
            I budgeten blir det ju 30 miljoner ytterligare till änkorna. Cristina
            kan därför inte säga att vi har gått ifrån det som vi har lovat.
            Men vi ser också att det finns mycket som är angeläget och som
            vi ska satsa på. Vi har ingen lust att knycka pengar från andra
            utgiftsområden, som t.ex. Moderaterna gör. Att sänka ersättningsnivån
            i sjukförsäkringen till 75 % tror jag t.ex. inte skulle gynna
            de äldre, och framför allt inte vårdbiträdena. Samma sak gäller
            för detta med ytterligare en karensdag.
          </note>
          <note>
            Det måste finnas ett slags helhetsgrepp. Vi har kommit fram till
            att det är en bra budget som läggs fram. Vi har tagit ytterligare
            steg till förbättringar.
          </note>
          <note>
            Men vi svär oss inte fria, utan vi ser att problemen finns. Vi
            kommer naturligtvis att återkomma till dem framöver.
          </note>
          <note>
            Anf. 56 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! Lena Olsson ska få en chans att svara på min fråga.
            Jag kanske lindade in den för mycket.
          </note>
          <note>
            Den handlade om vad Lena Olsson och Vänsterpartiet har emot att
            vi får en nationell tillsynsmyndighet, i stället för att vi har
            detta liggande ute på kommunerna.
          </note>
          <note>
            Skolorna har sitt skolverk, där man tittar över hur det ser ut
            ute i landet. Man gör jämförelser, och lägger in det hela i databaser
            för att man ska kunna göra jämförelser över landet. Jag skulle
            tycka att det vore ypperligt om man kunde göra så här också med
            äldreomsorg och annan vård och omsorg.
          </note>
          <note>
            Socialstyrelsen har kommit med en slutrapport,
          </note>
          <note>
            Äldreuppdraget, där man starkt kritiserar att kvalitet och ekonomi
            inte hänger ihop ute i kommunerna.
          </note>
          <note>
            Man skriver så här: Äldreomsorgen kännetecknas i dag av stora
            brister när det gäller att fortlöpande registrera uppgifter om
            verksamhetens innehåll, omfång och kvalitet. Än större är bristerna
            vad gäller kostnader och förhållanden som är relaterade till enskilda
            individer.
          </note>
          <note>
            Jag tycker att det hade varit väldigt bra om vi hade haft någon
            central, nationell myndighet som kunde titta på detta och garantera
            att vi har en god äldreomsorg i hela landet. Varför vill inte
            Lena Olsson och
          </note>
          <note>
            Vänsterpartiet ha en sådan myndighet?
          </note>
          <note type="speaker">
            Anf. 57 LENA OLSSON (v) replik:
          </note>
          <note>
            Fru talman! Jag kan svara Cristina Husmark
          </note>
          <note>
            Pehrsson att vi har tillsynsmyndigheter som jag tycker sköter
            sig förträffligt.
          </note>
          <note>
            Cristina Husmark Pehrsson tar upp detta med oegentligheter inom
            vård och omsorg. Många gånger vill inte Moderaterna koppla detta
            till att det råder resursbrist. I grund och botten råder det faktiskt
            resursbrist. Det behövs fler händer i vården. Precis som jag sade
            i mitt anförande är det nämligen så att kvaliteten uppstår när
            jag får känna mig tillräcklig för den äldre, och inte behöver
            springa från det ena till det andra och aldrig känna att jag räcker
            till. Jag har personligen varit med om detta, så jag vet hur det
            känns. Kvalitet är när personalen har tid att ägna sig åt de äldre.
          </note>
          <note>
            Kom inte dragandes med detta med privat eller offentligt! Så
            länge det finns ett vinstintresse med i spelet - vilket både jag
            och PRO är skarpt emot - så är det vinsten som räknas, och inte
            den äldre och dennes behov. Har man det hela i kommunal regi så
            är det inte vinsten som räknas, utan det som eventuellt blir över
            går tillbaka till omsorgen.
          </note>
          <note>
            Jag måste poängtera äldrepengen, som man i racerfart nu ska genomföra
            här i Stockholmstrakten.
          </note>
          <note>
            Birgitta Rydell har redan sagt att man har nått vägs ände när
            det gäller besparingar i äldreomsorgen. Nu ska man slänga in det
            här, för man påstår att man har ett försök i Stockholm. Det försöket
            är inget försök.
          </note>
          <note>
            Det är ett forskningsprojekt som det kommer att ta flera år att
            följa upp. Att kasta in sådant här som också har fått stark kritik
            av bl.a. PRO och av personal tycker jag ser lite panikslaget ut.
          </note>
          <note type="speaker">
            Anf. 58 ROSITA RUNEGRUND (kd):
          </note>
          <note>
            Fru talman! Målet för den äldrepolitik som utskottet föreslår
            riksdagen, att äldre ska kunna leva ett aktivt liv, ha inflytande
            i samhället och över sin vardag, kunna åldras i trygghet och med
            bibehållet oberoende, mötas med respekt samt ha tillgång till
            god vård och omsorg, förpliktar. Analysen i budgetpropositionen,
            att det ännu återstår mycket arbete för att målen för äldrepolitiken
            ska uppnås, är i högsta grad relevant.
          </note>
          <note>
            Jag kommer i mitt anförande att ta upp anhörigoch närståendevården.
            Jag har försökt att följa stimulansbidraget i rapporten Anhörig
            300. Man kan säga att den på ett mycket förtjänstfullt sätt har
            satt fokus på anhörigvården, men det är väldigt mycket som återstår.
          </note>
          <note>
            För att förstå behovet av stimulansbidrag är det viktigt att
            vara medveten om den välfärdssänkning som har skett, inte bara
            de senaste åren utan de 10-20
          </note>
          <note>
            senaste åren. Antalet sysselsatta inom sjukvård och äldreomsorg
            har minskat. Cristina Husmark Pehrsson tog upp det lite grann
            när hon talade om Gun-Britt
          </note>
          <note>
            Trydegårds doktorsavhandling. Man vet att de har minskat med
            15 % under 90-talet samtidigt som antalet personer i åldersgruppen
            80 år och äldre har ökat med 17 %. Under en 20-årsperiod minskade
            antalet mottagare av kommunal hemtjänst med 100 000
          </note>
          <note>
            personer, samtidigt som gruppen äldre ökat med
          </note>
          <note>
            170 000 personer. Det betyder att färre äldre får hjälp.
          </note>
          <note>
            Lena Olsson nämnde i sitt anförande att hon hoppades att just
            hemtjänsten skulle tas upp i Äldreberedningen. Jag är glad om
            det görs för det behöver belysas i allra högsta grad.
          </note>
          <note>
            Kommunerna har valt att möta de knappa resurserna med att koncentrera
            vård- och omsorgsinsatserna på de mest behövande. Följden, fru
            talman, har blivit en kraftig minskning av antalet äldre som får
            hjälp från den offentliga äldreomsorgen. Och minskningen gäller
            helt och hållet hemtjänsten, kan man säga.
          </note>
          <note>
            Trots officiella policyförklaringar om mer stöd i människors
            hem har äldreomsorgens insatser riktats mot de kommunala institutionerna.
            Där vet vi att det saknas läkare med geriatrisk kompetens. Jag
            har besökt äldreboende som inte har tillgång till läkare. Vi vet
            också vilka följder det får. Geriatriken är i regel satt på undantag
            i jämförelse med andra specialiteter.
          </note>
          <note>
            Vi vet också att de äldre inte får den akutsjukvård de behöver.
            Vårdtiderna har minskat mer för de äldsta åldersgrupperna än för
            de yngre, även om de äldre fortfarande har längre medelvårdtid
            än de yngre.
          </note>
          <note>
            Den kraftiga minskningen av äldreomsorg kan inte förklaras av
            en motsvarande kraftig förbättring av äldre människors hälsa,
            framför allt inte bland de allra äldsta, enligt SOU 2000:38, Välfärd,
            vård och omsorg, från Välfärdsbokslutet.
          </note>
          <note>
            Fru talman! Aktivt liv och inflytande i samhället.
          </note>
          <note>
            Hur tar vi till oss de äldres kunskap när det gäller just omvårdnad?
            Jag gjorde ett besök i våras som verkligen fäste sig i minnet.
            Det var när jag tillsammans med några kommunpolitiker besökte
            ett äldreboende i min valkrets. På en av avdelningarna var det
            en äldre dam som hade samlat sina rumsgrannar omkring sig.
          </note>
          <note>
            Denna dam var den enda som var kapabel att prata och föra ett
            samtal. Hennes kamrater var dementa, men hon hade ändå samlat
            dem runt sig. Hon hade suttit där och väntat i över en timme för
            att ta tillfället i akt och prata med politikerna. Vi blev inbjudna
            att sitta ned där. Det hon hade att säga var:
          </note>
          <note>
            Jag har aldrig besökt några politiska stämmor. Jag har aldrig
            haft tid, eftersom jag alltid har arbetat. Men nu vill jag vara
            en röst för mina vänner, för de kan inte säga hur det är.
          </note>
          <note>
            När man kommer in på ett äldreboende tar alla för givet att den
            hjälp man får är den man behöver. Men vem har sagt att det är
            självklart att man ska sova hela natten bara för att man är gammal.
            Även äldre behöver gå på toaletten, och då finns det ingen personal
            som kan hjälpa till.
          </note>
          <note>
            Hon framförde också en del andra saker och klagomål. Då satt
            jag och tänkte: Jag hoppas att kommunpolitikerna som är med tar
            till sig detta när det gäller de äldres sätt att påverka. Det
            är ju de som vet hur det är.
          </note>
          <note>
            Jag påstår att anhörigvård är en jämställdhetsfråga. Det uppmärksammar
            även budgetpropositionen.
          </note>
          <note>
            Man vet att det är kvinnor som ansvarar för arbetet.
          </note>
          <note>
            Ungefär 30 % av de äldreäldre, alltså 80 år och äldre, får ingen
            hjälp över huvud taget. De allra flesta anser sig inte behöva
            någon hjälp. Däremot är hustrun den vanligaste omsorgsgivaren
            bland äldre män, medan det bland gamla kvinnor är vanligast att
            ha hemhjälp eller att vistas på institution.
          </note>
          <note>
            Sju av tio män är gifta till livets slut och får den hjälp de
            behöver av hustrun, medan tre fjärdedelar av alla kvinnor lever
            ensamma under sina sista år. Alltså är den åtstramning av hemtjänsten
            som har skett en välfärdsminskning för de gifta gamla kvinnorna.
            Det här måste ändå mana till en jämställdhetsdebatt som ska gälla
            även kvinnor över 65 år.
          </note>
          <note>
            Anhörigvård är också en klassfråga. När det gäller att ta hjälp
            av de anhöriga vet vi att man i de lägre socialklasserna anlitar
            sina anhöriga mycket mer än i de högre sociala klasserna.
          </note>
          <note>
            I vissa kommuner uppmanas biståndsbedömare att noggrannare än
            tidigare undersöka vad eventuella närstående inom eller utom den
            äldres hushåll kan bidra med. Nytt är - och lyssna väldigt noga
            nu - att äldre som har barn i närheten får hemhjälp i mindre utsträckning
            än äldre med barnen på längre avstånd.
          </note>
          <note>
            Den skandinaviska välfärdsmodellen har individen och inte familjen
            som mål för insatserna. Det hör ju till det kontinentala sättet
            att se på anhörigvård. Den skandinaviska välfärdsmodellen och
            den familjerättsliga lagstiftningen ålägger faktiskt inte vuxna
            barn att ta något formellt ansvar för att försörja eller vårda
            gamla föräldrar. Därför tycker jag att det är viktigt att se just
            på de insatser som Anhörig 300 gör. Man lyfter upp frågorna och
            ser till att de föreningar som arbetar med dessa frågor får det
            stöd som de behöver.
          </note>
          <note>
            Vi vet också att det, när det kommer upp nya idéer, måste finnas
            arena och plats även för nya föreningar.
          </note>
          <note>
            Det var därför, fru talman, som kristdemokraterna hade med just
            anhörigråden i sin motion. Det är föreningar som står utanför
            de bidragsmöjligheter som statliga bidrag ger. De har fått ett
            startbidrag för att sätta i gång anhörigföreningar, men får inte
            det statliga bidraget som är årligt. Vi ser därför fram emot att
          </note>
          <note>
            Socialstyrelsen kommer att följa upp och utvärdera effekterna
            av de nya reglerna för statsbidraget. Vi hoppas verkligen att
            man tar detta i akt.
          </note>
          <note>
            Jag har tagit del av Halvvägs för anhörig 300, som jag tycker
            är viktigt. Det händer mycket, men det är viktigt att se också
            på det som inte händer. Det gäller att se till alla de kommuner
            som inte gör det som är avsikten med stimulansbidraget. Jag kommer
            noggrant att följa vad som sker med Anhörig 300.
          </note>
          <note>
            Kristdemokraterna vill förlänga stimulansbidraget, som vi menar
            är väldigt viktigt. Vi tycker att de 100
          </note>
          <note>
            miljonerna ska fortsätta att utbetalas för 2002 och
          </note>
          <note>
            2003.
          </note>
          <note type="speaker">
            Anf. 59 GUNNEL WALLIN (c):
          </note>
          <note>
            Fru talman! Äldre blir vi ju från den dag när vi föds. Man kan
            fråga sig var gränsen för äldrepolitiken ska sättas. Börjar man
            omfattas av denna i och med att man blir pensionär? Människors
            biologiska ålder är även då olika. Politiken för de äldre kan
            inte utgå från att alla är lika. Pensionärernas livsvillkor och
            behov varierar, och var och en måste behandlas med utgångspunkt
            i de egna förutsättningarna och den egna viljan.
          </note>
          <note>
            Äldrepolitiken tenderar ibland att enbart handla om vård, omsorg,
            stödjande insatser och omhändertagande. Jag anser att perspektivet
            måste vidgas till att behandla äldre, en växande andel av befolkningen,
            som en resurs, precis som övriga individer i Sverige.
          </note>
          <note>
            Äldre får inte av samhället betraktas enbart som individer som
            är i behov av omhändertagande utan även som individer som kan
            tillföra någonting till samhällets utveckling och vilkas livserfarenhet
            är en resurs.
          </note>
          <note>
            De begrepp som vi i Centerpartiet anser ska vara vägledande för
            äldrepolitiken är delaktighet, självförverkligande, oberoende,
            värdighet och trygghet.
          </note>
          <note>
            Vi i Centerpartiet föreslår en åtgärdsplan för att minska antalet
            förtidspensioneringar och därmed höja den faktiska pensionsåldern.
            Vi begär förslag om förändring av de arbetsrättsliga reglerna
            så att den som vill det ska ha rätt att arbeta upp till 67 års
            ålder.
          </note>
          <note>
            Jag glömmer aldrig en händelse när en kvinna blev tvingad att
            avgå från sin tjänst i sjukvården vid
          </note>
          <note>
            23 års ålder trots att hon inget hellre ville än vara kvar i
            arbete och trots att hon hade mycket kvar att ge. Den bilden följer
            mig ständigt.
          </note>
          <note>
            Pensioneringen får inte sätta en definitiv gräns för deltagande
            i samhällslivet. Erfarenhetsutbyte mellan yngre och äldre är till
            stor nytta för samhällets utveckling. Samhället måste ställas
            om efter en ny befolkningsstruktur. Samhällets syn på äldre bygger
            till stor del på ett ålderdomligt synsätt, nämligen att pensioneringen
            är slutet på en arbetskarriär. Numera är det i stället början
            på ett nytt liv.
          </note>
          <note>
            Ett kännetecken för ett välfärdssamhälle med medmänsklighet är
            att det kommer in insatser från kyrkan, Röda korset och pensionärsorganisationer.
          </note>
          <note>
            De är mycket viktiga för de enskilda individerna och för samhället
            i stort. Det är andra skäl än ekonomiska som gör det angeläget
            att stimulera frivilligverksamheten inom äldreomsorgen. Frivilligverksamheten
            bör stödjas via de organisationer som verkar inom området.
          </note>
          <note>
            Jag har i det sammanhanget en annan minnesbild, från den tid
            när jag arbetade inom sjukvården. Man tilläts då inte att släppa
            in de frivilliga organisationerna, för de skulle ta arbetet från
            de anställda. Sådana bilder följer mig ständigt som politiker.
          </note>
          <note>
            Centerpartiet anser att pensionärsorganisationernas kunskap och
            engagemang bör komma in i ett tidigare skede av beslutsprocessen.
            Även vårdtagarna bör vara med i processen. Beslut kan ibland i
            sin helhet överlåtas till de boende.
          </note>
          <note>
            En väl fungerande samhällsplanering är av betydelse för att äldre
            ska klara sig på egen hand även när hälsan sviktar. De flesta
            vill vara självständiga och oberoende av extern hjälp. Att bygga
            fler bostäder för äldre utan omvårdnadsbehov står högt upp på
            vår önskelista, för det råder en stor brist på sådana bostäder.
            Många äldre saknar tillgång till bil eller möjlighet att köra
            bil. Därför måste kollektivtrafiken fungera över hela Sverige.
          </note>
          <note>
            Redan i dag finns det ett behov av service som kommunernas omsorg
            inte kan ge inom ramen för hemtjänsten men som vi anser kan tillgodoses
            på annat sätt. Vi har därför lanserat förslaget om hemservicecheckar
            för äldre utöver det som ingår i grundsatsningen. Kommunernas
            biståndsbedömning är i dag ytterst strikt, vilket är förståeligt
            med tanke på att de flesta kommuner har svårigheter att få ekonomin
            att gå ihop. Man prioriterar människor med stort omvårdnadsbehov.
          </note>
          <note>
            Det finns ändå många saker som vi skulle vilja göra för att skapa
            ett oberoende och för att man ska slippa att be om hjälp. Den
            som t.ex. har svårt att röra sig och sitter inne vid sitt fönster
            och följer livet ute vill att fönstret ska vara välputsat. En
            annan pensionär, som kanske har ett stort behov av att komma ut
            och träffa andra människor, kan ha ett extra behov av ledsagning
            eller annan hjälp med detta. För den som har ett sådant intresse
            ska det vara möjligt, och det är ett sätt att använda servicecheckarna
            på.
          </note>
          <note>
            Det har här sagts att många köar inom sjukvården för att få sina
            behandlingsbara funktionshinder åtgärdade. Jag har sett otaliga
            exempel på detta. Det gäller i första hand insatser vid nedsatt
            hörsel. Man kan få stå i kö flera år för att få detta åtgärdat,
            trots att det finns teknik för det. Som någon tidigare har sagt
            kostar det just när åtgärden sätts in, men man sparar från den
            enskilda människans utgångspunkt och för samhället på lång sikt.
          </note>
          <note>
            Det behövs en helhetssyn, och en samlad bedömning måste göras
            i fördelningen av ansvaret mellan kommuner och landsting. En hjälpmedelsgaranti
            bör införas, så att väntetiderna kan förkortas. Först genomförde
            vi ädelreformen och sedan psykädelreformen, men det kvarstår ändå
            gränser och diskussioner om vem som ska betala och vem som har
            ansvaret.
          </note>
          <note>
            Man har en oförmåga när det gäller att se över gränserna. Här
            finns mycket arbete kvar att göra.
          </note>
          <note>
            Det har talats om vårdgarantin, som vi anser vara angelägen.
            Kenneth Johansson har redan tagit upp den. En permanent finansiell
            samordning har stor betydelse för funktionshindrades möjligheter
            att få tillgång till rehabilitering och habilitering.
          </note>
          <note>
            Det måste skapas verkliga möjligheter för människor att påverka
            sin egen och sina anhörigas omsorg samt hur och var man ska bo
            när behovet av daglig omvårdnad uppstår. Bl.a. ska äldrevården
            bedrivas utifrån en helhetssyn där man sätter individen i centrum
            och så långt som möjligt respekterar och förverkligar dennes behov.
          </note>
          <note>
            Trygghet är inte bara tillgång till vård. Det handlar även om
            rätten att känna sig trygg i den miljö som man lever i - rätten
            till frihet från brott och övergrepp. När någon tidigare knackade
            på dörren blev man positivt överraskad och tog emot med öppna
            armar. När det i dag knackar på dörren hoppas man att man har
            låst och att man har stängt alla fönster. Så har situationen förändrats.
          </note>
          <note>
            En av samhällets hörnpelare är att garantera människor säkerhet
            och trygghet. Polisens arbete ska synas, och människor ska veta
            att de kan få hjälp om något inträffar. Också tillgång till annan
            service som bank, post, livsmedelsbutik och apotek är en viktig
            del för att man ska klara vardagslivet och för att det ska fungera.
            Många äldre känner en stor oro över hur den statliga servicen
            försämras, eftersom man inte har tillgång till bil och saknar
            möjlighet att ta del av denna vardagliga service via Internet.
            Det är en trygghetsfråga att man kan garantera en viss grundläggande
            service.
          </note>
          <note>
            Vi lever allt längre. Vi är allt friskare. Samtidigt är det alltfler
            människor som inte orkar arbeta fram till ålderspensionen. Antalet
            förtidspensioneringar ökar. Det är en paradox som tyder på ett
            alltför tufft arbetsliv utan makt och inflytande. Så är vi inne
            i denna cirkel.
          </note>
          <note>
            Andelen äldre som deltar i arbetslivet har minskat kraftigt under
            1900-talet. Arbetslivet måste bli mer flexibelt. Insatser måste
            göras för att förändra attityden till äldre på arbetsmarknaden.
          </note>
          <note>
            Jag tänker på justitieutskottets besök i Kanada. Vi fick veta
            att man inte är värd någonting om man är över 55. Det var stora
            bekymmer ur det perspektivet.
          </note>
          <note>
            Låt oss inte komma dit.
          </note>
          <note>
            Andelen som förvärvsarbetar till pensionsåldern är alltför låg,
            och ambitionen måste vara att höja den faktiska pensionsåldern.
            Den nuvarande trenden mot ökad förtida avgång från arbetslivet
            är faktiskt ohållbar ur ett samhällsekonomiskt perspektiv, och
            även ur ett allmänmänskligt perspektiv. Ett hårdare klimat på
            arbetsmarknaden gör att många människor inte känner sig välkomna
            eller att krafterna sviktar innan dess att pensionen inträder.
          </note>
          <note>
            Det finns samtidigt många äldre som vill fortsätta att arbeta
            efter pensioneringen och som känner sig svikna när de tvingas
            lämna sitt arbete vid given tidpunkt, precis som jag sade tidigare.
            Därför kräver vi från Centerpartiet en handlingsplan med åtgärder
            för att höja den faktiska pensionsåldern.
          </note>
          <note>
            Det har pratats om ekonomin. De ekonomiska skillnaderna mellan
            pensionärsgrupper är stora. Pensionärerna som enbart har grundpension
            är få, men den övervägande majoriteten är äldre kvinnor. Därför
            vill vi från Centerpartiet stärka dem som har låg eller ingen
            ATP. Vi föreslår en höjning av pensionstillskottet med 3 000 kr
            per år.
          </note>
          <note>
            Jag vill säga till Lena Olsson, som var uppe och talade tidigare,
            att det här finns möjligheter att stötta ett förslag som verkligen
            värnar om dessa kvinnor, som har gjort ett dubbelt jobb som inte
            finns med i papperen. Därför är de i denna situation.
          </note>
          <note>
            Det finns en sak till som jag tycker är viktig, särskilt med
            tanke på att jag bor på Bjärehalvön och känner många som bor i
            Torekov. Det gäller fastighetsskatten. Där har Centerpartiet ett
            förslag som gäller att alla småhusägare får sänkt fastighetsskatt.
          </note>
          <note>
            Om det inte blir så är det risk att vi utarmar vissa områden,
            och de bebos bara en viss del av året.
          </note>
          <note>
            Jag förstår att jag har använt hela min talartid, men jag vill
            säga att man inte ska se med oro på att bli äldre utan att man
            ska se det som en möjlighet.
          </note>
          <note>
            Förr var 50-årspresenten en käpp, men i dag är det en luftballongsfärd.
          </note>
          <note>
            Med det, fru talman, vill jag instämma i de yrkanden som Kenneth
            Johansson tidigare har gjort.
          </note>
          <note type="speaker">
            Anf. 60 LENA OLSSON (v) replik:
          </note>
          <note>
            Fru talman! Gunnel Wallin talar om de utsatta kvinnor som jag
            också tog upp i mitt anförande. Hon tyckte att vi skulle ställa
            upp på pensionärskollektivet på samma sätt som ni har gjort i
            er motion. Jag konstaterade också i mitt anförande att pensionärerna
            inte har lidit så stor nöd om man ser på pensionärskollektivet
            generellt. Jag tog upp speciella grupper, mot vilka vi i budgeten
            riktar speciella insatser. Det gäller bostadstillägg, t.ex. Jag
            är ganska övertygad om att vi tillsammans med Socialdemokraterna
            och Miljöpartiet framöver kommer att rikta vissa insatser mot
            denna grupp.
          </note>
          <note>
            När jag ser på helhetsbilden av budgeten tycker jag det är konstigt
            att Centern över huvud taget ska kunna samregera med Folkpartiet,
            Moderaterna och kd. Det alternativet till regeringspolitik är
            för mig väldigt svårt att räkna ut. Det blir en stor härva och
            ett stort lapptäcke. Det skulle vara intressant att få reda på
            hur den ekonomiska politiken skulle se ut om ni skulle samregera.
          </note>
          <note type="speaker">
            Anf. 61 GUNNEL WALLIN (c) replik:
          </note>
          <note>
            Fru talman! Jag tycker att det är bekymmersamt att dessa kvinnor,
            som har gjort ett jobb utan betalning men som har betytt otroligt
            mycket, är i den situationen att de har en otroligt låg pension.
            Här har vi inte tid att vänta.
          </note>
          <note>
            Jag har träffat många av de kvinnor som inte har råd att lösa
            ut sin medicin, trots att de får dela upp posterna. Det sades
            här tidigare att kvinnorna lever längre. Oftast är de ensamma
            och sitter i denna besvärliga situation.
          </note>
          <note>
            Därför tycker jag att detta är väldigt viktigt. Det är ett sätt
            att hjälpa till konkret och på stubben och förbättra dessa kvinnors
            besvärliga situation.
          </note>
          <note type="speaker">
            Anf. 62 LENA OLSSON (v) replik:
          </note>
          <note>
            Fru talman! Centerpartiet tar ansvar för detta genom pensionsreformen,
            där vi inte är med. Vi tar upp detta. Eftersom jag pratade om
            dessa kvinnor i mitt anförande tycker jag att denna bit är väldigt
            viktig. Vi är beredda att jobba för detta.
          </note>
          <note>
            Jag träffar också många utsatta äldre kvinnor,
          </note>
          <note>
            Gunnel. Jag träffar dem i dag, och jag träffade dem också i mitt
            yrkesverksamma liv innan jag kom in i riksdagen.
          </note>
          <note>
            Det är bara att konstatera att ni i Centerpartiet värnar om Antonia
            Ax:son Johnson och om herr Rausing när ni tar upp frågan om fastighetsskatten.
            Det vill jag ha en kommentar till.
          </note>
          <note type="speaker">
            Anf. 63 GUNNEL WALLIN (c) replik:
          </note>
          <note>
            Fru talman! Centerpartiet tar verkligen ansvar för äldreomsorgen
            och äldrevården. Det är därför vi har varit med om att lägga över
            försvarspengar till vård och omsorg, och det känner jag mig otroligt
            stolt över. Det är det som efterfrågas.
          </note>
          <note>
            När det gäller fastighetsskatten inser jag att Lena
          </note>
          <note>
            Olsson inte har förstått vad detta innebär. Välkommen ned till
            Torekov, t.ex., och se hur där ser ut just vid denna tid, då det
            är ganska tomt. Det finns människor som har bott där i hela sitt
            liv. Då är det otroligt viktigt att de kan få välja att göra det
            också resten av sitt liv. Jag tror inte att Lena Olsson har förstått
            denna situation riktigt.
          </note>
          <note type="speaker">
            Anf. 64 KERSTIN HEINEMANN (fp):
          </note>
          <note>
            Fru talman! Valfriheten i äldreomsorgen är i dag kraftigt begränsad.
            Människor omyndigförklaras plötsligt när de blir äldre och behöver
            olika typer av stöd och hjälp. Folkpartiet tycker att det är dags
            för en ny valfrihetsrevolution - en ny kurs som ger äldre makten
            över äldreomsorgen.
          </note>
          <note>
            När vi blir äldre och har levt ett långt liv vet vi hur vi vill
            ha det. Vi har skaffat oss vanor. Att vi har fyllt 65 år och blivit
            pensionärer innebär inte att vårt intresse plötsligt övergår till
            att gälla något som är gemensamt för alla över 65 år. Vi har samma
            livsfilosofier, vanor och drömmar som tidigare. Det är här som
            det är viktigt att slå fast den enskildes valfrihet, rätt att
            fortsätta sitt liv efter egna önskemål och inte tvingas in i ett
            kollektiv som man inte själv har valt.
          </note>
          <note>
            I dag väljer många skola, husläkare och barnomsorg genom ett
            pengsystem. Nu måste också de äldre få en möjlighet att välja.
            Folkpartiet vill därför införa ett pengsystem även för de äldre.
            Vi har tänkt att den här pengen ska fungera så här:
          </note>
          <note>
            Den enskilde pensionären, som känner att krafterna börjar tryta,
            får på samma sätt som i dag en biståndsbedömning som berättigar
            antingen till en viss nivå på hemtjänsten eller till en plats
            på ett särskilt boende. Äldrepengen motsvarar den skattefinansiering
            som i dag går till hemtjänsten eller äldreboendet.
          </note>
          <note>
            Äldrepengen ska tillsammans med den avgift som även fortsättningsvis
            tas ut täcka kostnaderna för vård och boende. Äldrepengens storlek
            kommer naturligtvis att variera beroende på den enskildes behov.
            Den som har stora behov ska naturligtvis ha en större peng än
            den som har mindre behov, och i takt med att behoven förändras
            för den enskilde aktualiseras frågan om pengens storlek. Därvidlag
            blir det ingen skillnad mot i dag när biståndsbedömaren gör en
            ny bedömning av den enskildes behov.
          </note>
          <note>
            Införandet av en äldrepeng gör inte omsorgen billigare. Det är
            inte heller syftet. Folkpartiets fokus är höjd kvalitet. Äldreomsorgen
            måste stärkas och utvecklas. Många äldre har i dag så omfattande
            och komplicerade behov att vi måste satsa på kvalitet och utbildning
            för att klara av att ge en god vård och omsorg. Det är viktigt
            att kvalitetsutvecklingen garanteras i pengsystemet. Därför måste
            äldreomsorgen arbeta med kvalitetsgarantier, så att den enskilde
            tydligt kan se vad hon eller han kan förvänta sig av omsorgen.
          </note>
          <note>
            Äldrepengen innebär att de äldre och deras anhöriga får makt
            att avgöra vad de anser är kvalitet, vilket äldreboende de vill
            bo på eller till vem de vill vända sig med sin peng för att få
            hemtjänst. Det ska vara möjligt att välja mellan alla enheter
            som kommunen driver i egen regi eller de privata vårdgivare som
            kommunen har kvalitetsgodkänt. Valfriheten kräver naturligtvis
            att det finns alternativ att välja mellan. Inom barnomsorgen och
            skolan har vi kunnat konstatera att föräldrarna har uttryckt intresse
            för olika inriktningar och profiler. Det har också lett till att
            enskilda har startat verksamhet med den inriktning som många brukare
            har föredragit. Det är bara genom att vara lyhörda gentemot de
            enskildas önskemål som omsorgsgivarna kan känna sig säkra på att
            de ska kunna driva en verksamhet. Med en äldrepeng kommer vi att
            få se samma utveckling inom äldreomsorgen som vi har sett inom
            barnomsorgen och skolan.
          </note>
          <note>
            Fru talman! Sammanfattningsvis vill vi med en äldrepeng stärka
            den enskilde så att det blir möjligt att själv få bestämma över
            sin framtid, var man vill bo och vem som ska komma hem och hjälpa
            till med de tjänster som man behöver. Men man ska också få möjlighet
            att utforma sin dag som man själv vill ha den. Vill man t.ex.
            sova länge på morgonen och vara uppe sent på kvällen ska ingen
            annan säga att det inte går.
          </note>
          <note>
            Fru talman! Något som är mycket aktuellt i dag är att människor
            som är medicinskt färdigbehandlade blir direkt hemskickade trots
            att de saknar anhöriga eller ett socialt nätverk. Det behöver
            knappast sägas att det här innebär en stor otrygghet för den enskilde.
          </note>
          <note>
            Andra får ligga kvar på sjukhuset för att kommunen inte har något
            lämpligt boende. Detta kostar naturligtvis pengar och låser upp
            den slutna vårdens kapacitet. Dessutom främjar det inte patientens
            tillfrisknande. En tredje grupp medicinskt färdigbehandlade patienter
            får mer eller mindre pendla mellan hemmet och slutenvården. Att
            befinna sig i en sådan skytteltrafik, med alla påfrestningar som
            det innebär, är inte heller idealiskt för återhämtning och tillfrisknande.
          </note>
          <note>
            Folkpartiet föreslår därför att kommuner och landsting i samarbete
            bör införa en ny vårdform mellan slutenvården och boendet för
            äldre människor.
          </note>
          <note>
            Tidigare fanns konvalescenthem dit patienter kunde komma för
            en längre eller kortare tid för att förbereda sig inför hemkomsten.
            Det är dags att återinföra konvalescenthemmen men i en modern
            form byggd på kunskap kring rehabilitering. På det moderna konvalescenthemmet
            ska patienterna få en hjälpmedelsutredning och möjlighet att pröva
            hjälpmedlen så att de också fungerar när de kommer hem. ADL-träning
            och möjlighet till kuratorssamtal är andra exempel på vad som
            kan ingå.
          </note>
          <note>
            Fru talman! Hos många äldre finns en stor oro inför framtiden
            när det gäller vad de kan få för hjälp och stöd och vad det kommer
            att kosta. I många kommuner har man ett så snårigt avgiftssystem
            att det nästan är omöjligt att få reda på vad man kommer att behöva
            betala för sitt boende och för de tjänster som man behöver få
            utförda. Dessutom är avgifterna mycket olika i kommunerna.
          </note>
          <note>
            Socialstyrelsens granskning av avgifterna för service, boende
            och omsorg är stundtals en skräckblandad läsning. I Båstad kan
            man som mest få betala
          </note>
          <note>
            23 490 kr för omvårdnad och kost i särskilt boende per månad
            medan det i andra kommuner är en betydligt lägre maxavgift. Avgifterna
            för äldrevård skiljer sig upp till 132 000 kr per år mellan olika
            kommuner.
          </note>
          <note>
            Därutöver begår flera kommuner rena lagbrott när de struntar
            i dagens socialtjänstlagstiftning om att man ska garantera skälig
            standard åt äldre vars make eller maka flyttar till särskilt boende.
            Det är skandalöst att regeringen ännu inte har presenterat något
            förslag för att komma till rätta med de skriande orättvisor som
            dagligen drabbar åtskilliga äldre runt om i landet.
          </note>
          <note>
            Utredningen Bo tryggt - betala rätt lades fram
          </note>
          <note>
            1999. Vi har ännu inte sett något förslag från regeringen. Nu
            antyds det att det ska komma en proposition nästa år. Det är hög
            tid för att människor ska slippa oroa sig inför framtiden.
          </note>
          <note>
            Från Folkpartiet har vi lagt fram en rad förslag om hur man ska
            komma till rätta med avgiftseländet. Det behövs en miniminivå
            för förbehållsbeloppet. Kommunernas möjlighet att ta ut oskäliga
            avgifter måste undanröjas. En lagfäst maxtaxa och ett lagfäst
            förbehållsbelopp måste införas, och man måste ta hänsyn till make
            eller maka som bor kvar i det gemensamma hemmet.
          </note>
          <note>
            Fru talman! Tyvärr har äldreomsorgen präglats av skandaler. Människor
            har inte fått den vård och omsorg som de har rätt till. I massmedierna
            har ofta privata äldreboenden lyfts fram som de som inte sköter
            sig. Missförhållanden finns naturligtvis även inom den offentliga
            omsorgen. Det finns naturligtvis flera orsaker till de här bristerna.
            Men det som är viktigt är ju att man vad gäller både den offentliga
            omsorgen och den privata omsorgen klart måste definiera vad vården
            och omsorgen ska innefatta. Här har både politiker och tjänstemän
            brustit. Mycket viktigt är också att olika typer av problem uppmärksammas.
          </note>
          <note>
            Personalen måste vara lyhörd för synpunkter både från dem som
            har omsorg och från deras anhöriga.
          </note>
          <note>
            Man måste våga säga ifrån utan att behöva vara rädd för repressalier.
          </note>
          <note>
            Undersköterskan Sarah, som påtalade brister i omsorgen på sin
            dåvarande arbetsplats, blev hjältinna.
          </note>
          <note>
            Jag vill inte frånta henne det. Hon gjorde rätt, och hon vågade.
            Men det självklara måste ändå vara att alla -
          </note>
          <note>
            personal, anhöriga eller de som omfattas av omsorgen
          </note>
          <note>
            - ska våga säga ifrån. I dag kommer de flesta klagomål efter
            det att den som har fått vården och omsorgen har avlidit. Det
            här måste vi hjälpas åt att ändra på.
          </note>
          <note>
            Fru talman! Folkpartiets bestämda uppfattning är att framtidens
            äldreomsorg måste präglas av valfrihet, trygghet och klara regler
            om både vilken hjälp man kan få och vad den kommer att kosta.
          </note>
          <note type="speaker">
            Anf. 65 LENA OLSSON (v) replik:
          </note>
          <note>
            Fru talman! Jag vill fråga Kerstin Heinemann om det här med äldrechecken.
            Rydell konstaterade ju för ungefär ett år sedan att man hade nått
            vägs ände när det gällde besparingar inom äldreomsorgen. Och nu
            vill man alltså lansera den här äldrechecken.
          </note>
          <note>
            Jag har läst om den både i Svenska Dagbladet och i DN. Jag har
            också hört PRO:s kritik. Jag tycker att det här är ett väldigt
            komplicerat system. Man poängsätter alltså äldre människor, vilket
            jag personligen tycker är lite förnedrande. Jag tycker att det
            här måste leda till att det blir en väldigt komplicerad administrativ
            sak. Det kommer att kosta en hel del pengar att administrera det
            här.
          </note>
          <note type="speaker">
            Anf. 66 KERSTIN HEINEMANN (fp) replik:
          </note>
          <note>
            Fru talman! Om Lena Olsson hade lyssnat på mitt anförande hade
            hon hört att det är precis samma system som vi har i dag med en
            biståndsbedömning -
          </note>
          <note>
            och man vet då vad det kostar - som leder till att de äldre vet
            vilken äldrepeng som de förfogar över.
          </note>
          <note>
            Jag förstår inte hur det här skulle skilja sig mot det som görs
            i dag i biståndsbedömningen. Det är precis likadant. Vi föreslår
            att det ska ske så som det sker i dag. Att sedan den enskilde
            äldre har möjlighet att göra sina val utifrån den summa som han
            eller hon då själv förfogar över tycker jag inte är något konstigt.
            Jag tror inte alls att det kommer att bli en billigare äldreomsorg,
            men jag tror inte heller att den blir så hemskt mycket dyrare.
          </note>
          <note>
            Jag vägrar att gå med på att äldre människor ska tvingas ta emot
            hemtjänst av någon som man inte själv vill ska komma in i den
            egna lägenheten eller tvingas bo någonstans där man inte själv
            vill bo. Det systemet vill jag inte ha, även om det skulle vara
            enklare att administrera och kanske eventuellt bli billigare.
          </note>
          <note type="speaker">
            Anf. 67 LENA OLSSON (v) replik:
          </note>
          <note>
            Fru talman! Då menar Kerstin Heinemann att man med det här systemet
            kan undgå att en del äldre kanske inte accepterar vissa personer.
          </note>
          <note>
            Kritiken från bl.a. PRO har varit att man tycker att detta mest
            liknar kejsarens nya kläder. Jag kan instämma i den kritiken.
            När man vill genomföra en sådan här sak behövs det ju också resurser.
            Jag har fått upplysningar om att det bara är Nacka som har anslagit
            mer resurser. Stadshuspolitikerna tänker inte avsätta några mer
            pengar till detta. Jag tycker inte att det är så mycket bättre.
          </note>
          <note>
            Tycker verkligen inte Kerstin Heinemann att det är lite förnedrande
            för en äldre människa att bli poängsatt? Det tycker jag personligen.
            Hur ska en dement person kunna vara med och bedöma detta och kryssa
            i de här frågeformulären? Det är uppemot 25
          </note>
          <note>
            frågor. Jag anser att det måste vara relativt svårt.
          </note>
          <note type="speaker">
            Anf. 68 KERSTIN HEINEMANN (fp) replik:
          </note>
          <note>
            Fru talman! Lena Olsson talar om någon försöksverksamhet någonstans.
            Jag kan inte de detaljerna.
          </note>
          <note>
            Det finns ingen anledning för mig att gå in på detta.
          </note>
          <note>
            Lena Olsson säger att det skulle vara förnedrande att bli poängsatt.
            Då är det lika förnedrande i dag när kommunens tjänstemän bedömer
            vilka behov av vård och omsorg man har. Jag förutsätter att det
            i dag är så att biståndsbedömaren och den äldre gör detta tillsammans.
            Om det är en person som är dement och inte själv kan bestämma,
            blir det de anhöriga eller andra ansvariga - om det inte finns
            några anhöriga blir det naturligtvis kommunens socialtjänst -
            som får ta ansvaret. Jag kan inte förstå att det skulle vara förnedrande.
            Det är ett system som fungerar i dag.
          </note>
          <note>
            Jag har inte hört Lena Olsson säga att det system som vi har
            i dag är förnedrande. Vi föreslår exakt samma system som i dag.
            Det ska inte vara någon poängsättning.
          </note>
          <note>
            Det är klart att om vi hade obegränsade resurser skulle man själv
            kunna få välja all den omsorg man vill ha. Men det har vi inte
            råd med. Det tror jag inte
          </note>
          <note>
            Lena Olsson anser heller. Vi måste ge människor den vård och
            omsorg som de behöver utifrån sina behov.
          </note>
          <note>
            Det behovet måste någon göra en bedömning av. Jag förutsätter
            att det kommer att ske i samarbete med kommunens socialtjänst
            eftersom det är den som har ansvaret för detta enligt socialtjänstlagen.
          </note>
          <note>
            Anf. 69 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Jag hade tänkt hålla mig relativt kort och begränsa
            mig till tre nyckelbegrepp som främst stammar ur min egen erfarenhet
            som f.d. äldreomsorgsansvarig i min kommundel. De tre orden är
            kontinuitet, bemötande och ansvar.
          </note>
          <note>
            Kontinuitet är egentligen det som jag tänker lägga mest tyngdpunkt
            på. Det handlar om kontinuitet i boende, kontinuitet gentemot
            sina anhöriga, kontinuitet i personalkontakter, kontinuitet i
            att behövas och kontinuitet mellan huvudmän.
          </note>
          <note>
            Jag känner att kontinuitet i boendet är det mest centrala utifrån
            mina egna, numera döda, föräldrars ålderdom. Det handlar om att
            kunna bo i en miljö som är invand, som man behärskar och som man
            själv har varit med och skapat. Man har behov av att kunna planera
            framåt och bör få stöd och möjlighet att göra så. Det finns tankar
            om uppsökande verksamhet för att man själv på ett tidigt stadium
            ska få vara med och planlägga hur man vill bo när man blir gammal.
            Detta är en mycket viktig förebyggande åtgärd för att man t.ex.
            ska slippa hamna som den enda talföra i en grupp med dementa,
            som någon nämnde. Det är någonting jag skulle vilja plädera för.
            Jag vill också poängtera hur viktig jag tycker att hemtjänstverksamheten
            är. Hemtjänstgrupperna är oerhört centrala. De har ett oerhört
            behov av utveckling av stöd och personalresurser.
          </note>
          <note>
            När det gäller kontinuitet gentemot anhöriga skulle jag vilja
            nämna behovet av anhörigträffar. Det är en liten försummad detalj
            som kan ha väldigt stor betydelse. Det gäller att fånga upp de
            anhöriga och att de får ett forum där de legitimt kan ventilera
            frågor och problem med personalen utan att behöva känna att de
            springer med chefen eller springer bakom ryggen.
          </note>
          <note>
            Jag noterar med stor glädje satsningarna på anhörigstöd framöver.
            Där vet jag att det är en bra verksamhet som håller på att växa
            fram över landet. Det behövs verkligen stöd och hjälp för att
            man ska kunna avlasta anhöriga som gör ett jättestort jobb som
            ofta är alldeles osynligt i skuggan av den offentliga verksamheten.
            Detta är en mycket positiv utveckling.
          </note>
          <note>
            Jag kan naturligtvis inte heller låta bli att återigen nämna
            arbetstidsförkortningen. Den behövs för att ge möjlighet att som
            anhörig kunna spendera tid med sina egna gamla utan att bli för
            stressad. Detta är oerhört viktigt både för dem som är i arbetslivet
            och för de gamla som kanske sitter ensamma i eget boende eller
            på en institution.
          </note>
          <note>
            När det gäller kontinuitet i personalkontakterna finns det möjligen
            ett eventuellt stridsäpple. Det handlar om att jag vill flagga
            för en viss försiktighet gentemot alltför många entreprenader.
            Jag deltar inte i det nästan religiösa främjandet av privata vårdgivare.
            Jag tycker att man ska öppna för det och vara positiv till det,
            men man måste också se hur det faller ut för den enskilda gamla.
            Det får helt enkelt inte bli för mycket spring. Om det finns en
            firma för mat, en firma för städning, en firma för tvätt, en vändgrupp
            som ska ha sociala kontakter och en firma för inköp och dessutom
            kanske en hemtjänstgrupp med många vikarier, blir det ingen kontinuitet
            och ingen kontakt.
          </note>
          <note>
            Det blir för mycket spring. Utifrån det sätter jag också ett
            frågetecken inför Centerns förslag om servicecheckar.
          </note>
          <note>
            Kontinuitet i personalkontakterna handlar också om att personalen
            naturligtvis inte får vara för stressad. Då förstår ni att jag
            pratar om arbetstidsförkortning igen. De får inte heller vara
            för få. Det får inte vara för många vikarier. Allt detta är egentligen
            kommunala frågor. Jag menar att mycket av äldreomsorgen hör hemma
            på kommunal nivå och ska så göra. Vi ska uppmana våra politiker
            där hemma att ta ett stort ekonomiskt och moraliskt ansvar för
            hur man utformar äldreomsorgen.
          </note>
          <note>
            Kontinuitet mellan huvudmän handlar egentligen om att man skuffar
            folk mellan sina budgetar. Några har varit inne på det. De klinikfärdiga
            kommer ut för fort till ett ensamt boende eller till ett korttidsboende.
          </note>
          <note>
            De tunga vårdkrävande patienterna tar kanske så mycket resurser
            att det blir mindre resurser kvar till förebyggande arbete eller
            goda åtgärder för dem som kanske är mindre vårdkrävande. Det här
            gäller både mellan stat, landsting och kommun och naturligtvis
            mellan offentliga och privata vårdgivare. Detta är det största
            strukturproblemet. Det handlar om att skuffa människor mellan
            sina budgetar och att inte ha ett ansvarstagande som överlappar.
            Jag menar att vi som nationella politiker har ett gemensamt ansvar
            för att se till att detta budgetskuffande får en ände. Med mitt
            andra nyckelord, ansvar, tänker jag just på detta skuffande emellan.
          </note>
          <note>
            Det tredje ordet är bemötande. Oavsett de lagar, regler, förordningar
            och budgetmedel som vi laborerar med, handlar det om ett möte
            mellan individer.
          </note>
          <note>
            Det är mycket bra att se i budgeten att formell kompetensutveckling
            kommer att få mer medel. Jag vet av erfarenhet att det behövs.
            Om man jämför skola och äldreomsorg när det gäller utbudet av
            kurser, kan man se att det är oerhört mycket fler kurser på skolsidan
            än vad det är för personalen inom äldreomsorgen. Det gäller både
            grundutbildning och vidareutbildning.
          </note>
          <note>
            Det handlar också väldigt mycket om attityder och om empatin
            och inlevelseförmågan i hur det är att vara gammal och kanske
            begränsad i sina sinnen och i sin ork. Det handlar mycket om fantasi.
            Hur kan man lösa en situation? Det kanske inte alltid handlar
            om pengar. Det kan handla om att ta med någon ut på en balkong
            en halv timme för att få lite syre och solljus. Det handlar om
            fantasin att sätta sig in i vad denna människa har för grundintressen
            och grundpersonlighet som vi med enkla medel kan bemöta. Dessa
            attityder kan vi inte bara kompetenseutveckla utan det handlar
            mycket om en god arbetsledning. Då talar jag mycket om den kommunala
            nivån inom äldreomsorgen - detta oavsett huvudman. Jag tror mycket
            väl att det går att ha goda arbetsledare, bra empati, fantasi
            och inlevelse även med privata vårdgivare. Här handlar det om
            stöd och medvetenhet också för den som är huvudman för dessa arbetsledare.
          </note>
          <note>
            De viktigaste orden här är det rehabiliterande synsättet. En
            del talare har indirekt varit inne på detta genom att säga att
            äldre människor egentligen inte är en särskild grupp utan att
            vi alla är stadda i åldrande.
          </note>
          <note>
            När man får avbräck i sin kapacitet är naturligtvis målet att
            man ska komma tillbaka och bibehålla den kapacitet man har. Detta
            är mycket personalens uppgift i äldreomsorgen, dvs. att ha ett
            rehabiliterande synsätt, att inte i förtid handikappa eller ta
            av människor de förmågor som de redan har.
          </note>
          <note>
            Jag ska slutligen nämna lite grann om olika huvudmän. Den ideella
            sektorn har en viktig och kompletterande roll att fylla. I början
            nämnde jag uppsökande verksamhet. Här tror vi att det skulle gå
            att ha ett bra samarbete med Röda korset eller andra ideella organisationer.
            Just ensamheten som en unik ohälsofaktor är stor. Där går det
            att ta hjälp av organisationerna för att kartlägga och se om det
            finns ett behov som vi inte känner till och som inte anmäls.
          </note>
          <note>
            För statens del gäller det att ha ett vettigt pensionssystem.
            Vi tycker att det ska gå att ha en flexibel pensionsålder, 55-70
            års ålder, eftersom vi är individuellt olika. Vi åldras olika
            fort och har olika behov.
          </note>
          <note>
            Staten har också ett ansvar att ge medel till kommuner och landsting
            när uppgifter och ansvar flyttas över. Det kanske historiskt inte
            har varit riktigt tillgodosett. Det känner vi alla till.
          </note>
          <note>
            För kommunernas del vill jag värna dels kontinuiteten med utgångspunkt
            i det jag har sagt, dels försöka göra hemtjänstgrupperna självstyrande.
            Om hemtjänstgrupperna får ett större mått av självstyre finns
            det många vinster att göra just för kompetensutveckling och ansvarstagande,
            bl.a. att mäta vårdtyngd och anpassa schemaläggning på ett lokalt
            plan. Här finns självstyret i arbetstiden.
          </note>
          <note>
            Visionen är en framväxande civil sektor där t.ex.
          </note>
          <note>
            äldre själva kan forma sitt boende i egna kooperativ redan innan
            de är gamla, en kort arbetsdag både för äldre, för personal och
            för anhöriga och mycket resurser till hemtjänst.
          </note>
          <note>
            Anf. 70 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! Lotta Nilsson-Hedström har pratat åtskilliga gånger
            om arbetstider, om självstyrande grupper och om kompetensutveckling.
            Jag hopps att vi kan vara överens om att de vi ska värna om i
            första hand är de äldre och sjuka och som behöver vård och omsorg.
            Vi ska ägna den mesta kraften åt detta.
          </note>
          <note>
            Jag blir lite förvånad över att Lotta Nilsson-
          </note>
          <note>
            Hedström inte gick in på den reservation som Miljöpartiet har
            skrivit om tandvård och tandhälsa. I ett tidigare inlägg har Lotta
            Nilsson-Hedström pratat om detta utifrån ett folkhälsoperspektiv.
            I reservationen skriver Miljöpartiet att man är glad över att
            regeringen satsar ytterligare medel till att försöka reparera
            en havererad tandvårdsförsäkring.
          </note>
          <note>
            Jag vill bara påminna om att moderaterna har sett detta stora
            behov i flera år och har avsatt mer pengar än vad socialdemokraterna
            och regeringen har gjort.
          </note>
          <note>
            Varför nöja sig med lite när man kan få mer, Lotta
          </note>
          <note>
            Nilsson-Hedström, som moderaterna har satsat?
          </note>
          <note>
            Anf. 71 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Det är ett val, en prioritering, utifrån resurser.
          </note>
          <note>
            Vi ställer oss nöjda med den utveckling som är på gång inom tandvården.
            Som jag sade i mitt anförande ser vi en samfälld omsorg bland
            alla partier att både bygga ut tandvården och inlemma den i sjukförsäkringssystemet.
          </note>
          <note>
            Anf. 72 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! Jag tittade i går på Internet. Jag surfade mig in
            under ordet äldre. Där såg jag Miljöpartiets sexpunktsprogram,
            som står för en helhetssyn på äldres behov. Där framgår följande.
          </note>
          <note>
            Ett boende med utgångspunkt från vars och ens språk, livsstil
            eller handikapp ska vara en mänsklig rättighet. Ett steg på den
            vägen är att skapa förutsättningar för kooperativ, stiftelser
            och andra att få samma ekonomiska förutsättningar som kommunalt
            boende.
          </note>
          <note>
            Det här programmet rimmar lite illa med vad
          </note>
          <note>
            Lotta Nilsson-Hedström har sagt om att favorisera det kommunala
            boendet. Det överensstämmer inte. Jag skulle vilja ha ett klarläggande
            där.
          </note>
          <note>
            Anf. 73 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Nej, jag har inte favoriserat det kommunala boendet.
            Det har jag nästan inte pratat om alls. Jag har pratat om hemtjänsten
            - mycket utifrån mina egna erfarenheter av vilken enorm betydelse
            det har för dem som är kvar i eget boende. Dessutom nämnde jag
            äldrekooperativ.
          </note>
          <note>
            Personligen deltar jag i en studiecirkel. Vi är en grupp människor
            som avser att nu i vuxen ålder skapa förutsättningar för ett kooperativ
            som vi själva kommer att styra och vara ägare av framöver. Den
            kooperativa formen, där man tar ett eget personligt ansvar och
            sköter t.ex. sitt äldreboende, tycker vi är sympatisk. Vi tycker
            att kooperativ drift av saker och ting i formen ekonomisk förening
            har ett stort värde och bör i många sammanhang ges ett större
            utrymme.
          </note>
          <note type="speaker">
            Anf. 74 ROSITA RUNEGRUND (kd) replik:
          </note>
          <note>
            Fru talman! En fråga som jag ständigt möter när jag är ute och
            träffar äldre gäller när maxtaxan inom äldreomsorgen ska komma.
          </note>
          <note>
            Finns maxtaxa inom äldreomsorgen med i Lotta
          </note>
          <note>
            Nilsson-Hedströms vision?
          </note>
          <note>
            Anf. 75 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Vi har hört ordet nämnas. Vi har inte bearbetat eller
            tagit ställning till detta ännu. Jag skulle vilja be att få återkomma
            inom ett halvår och säga var vi står i frågan. Det är inte en
            idé som är sprungen från oss, utan det är någonting som vi kommer
            att få förhålla oss till.
          </note>
          <note type="speaker">
            Anf. 76 ROSITA RUNEGRUND (kd) replik:
          </note>
          <note>
            Fru talman! Då tycker jag att Lotta Nilsson-
          </note>
          <note>
            Hedström ska få ta med sig en sak just när det gäller maxtaxan
            inom barnomsorgen och att den inte kompenseras fullt ut. När Lotta
            Nilsson-Hedström ska ventilera dessa tankar, ska man ha med sig
            frågan om full kompensation ut mot kommunerna när det gäller maxtaxan
            inom äldreomsorgen.
          </note>
          <note>
            Som det ser ut i dag är detta behövligt. Vi har tidigare hört
            anföranden om de stora skillnaderna som finns mellan de olika
            kommunerna.
          </note>
          <note>
            Min syn på detta - om vi nu ska nämna maxtaxa, jag föredrar ordet
            enhetstaxa inom äldreomsorg - är att det finns ett större behov
            av enhetstaxa än just maxtaxan inom barnomsorgen.
          </note>
          <note>
            Anf. 77 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Jag noterar vad Rosita Runegrund säger, men jag trodde
            att det i första hand var äldreomsorg vi skulle diskutera.
          </note>
          <note type="speaker">
            Anf. 78 GUNNEL WALLIN (c) replik:
          </note>
          <note>
            Fru talman! Jag skulle vilja fråga Lotta Nilsson-
          </note>
          <note>
            Hedström om två saker. Det sades att det var viktigt med kontinuitet
            boende-anhöriga-personal. Det ställer jag också upp på. Men genom
            att sänka arbetstiden blir det rent praktiskt bekymmer att få
            en god kontinuitet. Det blir många fler människor runt den enskilde.
            Det gäller att se helheten i sammanhanget, som precis diskuterades.
          </note>
          <note>
            En annan sak jag vill ha förklarad gäller hemservicecheckar.
            Det ställdes en fråga som avfärdades ganska snabbt av Lotta Nilsson-Hedström.
            Det är de som gör det möjligt att få det extra utöver grundservicen,
            att t.ex. få fönstren putsade, eller att få stöd för att gå på
            en konsert, eller att få någonting annat gjort som inte ingår
            i grundservicen som man kanske har längtat efter länge - utan
            att behöva be om det. Det är en viktig del i den äldres situation,
            nämligen att ha en möjlighet till reducerad kostnad.
          </note>
          <note>
            Anf. 79 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Att jag återkommer till den sänkta arbetstiden i
            så många sammanhang är för att den faktiskt påverkar hela samhället
            på så många områden, för så många grupper och människor. Självklart
            ska man organisera arbetet särskilt med svaga grupper, patienter
            eller klienter så att det inte blir så många människor runtomkring
            dem. För att man är flera anställda måste man inte springa runt
            på fler ställen, utan man ska naturligtvis ordna grupper och scheman
            på ett sådant sätt att man utgår från vårdtagaren och ser till
            att det blir ett lämpligt antal människor.
          </note>
          <note>
            Jag noterar vad Gunnel Wallin säger om detta med hemservice och
            era checkar. Jag känner mig tveksam, och vi har inte varit beredda
            att stödja förslaget tills vidare. Vi ser också att det finns
            ideella möjligheter och också anhöriga som kan putsa fönster.
          </note>
          <note type="speaker">
            Anf. 80 GUNNEL WALLIN (c) replik:
          </note>
          <note>
            Fru talman! Ja, just det, om man vill ha någonting utfört är
            man beroende av någon annan. Jag har också träffat många äldre
            personer som befinner sig i situationen att de måste ringa, be
            och tigga om att få en sak utförd som man mycket gärna vill ha
            gjort, men som man kanske inte kan betala för fullt ut, och då
            är det här en möjlighet.
          </note>
          <note>
            Sedan tycker jag att det är positivt med sänkt arbetstid, men
            man måste ju se hur den slår i praktiken.
          </note>
          <note>
            Här kan det bli bekymmer med kontinuiteten, därför att det är
            inte så gott om personal som ställer upp och arbetar i äldreomsorgen.
            Det är ett annat problem.
          </note>
          <note>
            Anf. 81 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Vi måste ju höja både kompetens och status inom äldreomsorgen.
            Det är ett mycket stimulerande arbete, och fler borde få möjlighet
            att inse det. Jag vet att det inte är något problem rent organisatoriskt
            på plats med få människor. Man skaffar sig fadderklienter som
            man jobbar hos. På det sättet begränsas antalet. Det är en grupp
            som man jobbar hos.
          </note>
          <note>
            Jag ser inget stort problem där.
          </note>
          <note>
            Vad gäller att vara beroende är det ett av nyckelproblemen just
            med åldrandet. När man inte har alla funktioner såsom man har
            haft i yngre dagar blir man beroende av både anhöriga och det
            offentliga och ibland av privata vårdgivare eller entreprenörer.
            Naturligtvis är det en vettig balans mellan detta och en insikt
            hos alla aktörer att inte agera så att de äldre känner sig alltför
            beroende eller vårdtagande.
          </note>
          <note>
            Det fanns andra förslag från den borgerliga sidan med utgångspunkt
            i att man ska ansöka om saker och ting och att det ska ske en
            behovsprövning. Det är inte heller någon lycklig utveckling. Självklart
            är det autonomi och att behålla de resurser som man har haft som
            är målet och som alla krafter ska sträva efter.
          </note>
          <note type="speaker">
            Anf. 82 KERSTIN HEINEMANN (fp) replik:
          </note>
          <note>
            Fru talman! Både i det här och i det förra anförandet som Lotta
            Nilsson-Hedström höll har hon talat sig varm för Miljöpartiets
            förslag om arbetstidsförkortning.
          </note>
          <note>
            Det är tydligen väldigt mycket som vi ska hinna med på den extra
            fritid som vi ska få med den här arbetstidsförkortningen. Vi ska
            göra barn, vi ska ta hand om barn, vi ska engagera oss på olika
            håll och kanter och vi ska ta ansvar för våra äldre. I det senaste
            replikskiftet sade Lotta Nilsson-Hedström att det är de anhöriga
            som ska putsa fönstren. Jag tycker att det börjar bli lite svettigt
            med tanke på allt vi ska hinna med på den extra tid vi får.
          </note>
          <note>
            Jag undrar om Miljöpartiet i samband med det här förslaget har
            tänkt igenom jämställdhetsaspekten. Vi har ju inte kommit fullt
            så långt än, så det skulle väl i så fall innebära att väldigt
            många kvinnor skulle få väldigt mycket att hinna med på den extratid
            de skulle få vid en arbetstidsförkortning.
          </note>
          <note>
            Har ni tittat på jämställdhetsaspekten när det gäller ert förslag
            till arbetstidsförkortning?
          </note>
          <note>
            Anf. 83 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Ja, det här svettiga är just det som kvinnor sysslar
            med nu utan arbetstidsförkortning eller med en arbetstidsförkortning
            som de har betalat alldeles själva genom att arbeta deltid.
          </note>
          <note>
            Jag tycker att Kerstin Heinemann ska titta på vad
          </note>
          <note>
            JämO har sagt sedan många år tillbaka om en arbetstidsförkortning.
            Framför allt är det från jämställdhetsaspekten en av de viktigaste
            reformerna. Det är precis vad det handlar om. Där finns en möjlighet
            till utjämning.
          </note>
          <note type="speaker">
            Anf. 84 KERSTIN HEINEMANN (fp) replik:
          </note>
          <note>
            Fru talman! Jag skulle kunna förstå det om det vore så att arbetstidsförkortningen
            skulle innebära att vi fick mer fritid. Men vad Lotta Nilsson-Hedström
            har föreslagit här i dag på de två diskussionspunkter som vi har
            haft hitintills är att vi ska ta på oss ytterligare arbetsuppgifter
            i samhället. Tidigare har vi talat om att det faktiskt också finns
            en offentlig sektor som vi betalar skattepengar till och som ska
            ta hand om det här. Men nu ska vi göra det på den extra fritid
            vi får.
          </note>
          <note>
            Det är tydligen så vi ska lösa problemen.
          </note>
          <note>
            Anf. 85 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Kerstin Heinemanns fråga gör mig lite ideologiskt
            förvånad. Menar Kerstin Heinemann att vi ska strunta i våra gamla
            och bara ha det mysigt på egen fritid, eller menar Kerstin Heinemann
            att det bara är staten som ska ta hand om de gamla? Jag blir inte
            riktigt klok på Kerstin Heinemanns hemvist med tanke på hennes
            fråga. Den resulterar nog bara i en motfråga som kanske får besvaras
            senare.
          </note>
          <note type="speaker">
            Anf. 86 TULLIA VON SYDOW (s):
          </note>
          <note>
            Fru talman! Jag vill inleda med att yrka bifall till utskottets
            hemställan i socialutskottets betänkande nr
          </note>
          <note>
            1 och avslag på samtliga reservationer och motioner med anledning
            av området äldrepolitik.
          </note>
          <note>
            Innan jag fortsätter mitt anförande vill jag också uttrycka en
            glädje över de åsikter som har framförts i anförandena i dag,
            för jag menar att de uttrycker en stor samsyn inom äldrepolitiken.
            Jag tycker att det bådar gott för oss äldre att vi kan arbeta
            med en stor samsyn.
          </note>
          <note>
            Flertalet pensionärer i dag har en trygg ekonomisk situation,
            men fortfarande lever alltför många äldre med betydligt sämre
            villkor. De flesta är, som har sagts här tidigare i dag, kvinnor
            som antingen inte har haft något arbete alls eller som inte har
            kunnat arbeta ihop tillräckligt många ATP-poäng.
          </note>
          <note>
            Det är därför som vi i årets budget prioriterar satsningar som
            förbättrar villkoren för gruppen pensionärer med låga inkomster.
            Dels höjs bostadstillägget, som också har sagts här i dag, med
            mellan 1 080
          </note>
          <note>
            kr och 6 480 kr per år, dels höjs det särskilda bostadstillägget.
            I dag har här även nämnts tandvården, där det sker en satsning
            med 200 miljoner respektive
          </note>
          <note>
            500 miljoner. Dessa pengar ska ju användas till ett skydd mot
            höga kostnader. Där är det i synnerhet de äldre som prioriteras.
          </note>
          <note>
            Men pensionärerna har fått ökade kostnader för vård och omsorg.
            Under 90-talet höjde kommunerna vårdavgifterna, i synnerhet inom
            hemtjänsten. Vi har sett att många gamla med låga pensioner avstår
            från hemtjänst, medan de som har höga pensioner oftare får hemtjänst.
            Det här är, menar jag, inte acceptabelt.
          </note>
          <note>
            Hemtjänsten är en rättighet, inte bara för några eller många
            utan för oss alla. Det här är särskilt allvarligt med tanke på
            de nationella mål för äldrepolitiken som vi som en i stort sett
            enig riksdag antog 1998.
          </note>
          <note>
            Fru talman! De mål som det har talats om i dag är utmärkta, och
            kan vi bara förverkliga dem behöver vi inte oroa oss för äldreåren.
            Statens insatser inom äldrepolitiken omfattar ju främst lagstiftning,
            tillsyn och olika åtgärder för att stimulera utvecklingen inom
            äldreområdet. Men det är alltså främst på kommuner och landsting
            det ankommer att förverkliga intentionerna.
          </note>
          <note>
            Ett par år har gått sedan handlingsplanen antogs, och Socialstyrelsen
            har i sin halvtidsuppföljning av handlingsplanen konstaterat att
            det statliga stödet har bidragit till att man på lokal och regional
            nivå har börjar arbeta aktivt med de prioriterade insatserna för
            att förverkliga målen. Men tyvärr har många satsningar kommit
            i gång senare än beräknat. Man har därför inte kunnat se resultaten
            ännu. Men vi kan ändå konstatera, tycker jag, att det i huvudsak
            bedrivs bra äldreomsorg i vårt land och att de flesta äldre som
            är i behov av vård och omsorg faktiskt får det.
          </note>
          <note>
            Tyvärr kan vi dock också konstatera, som det har sagts här i
            dag, att det finns brister på många håll och att många äldre inte
            får sina behov tillgodosedda i tillräcklig omfattning. Ännu återstår
            mycket arbete för att målen för äldrepolitiken ska uppnås. Det
            är därför glädjande att regeringen fortsättningsvis satsar statliga
            medel för att förverkliga handlingsplanen och dess övergripande
            mål.
          </note>
          <note>
            Fru talman! Det första målet i handlingsplanen är så självklart
            att det inte borde behöva uttalas, nämligen att äldre ska kunna
            leva ett aktivt liv och ha inflytande i samhället och över sin
            vardag. Men jag frågar mig: Vad har vi gjort för att förverkliga
            de här självklara rättigheterna? När det gäller ett aktivt liv
            om vi med det menar fysiska aktiviteter finns det ju inga hinder
            - bara den egna orken.
          </note>
          <note>
            Men när det gäller möjligheterna att verka som en aktiv samhällsmedborgare
            även efter pensioneringen har möjligheterna inte ökats. Samhället
            tar inte vara på de mest erfarna medborgarnas kunskaper och erfarenheter
            utan deras kapacitet tas mest i anspråk för fritidssysselsättningar.
            Här pågår alltså en ständig misshushållning med människors resurser.
            Vad gör vi åt det här? Det tycker jag är en fråga som vi måste
            ta upp i våra hemkommuner. Det är ju så att alla människor behöver
            behövas.
          </note>
          <note>
            Så till detta med inflytande i samhället. Här ligger det lika
            illa till. Frågan om äldres medverkan i beslutande församlingar
            har inte kommit upp på dagordningen ännu trots att det bara är
            två år till nästa val.
          </note>
          <note>
            Alltför många människor har inte heller inflytande över sin egen
            vardag. Vi måste på allvar börja diskutera inflytandefrågorna.
            Det gäller både det politiska inflytandet och det personliga.
            Vi måste diskutera det såväl i det här huset och i våra hemkommuner
            som i våra politiska partier.
          </note>
          <note>
            Befolkningen blir ju allt äldre, och vi förblir friska högt upp
            i åren. De negativa attityderna till äldre måste ändras, och de
            äldres kompetens och kapacitet måste erkännas. Arbetet i våra
            beslutande församlingar skulle tillföras välbehövlig kompetens
            i äldrefrågor om fler äldre valdes in i våra beslutande församlingar.
          </note>
          <note>
            Nu, fru talman, ska jag gå över till nästa viktiga mål. Det är
            att åldras i trygghet och med bibehållet oberoende och att bemötas
            med respekt. Tyvärr, och det har vi också hört här i dag, känner
            många gamla en stor otrygghet i sin vardag. Därför vill jag återkomma
            till hemtjänsten. I dag räcker ju hemtjänsten bara till de mest
            behövande. Andra hänvisas till städfirmor eller till hjälp från
            anhöriga som oftast själva är äldre. Vad värre är: Otryggheten
            varierar från kommun till kommun. Det gäller så att man bosätter
            sig i rätt kommun för att få bra äldreår.
          </note>
          <note>
            Tyvärr har vi, trots alla satsningar på vården och omsorgen under
            de senaste åren kunnat konstatera en välfärdsminskning för många
            gamla människor. Det betyder också ett ökat beroende av anhöriga
            och en minskad respekt från personal och beslutsfattare.
          </note>
          <note>
            När det gäller den stora ojämlikheten kommunerna emellan menar
            jag att vi måste ta upp en diskussion vad gäller förhållandet
            mellan staten och kommunerna när det gäller att nå upp till gemensamma
            samhälleliga mål. I en bra äldreomsorg finns inte utrymme för
            alltför stora skillnader. Det kan bara få röra sig om mindre ojämlikheter.
          </note>
          <note>
            Det tredje målet för den nationella äldrepolitiken är tillgången
            till vård och omsorg. När det gäller den akuta och slutna vården
            har situationen blivit mycket bättre. Vi vet ju att många gamla
            människor, över 75
          </note>
          <note>
            år, får den behandling de behöver. De ställs inte heller sist
            i köerna. Men trots allt finns det köer. Man har svårt att få
            tag på personal.
          </note>
          <note>
            Jag tycker att det är väldigt allvarligt att många människor
            upplever att sjukvårdens omvårdnad har försämrats. Det gäller
            framför allt äldre patienter, som ibland bollas mellan landsting
            och kommuner utan tanke på deras värdighet och utan att man visar
            dem respekt. Vi vet också att det saknas platser i särskilda boendeformer
            och att antalet som väntar på plats är oacceptabelt stort.
          </note>
          <note>
            Det har också visat sig vara svårt att bedöma verksamheternas
            kvalitet - trots en ökad kvalitetsuppföljning och tillsyn av länsstyrelse
            och socialstyrelse.
          </note>
          <note>
            De gamla som befinner sig i den här vårdsituationen har ju små
            möjligheter att göra sina röster hörda. Vi måste lära oss att
            lyssna mycket noga.
          </note>
          <note>
            Fru talman! Vi är duktiga på sjukvård. Vi klarar av komplicerade
            operationer på gamla människor.
          </note>
          <note>
            Varför kan vi inte bli lika bra på omvårdnad av gamla människor?
            Varför satsar kommunerna så olika mycket på äldreomsorgen? Varför
            väljer man att spara in just på omsorgen av gamla? Varför ställer
            man effektivitetskrav just på den verksamhet som rör gamla människor?
            Gamla behöver ju ett lugnare tempo, och vi behöver närhet, vänlighet,
            ömhet och omtanke. Det är många frågor som man ställer sig.
          </note>
          <note>
            Fru talman! Vad hjälper det om vi här i riksdagen fattar vettiga
            och kloka beslut om hur vi ska ge våra gamla bra äldreår med inflytande
            och möjligheter att aktivt delta i samhällslivet - beslut om medel
            till särskilda boendeformer, kompetensutveckling av personalen,
            satsningar på stöd till anhöriga, kvalitetsoch tillsynsfrågor
            och mycket mer - om inte kommunerna kan samverka med staten för
            att skapa en god äldreomsorg över hela vårt land?
          </note>
          <note>
            Vi utarbetar handlingsplaner för att ta helhetsgrepp på livsviktiga
            frågor som rör hälsa, sjukvård, äldre- och handikappolitik. Jag
            menar att vi alla måste medverka till att de också blir verklighet,
            att våra väl genomtänkta beslut verkligen genomförs i alla ansvarsled,
            staten, landstingen och kommunerna.
          </note>
          <note>
            Det är ju våra gemensamma samhälleliga mål det gäller.
          </note>
          <note type="speaker">
            Anf. 87 ROSITA RUNEGRUND (kd) replik:
          </note>
          <note>
            Fru talman! Först vill jag hålla med Tullia von
          </note>
          <note>
            Sydow om att de äldre behövs i de beslutande församlingarna.
            Det är väldigt viktigt att man tar till vara deras kompetens.
          </note>
          <note>
            Stimulansbidraget på 300 miljoner kronor till anhöriga har ju
            haft den fördelen att man har synliggjort en stor grupp människor
            i samhället, nämligen anhörigvårdarna, eller närståendevårdarna,
            som finns i alla åldersgrupper. Nu har vi koncentrerat oss på
            de äldre.
          </note>
          <note>
            Jag skulle vilja ställa en fråga till Tullia von Sydow om de
            pensionspoäng som dessa anhörigvårdare, i regel kvinnor, inte
            kan tillskansa sig, alltså full pensionspoäng. Det nya pensionsavtalet
            innebär att ju längre man arbetar, desto bättre pension får man.
          </note>
          <note>
            Många av dessa anhörigvårdare som är kvinnor och som kanske inte
            kan arbeta full tid blir inte kompenserade. Om man blir anställd
            som anhörigvårdare har man också de sämsta löneavtalen.
          </note>
          <note>
            Min fråga är: Kommer Tullia von Sydow att arbeta för att anhörigvårdarnas
            situation och framtidsmöjligheter blir bättre?
          </note>
          <note type="speaker">
            Anf. 88 TULLIA VON SYDOW (s) replik:
          </note>
          <note>
            Fru talman! Det är naturligtvis väldigt viktigt att vi inte får
            försämrade villkor om vi ställer upp och hjälper en anhörig. Det
            är självklart att vi måste titta mycket noga på detta.
          </note>
          <note type="speaker">
            Anf. 89 ROSITA RUNEGRUND (kd) replik:
          </note>
          <note>
            Fru talman! Jag tackar Tullia von Sydow för detta.
          </note>
          <note>
            De uppgifter som jag har fått är att man glömde bort denna grupp
            människor vid pensionsöverenskommelsen. Att de nu har klart sämre
            villkor gentemot andra grupper i samhället är klart. Jag är tacksam
            för att
          </note>
          <note>
            Tullia von Sydow tar med sig frågan och lyfter fram just dessa
            villkor.
          </note>
          <note type="speaker">
            Anf. 90 TULLIA VON SYDOW (s) replik:
          </note>
          <note>
            Fru talman! Jag kan bara än en gång svara att jag tycker att
            detta är oerhört viktigt. Vi får naturligtvis ta upp detta igen
            och titta på det.
          </note>
          <note>
            Anf. 91 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! Det betänkande som nu föreligger ligger snubblande
            nära det mer renodlade äldrebetänkande som vi kommer att behandla
            om ungefär två månader. Av den anledningen har jag valt att vid
            den behandlingen ta upp nödvändigheten av en äldrepeng, att beskriva
            orättvisa avgifter och att belysa närståendes och anhörigas situation.
            Det betänkande som vi behandlar i dag har mer koppling till de
            ekonomiska förutsättningarna. Därför har jag valt att dela upp
            det på detta sätt.
          </note>
          <note>
            Tullia von Sydow började med att tala om att kvinnliga pensionärer
            har det svårt. Jag kan bara instämma i det. Det är därför som
            vi har lagt fram ett förslag om att återställa änkepensionerna,
            att göra en större satsning än regeringen när det gäller ett särskilt
            bostadstillägg för dem som har det värst och att betala tillbaka
            pengar till de folkpensionärer som fick låna ut pengar 1993-1998.
          </note>
          <note>
            Jag tänkte också beröra stimulanspengarna. Utskottsmajoriteten
            har fattat beslut om stimulanspengar för att utbilda arbetsledare,
            stödja anhöriga och stimulera nytänkande. Men, fru talman, jag
            undrar varför Tullia von Sydow och socialdemokraterna inte vill
            stödja vårt förslag om stimulanspengar till de psykiskt sjuka.
            Jag redogjorde i mitt anförande för att det finns utredningar
            som visar att så många som varannan 85-åring mer eller mindre
            har någon psykisk diagnos och att dessa människor tillhör de bortglömdas
            skara. Det handlar ju om de äldre. Varför vill inte Tullia von
            Sydow och socialdemokraterna stödja vårt förslag om ett stimulansbidrag
            som riktar sig till dem som mest behöver det?
          </note>
          <note type="speaker">
            Anf. 92 TULLIA VON SYDOW (s) replik:
          </note>
          <note>
            Fru talman! Jag är helt klar över att det tyvärr finns många
            äldre med behov av psykiatrisk vård.
          </note>
          <note>
            Detta är nog en sektor som vi inte har ägnat tillräckligt många
            tankar. Enligt det beslut som vi har fattat om den nya handlingsplanen
            för hälso- och sjukvård är det meningen att det ska bli ökade
            satsningar på psykiatrisk vård och på äldreomsorg. Detta kommer
            att rikta sig just till äldre med behov av psykiatrisk vård. Jag
            tycker att det är på tiden.
          </note>
          <note>
            Anf. 93 CRISTINA HUSMARK
          </note>
          <note type="speaker">
            PEHRSSON (m) replik:
          </note>
          <note>
            Fru talman! Jag tyder detta som att Tullia von Sydow och socialdemokraterna
            inför kommande år kan tänka om när det gäller att rikta en viss
            stimulansåtgärd just till de psykiskt sjuka. De pengar som avsätts
            i den nationella handlingsplanen kommer inte att komma de psykiskt
            sjuka till del lika snabbt som dessa stimulanspengar. Det står
            ju också i detta betänkande att detta om några år kommer att komma
            dem till godo.
          </note>
          <note>
            Vi har drivit hårt att de psykiskt sjuka ska ha en personlig
            assistent. Nu kommer ett sådant förslag.
          </note>
          <note>
            Men vi ger oss inte när det gäller att ytterligare stimulera
            kontakter med de psykiskt sjuka.
          </note>
          <note>
            Men när det handlar om vård och omsorg skulle jag vilja gå vidare.
            Det handlar inte bara om att få vård i rätt tid. Det handlar också
            om att det ska finnas tillräckligt med läkare. Nu ska det utbildas
            läkare, men de är ju inte färdiga förrän om många år. Specialister
            ska omskolas. Jag undrar var detta överskott av specialister finns.
            Därför skulle jag vilja fråga Tullia von Sydow varför de läkare
            som i dag finns och som är fyllda 65 år inte får lov att fortsätta
            att arbeta. Tullia von Sydow slåss ju ofta för de äldres rätt,
            och jag har stor respekt för detta. Tullia von Sydow slåss mot
            de negativa åldersattityder som finns i samhället. Men varför
            vill då socialdemokraterna och Tullia von
          </note>
          <note>
            Sydow inte ge de läkare som är över 65 år en chans att arbeta?
            Varför åldersdiskriminerar man denna grupp?
          </note>
          <note type="speaker">
            Anf. 94 TULLIA VON SYDOW (s) replik:
          </note>
          <note>
            Fru talman! Den här frågan har Cristina Husmark
          </note>
          <note>
            Pehrsson och jag diskuterat tidigare i den här salen.
          </note>
          <note>
            Jag tycker faktiskt att det är viktigt att människor som vill
            arbeta efter 65 år ska kunna göra det. Även läkare bör ha denna
            möjlighet. Det är min personliga uppfattning.
          </note>
          <note type="speaker">
            Anf. 95 KERSTIN HEINEMANN (fp) replik:
          </note>
          <note>
            Fru talman! Jag tycker att det har varit svårt att i socialdemokraternas
            förslag på äldreområdet kunna urskilja någon önskan att tillmötesgå
            enskilda människors önskemål om hur de vill ha det på ålderdomen.
          </note>
          <note>
            Ofta innebär lösningarna att man tillgodoser ett kollektiv, pensionärer
            som är i behov av olika typer av vård och omsorg.
          </note>
          <note>
            Jag skulle vilja höra vad Tullia von Sydow anser -
          </note>
          <note>
            om det är viktigt att den som har omvårdnadsbehov eller behov
            av särskilt boende också ska ha möjlighet att påverka när det
            gäller var man vill bo och vem som ska ge hjälp.
          </note>
          <note type="speaker">
            Anf. 96 TULLIA VON SYDOW (s) replik:
          </note>
          <note>
            Fru talman! Nästan så länge som jag varit med har det talats
            om självbestämmande och valfrihet för de äldre. Det har liksom
            varit ledstjärnor för oss i mitt parti när vi har arbetat fram
            olika äldreprogram. Att vi sedan inte till fullo har kunnat genomföra
            det här och tillfredsställa alla enskilda önskemål är en brist;
          </note>
          <note>
            det måste jag säga. Vi har ännu inte lyckats nå upp till alla
            vällovliga mål men det tycker jag är något som vi alla måste kämpa
            för. Man kan dock inte säga att vi inte har haft detta krav. Jag
            anser nog att vi över partigränserna har enats just om de båda
            orden valfrihet och självbestämmande.
          </note>
          <note type="speaker">
            Anf. 97 KERSTIN HEINEMANN (fp) replik:
          </note>
          <note>
            Fru talman! Det finns många exempel på att man inte har fått
            välja. Ganska nyligen och efter ganska mycket kamp fick en äldre
            människa i behov av särskilt boende rätten att flytta till en
            annan kommun.
          </note>
          <note>
            Naturligtvis finns det ambitioner på det här området men jag
            tycker att det ändå är väldigt mycket av kollektiva lösningar
            hos socialdemokraterna. Jag hoppas att det som Tullia von Sydow
            nu talar om - det här med självbestämmande - i framtiden lite
            bättre kommer att prägla de förslag som kommer från den socialdemokratiska
            regeringen också när det gäller äldrevården.
          </note>
          <note type="speaker">
            Anf. 98 TULLIA VON SYDOW (s) replik:
          </note>
          <note>
            Fru talman! För min del gäller att jag även i fortsättningen
            kommer att kämpa för att det ska bli bättre i det här avseendet
            än det är i dag. Självklart kan vi aldrig garantera att varenda
            människa ska få precis vad han eller hon önskar i alla avseenden
            men målsättningen för oss alla måste vara att så långt det bara
            går ska människor kunna få sina behov tillfredsställda.
          </note>
          <note type="speaker">
            Anf. 99 GUNNEL WALLIN (c) replik:
          </note>
          <note>
            Fru talman! Jag uppskattar den ödmjuka inställning och önskan
            om en bred samsyn som Tullia von
          </note>
          <note>
            Sydow framförde från talarstolen. Likaså gäller det detta med
            att beslut och planer också ska bli verklighet. Oftast är det
            ju så att det blir planer och beslut men att det är långt till
            verkligheten. Det har vi kunnat uppleva i många sammanhang.
          </note>
          <note>
            Jag skulle vilja lyfta fram frågan om den ekonomiska ersättningen.
            Tullia von Sydow pratade om dem som inte haft något arbete alls
            men jag förstår att det var i meningen inte betalt arbete. Det
            är väl därför som många kvinnor i dag har en besvärlig situation.
          </note>
          <note>
            Den pensionstillskottshöjning som Centerpartiet förordar - 3
            000 kr per år - gäller alla. Däremot är det inte samma situation
            i fråga om det höjda bostadstillägget.
          </note>
          <note>
            Det är viktigt att kunna förebygga här så att vi inte kommer
            i samma situation en gång till. Jag tänker då på de unga kvinnor
            som i dag föder barn och som får
          </note>
          <note>
            60 kr i ersättning från föräldraförsäkringen. Det tycker jag
            inte borgar för en god pensionssituation. Där har vi från Centerpartiet
            velat ha en ändring, i ett första steg åtminstone till 200 kr
            för att uppnå paritet med vad man gör.
          </note>
          <note>
            Sedan skulle jag vilja ta upp detta med att bosätta sig i rätt
            kommun, som Tullia von Sydow sade. Det gäller dem som har förmåga
            och kunskap att göra det.
          </note>
          <note>
            Andra blir kvar i sin kommun och får finna sig i den situation
            som där är.
          </note>
          <note type="speaker">
            Anf. 100 TULLIA VON SYDOW (s) replik:
          </note>
          <note>
            Fru talman! När det gäller detta med att kvinnor måste inse att
            man från det att man börjar sitt vuxenliv måste ha klart för sig
            att man en gång blir gammal och behöver pension samt förstå att
            det är viktigt att arbeta tillräckligt många år tror jag att det
            är oerhört viktigt att unga flickor redan från början har klart
            för sig betydelsen av utbildning och ett bra jobb. Faktum är ju
            att vi när vi går i pension har lika lång tid kvar att leva som
            tiden innan vi började arbeta. Det är alltså väldigt viktigt att
            se till att man klarar ekonomin på äldre dar.
          </note>
          <note type="speaker">
            Anf. 101 GUNNEL WALLIN (c) replik:
          </note>
          <note>
            Fru talman! Man önskar ju, Tullia von Sydow, att det ska födas
            fler barn, att generationerna ska föröka sig. Jag tror att den
            tanken är starkare än att man tänker efter hur mycket man måste
            tjäna innan man kan föda barn; detta för att få en trygg pension.
            Jag tror alltså att man inte tänker så. Här tycker jag att det
            är viktigt att ge förutsättningar även för unga människor att
            bilda familj och skaffa sig barn, samtidigt som man har samma
            grundtrygghet. Detta tycker jag alltså är väldigt viktigt.
          </note>
          <note>
            Visst, man kan förmana och säga: Först måste du tänka på utbildning
            och en god inkomst och på att jobba si eller så länge. Sedan kan
            du skaffa barn. Men på det sättet blir det för mycket teknik och
            för lite livsglädje.
          </note>
          <note type="speaker">
            Anf. 102 TULLIA VON SYDOW (s) replik:
          </note>
          <note>
            Fru talman! Det där är det svårt att svara på. Det är klart att
            det är den enskildes ensak men nog är det viktigt att tänka på
            att man blir färdig med sin utbildning och skaffar sig ett jobb.
            Trots allt är det ju viktigt att man kan försörja sig.
          </note>
          <note>
            Handikappolitik
          </note>
          <note type="speaker">
            Anf. 103 LARS ELINDERSON (m):
          </note>
          <note>
            Fru talman! Först yrkar jag bifall till reservation 1
          </note>
          <note>
            angående målen men självklart står jag bakom övriga reservationer
            med moderata namn. För att vinna tid avstår jag dock från yrkanden
            vad gäller de reservationerna.
          </note>
          <note>
            Inledningsvis vill jag göra en randanmärkning beträffande rubriceringen
            av det här området.
          </note>
          <note>
            För några veckor sedan hade jag i ett helt annat ärende kontakt
            med en enskild handikappad man som ställde frågan: Varför har
            ni rubricerat er motion om åtgärder riktade till funktionshindrade
            som en handikappmotion? Jag trodde, sade mannen i fråga, att vi
            var överens om att begreppet handikappad uttrycker en relation
            mellan människor med olika förmågor och funktioner samt den omgivande
            miljön, medan begreppet funktionshindrad är det som vi använder
            när vi talar om människor med begränsade förmågor eller fysiska
            eller andra hinder när det gäller att ta del i olika samhällsfunktioner.
          </note>
          <note>
            Jag delar naturligtvis den här mannens uppfattning. Det avsnitt
            som vi nu ska diskutera borde rimligen ha haft rubriken Stöd och
            insatser för funktionshindrade.
          </note>
          <note>
            Från moderat sida vill vi betona att varje funktionshindrad liksom
            vi andra har enskilda behov och sina egna värderingar och har
            rätt att göra sina egna prioriteringar. Vår uppfattning är därför
            att stödet och insatserna till funktionshindrade ska vara flexibla,
            möjliga att anpassa till enskilda behov och ge stort utrymme för
            egna prioriteringar och val av den enskilde funktionshindrade.
            Stödet ska så långt som möjligt ges direkt och inte omvägen via
            kommuner eller andra myndigheter. Vi vill också att lagstiftningen
            ska ha den utformningen att den ska garantera de enskildas rättigheter
            och möjligheter att själva göra prioriteringar och fatta val.
          </note>
          <note>
            Fru talman! Alla våra förslag har inriktningen att öka den enskildes
            rätt och möjlighet att själv avgöra hur de olika insatserna ska
            utformas. Jag har tidigare när det gäller den ansatsen och inriktningen
            av politiken på detta område hänvisat till den s.k. assistansreformen
            som genomfördes av den borgerliga regeringen under början av 90-talet.
            Den har förvanskats och förminskats under de senaste fem sex åren
            just när det gäller den enskildes möjligheter att fatta ett eget
            val och göra egna prioriteringar.
          </note>
          <note>
            Det vi har haft att invända mot de förändringar som har genomförts
            har delvis varit att vi inte tycker om delade huvudmannaskap.
            Man får risk för konflikter när olika huvudmän är inblandade och
            ska diskutera vem av de olika huvudmännen som har det yttersta
            ansvar. Det har också att göra med den oklarhet om vad detta yttersta
            ansvar innebär.
          </note>
          <note>
            Fru talman! Vår viktigaste invändning mot försämringarna har
            varit att den enskildes möjlighet att själv göra prioriteringar
            och fatta ett eget val har förminskats. De viktigaste förslagen
            vi har i budgeten när det gäller insatser riktade till funktionshindrade
            syftar just till att återställa den flexibilitet och den frihet
            att göra prioriteringar och fatta egna val som assistansreformen
            garanterade.
          </note>
          <note>
            Vi vill återföra hela det ekonomiska ansvaret till staten. Vi
            vill också ta bort den schablonisering av ersättningen som införts.
            Vi vill återföra rätten till assistans under skoltid och i den
            dagliga verksamheten, t.ex. vid dagcenter.
          </note>
          <note>
            Fru talman! Vi anser att tyngdpunkten i den personliga assistansen
            bör ligga i ett personligt stöd i vardagslivet oavsett om den
            funktionshindrade valt ett enskilt boende eller en kollektiv boendeform.
            Vi har haft synpunkter på hur denna utmärkta reform tillämpats
            i olika kommuner, och vi har naturligtvis också olika synpunkter
            på de förändringar som har skett under senare år. De har redan
            från början begränsat målgruppen till att enbart omfatta dem som
            väljer att inte bo i en kollektiv boendeform. Vi vill att rätten
            till assistans bör omfatta också funktionshindrade som bor i gruppboende.
            Vi vill utreda formerna för hur detta ska kunna ske i framtiden.
          </note>
          <note>
            Fru talman! Ett annat viktigt förslag som vi har i vår motion
            gäller hjälpmedelshanteringen. Vi kan dra en parallell mellan
            frågan om hjälpmedel och flera av de andra frågor som vi har diskuterat
            inom sjukvården, inom den sociala verksamheten och inom äldreomsorgen.
            Vi tror inte heller på hjälpmedelsområdet att ett monopoliserat
            system styrt av byråkratiska och politiska funktioner är den bästa
            användningen av de resurser vi satsar.
          </note>
          <note>
            Vi vill öppna valfriheten och konkurrensen mellan olika producenter
            och tillhandahållare av hjälpmedel och därmed skapa förutsättningar
            inte bara för den enskilde att välja utan också för olika intressenter
            att engagera sig och utveckla hjälpmedel. Vi vill också införa
            bilstöd som en del i hjälpmedelsgarantin.
          </note>
          <note>
            Hjälpmedelsmonopolet är som alla andra monopol både kostnadsdrivande
            och ineffektivt. Det är på samma sätt med t.ex. apoteksmonopolet.
            En avreglering kommer inte bara att medföra bättre service och
            lägre kostnader. Den skulle också med all säkerhet leda till en
            snabbare utveckling av nya hjälpmedel.
          </note>
          <note>
            Fru talman! Vi anser vidare att de fyra ombudsmän som arbetar
            med diskrimineringsfrågor borde samordnas till en myndighet. En
            heltäckande antidiskrimineringspolitik och en samordning av de
            olika ombudsmännen skulle markera att alla människor har samma
            rättigheter och att diskriminering av alla enskilda människor
            bedöms på samma sätt. Diskriminering är alltid till sina konsekvenser
            individuell. Därför borde ett sådant synsätt vara naturligt.
          </note>
          <note>
            Vi skulle gärna se att diskrimineringslagstiftningen får samma
            civilrättsliga utformning som är vanlig i andra länder. Men det
            viktigaste och det vi har krävt i vår motion är att man samordnar
            diskrimineringslagstiftningen och de ombudsmän som sysslar med
            diskrimineringsfrågor.
          </note>
          <note>
            Fru talman! Avslutningsvis föreslår vi en budgetförstärkning
            på drygt 1,2 miljarder kronor för att återställa assistansreformen.
            Våra övriga förslag är i första hand inriktade på att bryta upp
            monopol och byråkrati, öka valfriheten för den enskilde och skapa
            förutsättningar för en utveckling av insatser till funktionshindrade
            som utgår från den enskildes egna prioriteringar.
          </note>
          <note type="speaker">
            Anf. 104 LENA OLSSON (v):
          </note>
          <note>
            Fru talman! Jag vill börja med att konstatera att
          </note>
          <note>
            Vänsterpartiet står bakom budgeten och förslaget för utgiftsområde
            9. Det finns en teoretisk samsyn mellan alla partier om handikappolitiken,
            men vi vill ta oss till målet på olika vägar.
          </note>
          <note>
            Vi i Vänsterpartiet vill ha ett solidariskt samhället som är
            tillgängligt för alla. Assistansreformen har stor betydelse för
            funktionshindrade och har utökats år från år, och så även detta
            år. Den är viktig, och den är bra. Från den 1 januari 2001 utökas
            den även till att gälla personer som fyllt 65 år.
          </note>
          <note>
            Vänsterpartiet har drivit denna fråga länge och har i budgetförhandlingarna
            med Socialdemokraterna och
          </note>
          <note>
            Miljöpartiet fått gehör för det. Det är bra att 65-
          </note>
          <note>
            årsgränsen tas bort. Den har skapat mycket ångest för de funktionshindrade.
            Nu får de ha kvar sin assistans och kan därmed se fram mot pensionen.
          </note>
          <note>
            Jag vill räkna upp en del förslag som kommer år
          </note>
          <note>
            2001. Ett nationellt center för tillgänglighet byggs upp. Pengar
            avsätts för personliga ombud. Förslag till ändring i plan- och
            bygglagen för att underlätta tillgängligheten. Medel avsätts till
            svensk film för textning och tolkning. Satsning för att stimulera
            användningen av IT för funktionshindrade. Det är en del av de
            satsningar som görs för år 2001.
          </note>
          <note>
            Planen Från patient till medborgare antogs i våras. Det var en
            samarbetsproposition mellan regeringen, Vänsterpartiet och Miljöpartiet.
            Den kan kopplas till den här budgeten. Planen utgör en plattform
            för framtiden och är oerhört viktig också i kommande budgetarbete.
          </note>
          <note>
            En rad av de förslag som diskuteras i förhandlingarna har resulterat
            i utredningar som är väldigt angelägna för de funktionshindrade
            och som vi förväntar oss att få se resultatet från under mandatperioden.
          </note>
          <note>
            Inom kort kommer det en proposition om tillgängligheten för de
            funktionshindrade som ska öka i samhället. Och det här är inte
            bara bra för de funktionshindrade utan det är bra för oss alla,
            barnfamiljer och äldre. Under de närmaste åren ser vi fram emot
            att mycket ska vara genomfört och planerat så att vi om nio år
            kan ha ett mer tillgängligt samhälle för alla.
          </note>
          <note>
            Det finns en rad reservationer om hjälpmedelsgarantin till betänkandet.
            Samtidigt pågår det en rad utredningar inom området. Det handlar
            om att se över den nya tekniken så att den ska kunna anpassas.
            Det förs också en diskussion om att man ska se över de långa väntetiderna
            när det gäller hörapparater.
          </note>
          <note>
            Vänsterpartiet har under ett antal år motionerat om att man ska
            belysa de funktionshindrades ekonomiska situation, bl.a. med hänsyn
            till kostnader för läkarbesök, läkemedel, hjälpmedel, hemtjänst
            och färdtjänst.
          </note>
          <note>
            Riksdagen gjorde i våras ett tillkännagivande om att en utredning
            skulle se över den här biten. Det är då för mig lite märkligt
            att flera har reserverat sig när de vet att det har gjorts ett
            tillkännagivande om denna utredning där man ska se över den ekonomiska
            situationen inklusive hjälpmedel för de funktionshindrade.
          </note>
          <note>
            Man har också reserverat sig när det gäller bilstödet. Den frågan
            bereds för närvarande av regeringen.
          </note>
          <note>
            I fråga om färdtjänst, som är en viktig del, är den också föremål
            för utredning. Vänsterpartiet vill förändra de båda lagarna på
            området så att färdtjänsten bättre anpassas till den enskildes
            behov, men i dagsläget avvaktar vi givetvis utredningen på detta
            område.
          </note>
          <note>
            Att förbättra de funktionshindrades livsvillkor är en prioriterad
            fråga. I budgeten återfinns en rad förslag som behandlas av utredningar
            och åter andra som har presenterats i tidigare betänkanden. Men
            jag vill lyfta fram en fråga som tidigare inte diskuterats, men
            som utskottet bör återkomma till. Det handlar om funktionshindrade
            kvinnors och flickors utsatthet för våld.
          </note>
          <note>
            Sexuella övergrepp är i det närmaste tabubelagt.
          </note>
          <note>
            Vi i Vänsterpartiet har därför väckt en motion i denna fråga
            som kommer att behandlas längre fram. Att det är tabubelagt beror
            bl.a. på funktionshindrade flickors och kvinnors utsatthet på
            olika vis och deras beroendeställning till andra människor. En
            kartläggning av problemet är nödvändig, och vi avser att återkomma
            i denna fråga.
          </note>
          <note>
            Fru talman! För någon vecka stod det att läsa i
          </note>
          <note>
            Dagens Nyheter att 3 200 funktionshindrade i Sverige
          </note>
          <note>
            - varav 800 i Stockholm - står utan den hjälp som kommunen beslutat
            att de ska ha. Länsstyrelsen riktar nu skarp kritik mot kommunerna
            och kräver ett stopp för beslut som inte kan verkställas, så att
            handikappade slipper att bli rättslösa. Vi tycker inte att det
            ska få vara så här.
          </note>
          <note>
            Det är orimligt att det går längre än tre månader mellan beslut
            och verkställande. För att råda bot på detta krävs det att en
            viss tidsgräns fastställs för när ett positivt beslut ska vara
            verkställt. Numera går det att bötfälla kommuner som inte följer
            domstolsbeslut medan en funktionshindrad som har fått ett positivt
            beslut som det inte händer någonting med står helt rättslös. Det
            kan ta år innan något händer.
          </note>
          <note>
            Det kan i och för sig vara en ekonomisk fråga som gör att kommunerna
            inte klarar sitt åtagande, men det är inte alltid så. Det kan
            också vara brister i planeringen, brist på bostäder för funktionshindrade
            eller problem med att anställa personliga assistenter.
          </note>
          <note>
            Hur det än förhåller sig har vi här i riksdagen ett ansvar för
            att de funktionshindrade så snabbt som möjligt får den insats
            som de har rätt till. Vi i Vänsterpartiet vill också poängtera
            att det finns många kommuner som brottas med ekonomiska problem.
            Vi tycker att de ökade statsbidragen är bra, men vi är inte heller
            främmande för att mer resurser kan komma att behövas framöver
            för att man t.ex. ska kunna säkra de lagstadgade rättigheter som
            funktionshindrade har och de krav som ställs från regering och
            riksdag.
          </note>
          <note>
            Till sist: De handikappolitiska målen om full delaktighet och
            jämlikhet måste förankras i hela samhället - precis som det beskrivs
            i propositionen Från patient till medborgare som Vänsterpartiet
            har varit med om att ta fram.
          </note>
          <note>
            För att i grunden förändra attityder till människor med funktionshinder
            krävs det kraftfulla politiska initiativ. Det är riksdagens och
            regeringens uppgift att utforma en politik som innebär att personer
            med funktionshinder inte utestängs från delaktighet och inflytande
            i olika sammanhang på grund av att de har ett funktionshinder
            eller av att de inte får de insatser som de har rätt till enligt
            domstolsbeslut.
          </note>
          <note>
            Ytterst handlar det om hur samhället ser på funktionshindrade
            kvinnor och män och på handikappolitik. Under de kommande nio
            åren vill vi se att mycket av allt detta uppfylls. I denna budget
            tar vi ytterligare steg till förbättringar för de funktionshindrade,
            men vi säger också samtidigt att mycket återstår.
          </note>
          <note type="speaker">
            Anf. 105 LARS ELINDERSON (m) replik:
          </note>
          <note>
            Fru talman! Jag instämmer i Lena Olssons upprördhet över funktionshindrade
            som har fått beslut om rätt till insatser men som sedan inte blir
            tillgodosedda. Den frågan var ju uppe för några månader sedan
            när vi diskuterade vitesföreläggande för kommuner som inte ger
            funktionshindrade rätt till vissa insatser enligt lagen.
          </note>
          <note>
            Vi snuddade då vid den här frågan, men vi hade ett annat förslag
            till lösning än det som Lena Olsson stödde, nämligen att kommunerna
            skulle åläggas att betala kostnaderna för att tillgodose den enskildes
            behov. Anledningen till detta var att kommunerna ofta hänvisade
            till att de inte har personal eller andra resurser.
          </note>
          <note>
            Jag tycker att vårt förslag är ännu mer relevant i dag. Enligt
            uppgift är det i huvudsak personalbrist som är anledningen till
            att dessa insatser till funktionshindrade i Stockholm inte kan
            tillgodoses. Vårt förslag innebär att den funktionshindrade får
            ekonomisk kompensation för att kunna anlita någon annan som utför
            insatsen.
          </note>
          <note>
            Från denna utgångspunkt vill jag fråga Lena Olsson om inte hon
            känner en viss sympati för vår inställning i frågan om ersättning
            till den enskilde i stället för vitesföreläggande av kommuner.
          </note>
          <note type="speaker">
            Anf. 106 LENA OLSSON (v) replik:
          </note>
          <note>
            Fru talman! Visst kan jag känna sympati med en massa saker. Men
            jag tycker att beslutet som vi fattade om domstolstrots är ett
            väldigt bra beslut. Vi har väckt motioner där vi tar upp det här
            problemet, och jag ser fram emot att vi kan återkomma och då räkna
            med moderaternas hjälp.
          </note>
          <note>
            Om ett domstolsbeslut inte är verkställt eller om kommunen har
            beviljat en ansökan och sedan inte uppfyller den inom en rimlig
            tid ska man kanske anse det som ogiltigt. Man borde kanske införa
            ett system som innebär att ett beslut ogiltigförklaras. Det måste
            fastställas en viss tidsgräns.
          </note>
          <note>
            Men jag tycker inte att det är en bra lösning att det är personen
            som ska få ekonomisk ersättning.
          </note>
          <note type="speaker">
            Anf. 107 LARS ELINDERSON (m) replik:
          </note>
          <note>
            Fru talman! Det innebär att om kommunen åläggs böter för att
            man inte t.ex. av personalskäl kan tillgodose ett behov löser
            det inte problemet för den enskilde funktionshindrade.
          </note>
          <note>
            I Stockholm har man problem med att rekrytera personal till insatser
            för funktionshindrade. Om man väljer vår modell innebär det att
            den enskilde kan få hjälp att genom organisationer eller företag
            anlita någon annan som kan tillgodose behovet. Då ger man en garanti
            för att även om kommunen inte har resurser så finns det resurser
            hos den enskilde för att han ska kunna köpa sig dessa tjänster
            någon annanstans.
          </note>
          <note type="speaker">
            Anf. 108 LENA OLSSON (v):
          </note>
          <note>
            Fru talman! Att det här finns problem med resurser sade jag också
            i mitt anförande. Kommunen har dock ett ansvar för den funktionshindrade
            och ska genomföra det som den har blivit ålagd att göra. Jag tror
            att det är bättre att bötfälla kommunerna än att införa något
            slags individuellt system. Det gäller en rättighet som de funktionshindrade
            har, och kommunerna är skyldiga att se till att den tillgodoses.
          </note>
          <note>
            Jag sade också i mitt anförande att vi har förståelse för den
            ekonomiska situationen för kommunerna, i alla fall för dem som
            inte sänker skatten. Jag tycker att de som gör det har gett upp.
            De visar med detta att de inte velat genomföra en förbättring
            för de funktionshindrade. Vad gäller kommuner som försöker sköta
            sina åtaganden men som har en trång ekonomisk situation håller
            vi dock alla dörrar öppna för en resursförstärkning.
          </note>
          <note>
            Anf. 109 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! "Handikapp är i stor utsträckning en följd av brister
            i samhället. Därför kan handikapp elimineras. Det gör man genom
            att förändra samhället." Det konstaterandet gjordes av dåvarande
            Handikappförbundens Centralkommitté för 30 år sedan.
          </note>
          <note>
            Fortfarande får dock familjer med funktionshindrade familjemedlemmar
            lägga ned mycket energi på att kämpa för sina rättigheter och
            möjligheter, så mycket att man inte hinner eller orkar med annat,
            många gånger med åtföljande påfrestningar av samlivet.
          </note>
          <note>
            Långa handläggningstider och ibland felaktiga beslut i socialtjänst
            och försäkringskassa underlättar inte.
          </note>
          <note>
            Barn har mycket lätt att acceptera varandras handikapp. Däremot
            har vuxna ofta svårt att acceptera exempelvis lärare med handikapp.
            Man tror att alla kroppskrafter behövs för att hålla ordning i
            en klass.
          </note>
          <note>
            Jag hörde i höstas ett radioprogram med en ung blind lärare.
            Under studietiden mötte hon många, även inom utbildningsvärlden,
            som påstod att hon måste kunna se för att kunna hålla ordning.
            Det visade sig att klassen i stället utvecklade ett lojalt samarbete,
            som ersatte det hon inte kunde se - ett samarbete man nog skulle
            önska sig även utan handikapp.
          </note>
          <note>
            Barn accepterar alltså lätt varandras handikapp, men vart tar
            den inställningen vägen under skoltiden eller efter den? Är det
            vuxnas inställning som smittar?
          </note>
          <note>
            Bristande resurser i skolan har lett till att barn med handikapp,
            framför allt osynliga handikapp, inte får stöd i den utsträckning
            de behöver. Antalet elever inskrivna i särskola har ökat med 60
            % de sista tio åren. I en del fall har det rört sig om s.k. stökiga
            barn, utan synbara begåvningshandikapp. Det har helt enkelt varit
            ett sätt att kunna ge mer stöd. Till det kommer den vetenskapliga
            striden kring diagnoserna
          </note>
          <note>
            DAMP, ADHD, HKD osv.
          </note>
          <note>
            Socialstyrelsen bör här ta initiativ till ett samarbete med Skolverket
            och Kommunförbundet. Barnet är skyldigt att gå i skola, men skolbarnen
            omfattas också av arbetsmiljölagen, och därför bör man se det
            så, att barnet har rätt till skola.
          </note>
          <note>
            Den vuxne har rätt till arbete. Denna rätt förutsätter rätt till
            rehabilitering vid sjukdom eller funktionshinder. Men försäkringskassornas
            rehabiliteringspengar har åtminstone inte räckt i år. Enligt
          </note>
          <note>
            Gerhard Larssons utredning Rehabilitering till arbete ger varje
            krona som satsas på rehabilitering 9 kr tillbaka till samhället.
            Även om man inte skulle kunna rehabiliteras till ett arbete, uppnås
            oftast ett bättre välbefinnande och därmed mindre sjuklighet.
          </note>
          <note>
            Beträffande rehabilitering av barn har det observerats att stora
            brister föreligger beträffande möjlighet till rehabilitering vid
            förvärvad hjärnskada. Det är ett påpekande som under flera år
            har återkommit från flera partier.
          </note>
          <note>
            Rätten till arbete kräver också att olika stöd finns för att
            personer med funktionsnedsättning ska kunna få meningsfulla arbeten.
            Lönebidrag och inskolning med mentorer är här viktiga instrument.
            Lönebidrag bör få kombineras med arbetsbiträde för anställd med
            kommunikationshinder.
          </note>
          <note>
            Det verkar som om arbetslivet lättare accepterar synliga handikapp
            än osynliga. Här behövs utbildning för arbetsledning inom näringslivet
            samt handläggare i kommuner och försäkringskassor. Beträffande
            barn med osynliga handikapp behövs ett tvärfackligt samarbete
            mellan hälso- och sjukvård och skola eller förskola. Utbildningsmaterial
            behöver tas fram.
          </note>
          <note>
            Kristdemokraterna anser att en nationell handlingsplan behövs
            för detta. Allergier är den största gruppen av osynliga handikapp,
            och dessutom finns det en hel del till.
          </note>
          <note>
            De döva är att se som ett folk med ett helt annat språk och egen
            kultur. En kultur förutsätter att man har möjligheter att kommunicera
            med varandra i skola, i arbete, på fritid och hemma. Vid besök
            i sjukvård och kontakt med det officiella samhället i övrigt ska
            därför den döve vid behov ha rätt till teckenspråkstolk, som bör
            ha auktorisation som sådan.
          </note>
          <note>
            Vuxendöva är faktiskt sämre ställda, eftersom deras tillhörighet
            är i det hörande samhället. Därför är det oerhört väsentligt att
            hörselrehabilitering och hörhjälpmedel ordnas utan dröjsmål. Det
            gäller även för äldre människor.
          </note>
          <note>
            Ännu större kommunikationshandikapp har de dövblinda. De dövblinda
            är ganska få. Föreningen
          </note>
          <note>
            Sveriges Dövblinda har ca 300 medlemmar i landet.
          </note>
          <note>
            Stora insatser behövs även socialt. Därför har föreningen sedan
            gammalt bedrivit en omfattande verksamhet. En del av denna verksamhet
            ersätts över anslag 16:4 i budgeten, Bidrag till viss verksamhet
            för personer med funktionshinder. Eftersom medlemsantalet självfallet
            inte kan bli så stort, har förbundet dock drabbats av de nya bidragsreglerna,
            vilket gör att man får skära ned på verksamheten.
          </note>
          <note>
            Demensförbundet har en omfattande telefonrådgivning och anser
            också att bidraget är för litet, trots ökning. Enligt en ny förordning
            är det nu Socialstyrelsen som fördelar bidragen till handikapporganisationerna.
            Utskottet påpekar att Socialstyrelsen årligen ska redovisa sin
            fördelning. Vi kristdemokrater kommer att noga följa denna fråga.
          </note>
          <note>
            Kristdemokraterna har också begärt en utredning om hjälpmedelssituationen.
            Utskottet hänvisar till att en utredning ska tillsättas angående
            hjälpmedelsförsörjningen för studerande med funktionshinder, i
            alla åldrar. Dessutom ska en utredning tillsättas om hur den nya
            tekniken kan anpassas så att olika gruppers behov av hjälpmedel
            kan tillgodoses. Eventuellt kommer denna utredning också att se
            över de långa väntetiderna och andra problem för hörapparatsförsörjningen.
            Kristdemokraterna anser att utredningen bör belysa hjälpmedelsförsörjningen
            rent allmänt.
          </note>
          <note>
            Den utredning som i beslutades i våras om handikappades ekonomiska
            situation bör också belysa frågan om avgifter för hjälpmedel.
          </note>
          <note>
            Vi kristdemokrater har också begärt ett förslag till ny utformning
            av bilstödet. Det är bra att detta övervägs i Regeringskansliet,
            men vi vill ha denna övervägning färdig så snabbt som möjligt,
            så att den kan resultera i ett förslag. Tillgång till egen bil
            ökar livskvaliteten betydligt för funktionshindrade, konstaterar
            regeringen i budgettexten. Många otidsenliga egendomligheter vidlåder
            den nuvarande utformningen. Jag yrkar härmed bifall till reservation
            14.
          </note>
          <note>
            Vi har också flera gånger motionerat om förbättring av färdtjänsten.
            Här är handikapporganisationerna mycket aktiva, och en del intressanta
            förslag har faktiskt framkommit, exempelvis att man skulle kunna
            välja servicenivå inom färdtjänsten. Faktum är att anpasningen
            av kollektivtrafiken har gått mycket långsamt, fast statsbidrag
            faktiskt utbetalts för detta de sista åren.
          </note>
          <note>
            Som vi tidigare påpekat i denna kammare finns det mycket missnöje
            med färdtjänstens funktion, även om den på vissa platser har blivit
            bättre. Vägverket utreder detta, som vi nyss hörde, och vi kristdemokrater
            hoppas också här på ett så snabbt handläggande som möjligt.
          </note>
          <note>
            Vi är glada att riksdagen tagit beslut om att 65-
          </note>
          <note>
            årsgränsen tas bort för assistansersättning till de handikappade.
            Vi menar dock att reglerna ska gälla oavsett ålder om man bedöms
            tillhöra personkretsen.
          </note>
          <note>
            Kvar står också att vi vill ha bort schablonersättningen.
          </note>
          <note>
            Vi kristdemokrater har också motionerat om utredning av tillämpning
            av LSS vid psykisk sjukdom.
          </note>
          <note>
            Vi har begärt en utredning också om den sammanlagda effekten
            av LSS och socialtjänstlagen beträffande personligt stöd, men
            utskottet uttrycker endast sin uppskattning av att verksamheten
            med personligt ombud permanentas och att man ser framemot vidareutvecklingen.
            Men det finns stor osäkerhet i kommunerna om hur psykisk funktionsnedsättning
            ska bedömas, och det finns stor kunskapsbrist när det gäller psykisk
            funktionsnedsättning över huvud taget.
          </note>
          <note>
            Slutligen vill jag säga att kristdemokraterna länge har krävt
            en generell lagstiftning mot diskriminering.
          </note>
          <note>
            Glädjande nog tillkännagav riksdagen i våras i samband med behandlingen
            av handlingsplanen för handikappolitiken detta önskemål.
          </note>
          <note type="speaker">
            Anf. 110 GUNNEL WALLIN (c):
          </note>
          <note>
            Fru talman! Centerpartiet vill bygga ett samhälle för alla, där
            alla medborgare behandlas med respekt och ges likvärdiga möjligheter.
            Människor med funktionshinder ska kunna verka i samhället som
            aktiva medborgare, dvs. att de ska ha möjlighet till arbete, utbildning
            och en varierande rik fritid och ha möjlighet att delta i samhällsdebatten
            på samma villkor som alla andra.
          </note>
          <note>
            Ett pluralistiskt samhälle tar till vara erfarenheter från människor
            med olika bakgrund. Politiken måste inriktas på att skapa ett
            samhälle för alla på lika villkor. Fortfarande återstår ett grannlaga
            arbete med att ta bort diskriminerande regler och barriärer. Det
            ser annorlunda ut i verkligheten.
          </note>
          <note>
            Centerpartiet anser att ett mål för handikappolitiken bör vara
            ett samhälle där alla människor har makt över sitt eget liv och
            där var och en har möjlighet att verka utifrån sina individuella
            förutsättningar. Det innebär också att det handikappolitiska arbetet
            ska inriktas särskilt på att ge alla människor, oberoende av förutsättningar,
            makt över sitt eget liv.
          </note>
          <note>
            De psykiskt funktionshindrade möts ofta med fördomar och har
            andra svårigheter som inte syns, men barriärerna kan vara lika
            stora som vid ett fysiskt funktionshinder. Regeringen bör återkomma
            med en sammanhållen politik för människor med psykiska och dolda
            funktionshinder, i synnerhet mot bakgrund av att det fortfarande
            finns stora brister när det gäller psykädelreformen. Det kan ta
            enorma resurser i anspråk att rätta till ett felgrepp eller ett
            felaktigt beslut när det gäller de psykiskt funktionshindrade,
            om det någonsin går. Det är en sak som är annorlunda när det gäller
            de psykiskt funktionshindrade. Därför bör det särskilt uppmärksammas.
          </note>
          <note>
            Många medborgare uppger att de i sina kontakter med myndigheter
            och förvaltningar känner sig kränkta då de inte bemöts med respekt
            och förståelse.
          </note>
          <note>
            Det gäller både de statliga och de kommunala förvaltningarna.
            Oberoende av bakgrund eller förutsättningar måste människor bemötas
            med respekt för att känna trygghet och säkerhet i myndighetskontakten.
          </note>
          <note>
            Detta har medfört minskat antal anställda, samtidigt som kraven
            har ökat. Det är långa handläggningstider. Det är ett annat stort
            problem som funktionshindrade utsätts för i sina kontakter med
            myndigheter.
          </note>
          <note>
            I förvaltningslagen finns angivet vilka rättigheter medborgare
            har i fråga om att ta del av handlingar, information, m.m., men
            det vi i detta sammanhang saknar är riktlinjer för bemötande av
            medborgarna. I
          </note>
          <note>
            förvaltningslagen bör det införas ett tillägg angående just bemötandefrågor.
          </note>
          <note>
            Tillgängliga mötesplatser är viktigt för funktionshindrade. De
            ska ha samma möjligheter som andra att delta i möten och sammankomster.
            De allmänna samlingslokalerna måste därför göras tillgängliga.
          </note>
          <note>
            Centerpartiet anser att staten aktivt bör stödja upprustning
            som gör att samlingslokalerna blir tillgängliga för alla.
          </note>
          <note>
            Likvärdiga möjligheter att följa och medverka i den offentliga
            debatten är en viktig demokratifråga.
          </note>
          <note>
            Det togs upp tidigare från talarstolen. Det gäller bl.a.
          </note>
          <note>
            personer med syn- och hörselnedsättningar.
          </note>
          <note>
            Radio- och TV-sändningar ska vara tillgängliga även för dem som
            har begränsningar när det gäller syn och hörsel. Det ska inte
            vara så att man efter några dagar får ta del av det textade programmet.
            Då kan man inte vara med i debatten på lika villkor.
          </note>
          <note>
            Den digitala tekniken gör det möjligt att införa nya tjänster.
            Det är rimliga krav att ställa på berörda företag att även funktionshindrade
            får tillgång till detta.
          </note>
          <note>
            Även tillgängligheten när det gäller vallokaler, riksdagen och
            andra "demokratiska hus" är naturligtvis viktig, liksom när det
            gäller allmänna lokaler.
          </note>
          <note>
            Rätt insatta och utprövade hjälpmedel har stor betydelse för
            funktionshindrades välmående. Att få hjälp att förbättra och vidmakthålla
            sin funktionsförmåga är viktigt för att man ska ha en god livskvalitet.
          </note>
          <note>
            Hjälpmedel för rehabilitering och trygghet måste säkras. Det
            måste finnas en helhetssyn, och det måste göras en samlad bedömning
            vad gäller ansvarsfördelningen mellan kommuner och landsting,
            precis som jag tog upp vid förra tillfället jag var uppe i talarstolen.
          </note>
          <note>
            Långa väntetider för att erhålla hjälpmedel eller få dem reparerade
            innebär svårigheter för de funktionshindrade att verka i samhället
            på samma villkor som andra. Därför vill vi från Centerpartiet
            ha en hjälpmedelsgaranti, med normer för väntetider för utprövning
            och reparationsarbete fastställda. Det ska vara rimliga tidsgränser.
            Det tycker vi är ett rimligt krav.
          </note>
          <note>
            Jag kan ta exemplet med den 85-åriga kvinnan som behövde hörapparat.
            Det tog två år. Först var det väntetid för att komma på undersökning.
            Sedan var det ytterligare lång väntetid innan hon fick hörapparaten
            utprövad. Hon var tvungen att flytta ifrån sin stuga där hon hade
            levt hela sitt liv och ändra om alla sociala förhållanden. Hon
            kunde inte höra när de anhöriga ringde i telefonen. Hon kunde
            inte höra när grannarna knackade på. Hon sade att hon inte visste
            hur många dagar hon kunde bo kvar när de två åren hade gått. Två
            år är en enormt lång väntetid i det sammanhanget. Det tycker jag
            inte är rimligt. Det är inte livskvalitet.
          </note>
          <note>
            Sedan skulle jag vilja ta upp bilstöd. För många funktionshindrade
            ger tillgången till bil en möjlighet till ett fritt och oberoende
            liv, och bilen är en förutsättning för att kunna delta i arbetslivet.
            Bilstödet är ett värdefullt anpassningsbidrag som ger funktionshindrade
            förbättrade ekonomiska förutsättningar. Det finns en hel del åtgärder
            som behöver vidtas för att förbättra bidragets funktionssätt och
            öka effektiviteten och snabbheten i beslutsprocessen. Det finns
            också enskilda regler som behöver belysas, t.ex. åldersgränserna
            vid 50 respektive 65 år. Regeringens pågående översyn av regelverket
            bör omfatta åldersgränserna samt personkretsen, som kan få bilstöd.
          </note>
          <note>
            Förslag till förändringar som inte sätter gränser vid ålder utan
            i stället grundas på behovet av bil och fokuserar på den enskildes
            möjligheter att delta i samhället på lika villkor som alla andra
            borde finnas med i den översynen.
          </note>
          <note>
            Vår uppfattning är att alla människor har och ska ha möjlighet
            att delta i samhällsarbetet, var och en efter sin förmåga. Samhället
            bör formas efter dessa förutsättningar. Därför ska socialförsäkringarna
            så långt som möjligt innehålla incitament till arbete framför
            passivt stöd. Förtidspensionering av unga funktionshindrade ska
            undvikas. Målet för handikappolitiken bör enligt vår uppfattning
            vara att människor ska ges makt över sina egna liv och att var
            och en ska ha möjlighet att verka utifrån sina individuella förutsättningar.
            Arbetslinjen måste gälla framför passiva bidrag.
          </note>
          <note>
            Personliga ombud för psykiskt funktionshindrade är en efterlängtad
            reform för personer som är i behov av hjälp och stöd för att kunna
            verka i samhället. Det personliga ombudet ska företräda den enskilde
            i olika situationer, ge råd och stöd samt stärka den enskildes
            initiativförmåga. Centerpartiet anser att det personliga ombudet
            bör ha en självständig roll i förhållande till huvudmännen för
            att kunna företräda den enskilde och därmed stärka den enskilde.
          </note>
          <note>
            Sedan vill jag till sist ta upp lagen om stöd och service till
            vissa funktionshindrade. Det är viktigt.
          </note>
          <note>
            Det förutsattes att arbetsmarknaden skulle vara tillgänglig för
            personer med psykiska funktionshinder, men situationen är en helt
            annan. Det finns många med psykiska funktionshinder i vårt samhälle.
            Vi måste som politiker föra deras talan, eftersom de har svårt
            att föra den själv.
          </note>
          <note>
            Jag yrkar inte på någon speciell reservation, utan jag står bakom
            det som Kenneth Johansson tidigare yrkade.
          </note>
          <note type="speaker">
            Anf. 111 KERSTIN HEINEMANN (fp):
          </note>
          <note>
            Fru talman! Levnadsvillkoren för personer med funktionsnedsättning
            har förbättrats. De har nu större möjligheter att på egen hand
            påverka sin vardag. Inte minst Folkpartiet har varit pådrivande
            för att förbättra vardagen för den funktionshindrade. Vi har därför
            sagt nej till urholkningarna i handikappreformen. Ett anständigt
            samhälle måste i stället arbeta vidare för att försöka uppnå bl.a.
            de mål som finns fastlagda i
          </note>
          <note>
            FN:s standardregler.
          </note>
          <note>
            Sverige har fortfarande mycket att göra för att undanröja hinder
            för funktionshindrade. Sverige har legat långt framme internationellt
            sett i arbetet med dessa frågor men har under 1990-talet blivit
            frånsprunget av flera länder som mer systematiskt har arbetat
            för att riva hinder, garantera delaktighet och tillgänglighet
            samt synliggöra funktionshindrades problem i vardagen.
          </note>
          <note>
            Utgångspunkten för liberal politik är alla människors lika värde
            och lika rätt. Ofta har frågor om funktionshindrade behandlats
            som rättvisefrågor.
          </note>
          <note>
            Funktionshindrade ska ha samma rättigheter som icke funktionshindrade.
            Ingen ska behöva diskrimineras eller behandlas sämre eller annorlunda
            på grund av ett funktionshinder. Det är emellertid dags att vidga
            perspektivet på handikappfrågorna och peka på att det för den
            enskilde funktionshindrade i lika hög grad är en frihetsfråga
            som en rättvisefråga. Att man som rullstolsburen kan färdas med
            allmänna kommunikationer, att man som hörselskadad kan lyssna
            på föredrag och att man som rörelsehindrad kan ta sig till och
            från samt in i och ut ur offentliga lokaler på egen hand vidgar
            markant friheten för den enskilde. Den funktionshindrades rättigheter
            handlar om att öka möjligheten för den enskilde med funktionsnedsättning
            att leva ett självständigt liv.
          </note>
          <note>
            Fru talman! Regering och riksdag har ändrat stödet i form av
            personlig assistans fr.o.m. halvårsskiftet
          </note>
          <note>
            1996. Ur individens perspektiv har ändringarna lett till försämringar.
            En lagändring den 1 juli 1996 utestängde nästan helt personer
            med psykiska funktionshinder från rätten till personlig assistans.
            Regeringsrätten har tolkat lagändringen i ett fall som gällde
            en man med schizofreni, hjärnskada och hörselnedsättning, som
            behövde hjälp med att aktiveras, så att han inte var berättigad
            till personlig assistans.
          </note>
          <note>
            Även möjligheten att kombinera personlig assistans med andra
            insatser enligt LSS i skola och förskola har inskränkts. För att
            barn med funktionshinder ska vara garanterade personlig assistans
            krävs att de har fler än ett funktionshinder och har ett omvårdnadsbehov
            som överstiger tolv timmar per dag. Det kan också nämnas att personer
            i personkrets 3 med exempelvis psykiska funktionshinder inte har
            rätt till insatsen daglig verksamhet.
          </note>
          <note>
            Vårbudgeten 1997 innebar ytterligare inskränkningar då regeringen
            och Centerpartiet valde att spara ett par hundra miljoner kronor
            på assistansersättningen. Återigen vältrades en större del av
            ansvaret över på kommunerna, som fick ansvaret för de 20 första
            timmarna.
          </note>
          <note>
            Det här är exempel på de försämringar som har gjorts under åren
            efter handikappreformens genomförande. Folkpartiet har motsatt
            sig alla dessa förändringar, och vi kräver att reformen ska återställas.
            Vi föreslår att ansvaret för de första 20 assistanstimmarna ska
            återgå till försäkringskassan. I vårt budgetförslag har vi tagit
            hänsyn till detta förslag, och vi har också lagt till 210 miljoner
            kronor till utgiftsområde
          </note>
          <note>
            9, 13:2 för att återställa handikappreformen.
          </note>
          <note>
            Folkpartiet menar att de rättigheter som LSS och
          </note>
          <note>
            LASS givit personer med funktionsnedsättning och deras anhöriga
            måste utvecklas, inte försämras. Personlig assistans bör än mer
            användas i arbetslivet och i studieverksamheten. Assistentens
            insatser i skolarbetet eller på dagis ska utvecklas så att den
            enskilde känner trygghet i att allt kring hans eller hennes person
            fungerar så bra att alla övriga krafter kan användas till att
            satsa på skolarbetet eller i den pedagogiska leken.
          </note>
          <note>
            Fru talman! Regeringens proposition Från patient till medborgare
            blev inte den stora tillgänglighetsreform som Folkpartiet hade
            hoppats på. Den präglades av alltför mycket "bör" i stället för
            "skall". Framför allt saknades det extra stimulansmedel för att
            möjliggöra de vackra tillgänglighetsparoller som propositionen
            innehöll.
          </note>
          <note>
            Det är i stället dags för en ny stor handikappreform av samma
            dignitet som den assistansreform som
          </note>
          <note>
            Folkpartiet drev igenom i början av 1990-talet. Då handlade det
            om att trygga de funktionshindrades sociala rättigheter. Nu gäller
            det en tillgänglighetsreform.
          </note>
          <note>
            De utredningar som har gjorts om att öka tillgängligheten för
            funktionshindrade pekar på att det skulle kosta tiotals miljarder.
            Den uppgiften har gjort att de flesta politiker har drabbats av
            en funktionsnedsättning, en politisk handlingsförlamning. Folkpartiet
            anser att man inte kan fortsätta att rygga tillbaka för den här
            kostnaden. Vi tycker att det är hög tid att börja förändra samhället
            och dess institutioner så att de kan göras tillgängliga för alla.
          </note>
          <note>
            Vi har i vårt budgetalternativ föreslagit en engångssatsning
            på 5 miljarder kronor under de närmaste åren för att kunna genomföra
            en omfattande tillgänglighetsreform. Boverket har gjort beräkningar
            som visar att Folkpartiets uppskattning att kostnaden för en genomgripande
            tillgänglighetsreform är 5 miljarder kronor är ganska korrekt.
            Boverket konstaterar att kommunerna behöver göra förbättringar
            för 240
          </note>
          <note>
            miljoner kronor per år, privata fastighetsägare för 210
          </note>
          <note>
            miljoner kronor, staten för 20 miljoner kronor och landstingen
            för 30 miljoner kronor. Boverket konstaterar också att kostnaden
            kan minskas om samtliga aktörer tar fram en systematisk och långsiktig
            plan för åtgärderna.
          </note>
          <note>
            Folkpartiet anser att ansvaret för att öka tillgängligheten i
            första hand ska ligga lokalt på kommuner och andra lokala aktörer,
            som t.ex. privata fastighetsägare. Ansvars- och finansieringsprincipen
            ligger fast, men mot bakgrund av bl.a. den ekonomiska situationen
            i landets kommuner kommer en statlig medverkan, åtminstone initialt,
            i finansieringen av en tillgänglighetsreform att vara nödvändig
            för att utvecklingen verkligen ska ta fart.
          </note>
          <note>
            Fru talman! Hjälpmedel ska inte innebära betydande merkostnader
            för den enskilde. Avgifter för hjälpmedel ska undvikas eller hållas
            på en låg nivå.
          </note>
          <note>
            Ingen ska av ekonomiska skäl behöva avstå från ett hjälpmedel.
            Folkpartiet anser att en garanti om hjälpmedel måste ingå i den
            vårdgaranti som vi föreslår. Den som är i behov av hjälpmedel
            ska få snabb hjälp och tillgång till mer komplicerade hjälpmedel
            inom tre månader. Vi anser att det behövs en utredning av hela
            hjälpmedelsförsörjningen.
          </note>
          <note>
            Det handlar också om att funktionshinder inte ska behöva betyda
            merkostnader för den enskilde. De som är i behov av hjälpmedel
            ska kunna få snabb hjälp och tillgång till detta. Vi behöver alltså
            ha en ordentlig utredning när det gäller hjälpmedelsförsörjningen.
            Problemet är ju att landstingen har så olika praxis när det gäller
            att få tillgång till bl.a. datorer som hjälpmedel. Om inte synskadade
            ska bli alltmer isolerade och allt mindre delaktiga i samhällsangelägenheter
            måste hjälpmedelsförsörjningen kunna tillhandahålla datahjälpmedel
            till alla.
          </note>
          <note>
            Fru talman! Jag ber att få yrka bifall till reservation nr 18.
          </note>
          <note>
            Anf. 112 KERSTIN-MARIA STA-
          </note>
          <note>
            LIN (mp):
          </note>
          <note>
            Fru talman! Kammarkamrater! Det är lite nytt för mig att delta
            i en stor debatt om socialutskottets betänkande. Men det är bra,
            för jag har tvingats läsa på massor om tidigare propositioner
            och betänkanden på handikappområdet. Jag tycker att det är mycket
            som är lika på handikappområdet och på äldreområdet.
          </note>
          <note>
            Jag har bl.a. kunnat konstatera att både Vänstern och Miljöpartiet
            har rönt viktiga framgångar i sin handikappolitik. Det gäller
            t.ex. tillkännagivande om
          </note>
          <note>
            FN:s standardregler om tillgänglighet. Även dolda funktionshinder
            har blivit uppmärksammade. Det gäller borttagandet av 65-årsgränsen,
            som många har talat om, beredning om förbättring av bilstödet,
            att sätta strålkastaren på handikappades ekonomiska situation
            osv. Men jag tycker ändå att det finns fler saker att arbeta med.
          </note>
          <note>
            Tillgängligheten är oerhört viktig. Jag har med mig ett litet
            papper från Handikappombudsmannen.
          </note>
          <note>
            Av de drygt 150 anmälningar som inkom till Handikappombudsmannen
            1999 handlade nästan hälften om bristande tillgänglighet. Det
            kan vara tillgänglighet till vallokaler och länsrätter, tillgänglighet
            till information, över huvud taget tillgänglighet till olika byggnader,
            gator, kollektivtrafik, skolor osv. Jag tycker att detta är den
            viktigaste frågan.
          </note>
          <note>
            Det här handlar om mänskliga rättigheter. Jag hoppas att alla
            i den här salen, även när den är fullsatt, ska verka för att det
            blir en diskrimineringslag för hela livet och inte bara i arbetslivet.
            Det är en mänsklig rättighet att inte bli diskriminerad.
          </note>
          <note>
            Vi vill också jobba vidare med de handikappades ekonomiska situation.
            Jag är glad att det är uppmärksammat även i texten i budgetpropositionen
            att vi måste lägga mycket krut på detta.
          </note>
          <note>
            Sedan har vi bilstödet. Det är fint att det är en beredning på
            gång, men vi vill se till att det inte blir en långbänk här. Det
            får inte dröja för länge. Vi är vanligtvis inte några förespråkare
            för bilkörning, men just i det här fallet är det väldigt viktigt
            att det kommer i gång. För många är bilen kanske det enda sättet
            att ta sig fram.
          </note>
          <note>
            Så har vi assistenthjälp för personer som är över
          </note>
          <note>
            65 år. Där vill vi så småningom komma med förslaget att man ska
            kunna få utökad assistans även om man är över 65 år, om man har
            behov av det.
          </note>
          <note>
            Vi kommer att återigen ta upp frågan om stöd till handikapporganisationer.
            Nu ska ju regeringen följa upp hur det ser ut, och vi vill i vår
            tur följa upp vad regeringen kommer fram till.
          </note>
          <note>
            Vi vill verka för att kommuner och landsting ska samarbeta bättre
            så att inte ska bli så som man har pratat om förut här i dag att
            landstinget inte vill betala och inte kommunen eller staten heller.
            Här måste vi ha en mycket bättre samordning.
          </note>
          <note>
            I välfärdsbokslutet har man konstaterat att krafterna att slåss
            för det man behöver, och dessutom har rätt till, har minskat.
            Detta råkar även barn ut för. Det finns köer till habilitering,
            rehabilitering och hjälpmedel. Nu finns det en utredare som ska
            se över hjälpmedelsförsörjningen för barn. Vi hoppas mycket på
            arbetet med motionerna i betänkandet Barn här och nu. Där är ett
            förebyggande arbete oerhört viktigt.
          </note>
          <note>
            Till sist vill jag framhålla det som står i handikappbetänkandet,
            nämligen att handikapperspektivet måste genomsyra varje område
            i politiken och ute i samhället.
          </note>
          <note type="speaker">
            Anf. 113 LARS ELINDERSON (m) replik:
          </note>
          <note>
            Fru talman! Kerstin-Maria Stalin kom med en överraskande nyhet.
            Jag skulle bara vilja ha bekräftat att jag inte missförstod detta.
            Majoriteten och de borgerliga partierna hade olika uppfattningar
            när frågan om 65-årsgränsen var uppe för några månader sedan.
            Då föreslog de borgerliga partierna att man ska ha rätt till utökad
            assistans efter 65 år om har det behovet. Miljöpartiet motsatte
            sig detta tillsammans med övriga partier i majoriteten. Men jag
            uppfattade
          </note>
          <note>
            Kerstin-Maria Stalins uttalande här nyss så att Miljöpartiet
            kommer att återkomma och stödja ett sådant yrkande längre fram.
            Är det riktigt uppfattat?
          </note>
          <note>
            Anf. 114 KERSTIN-MARIA STALIN (mp)
          </note>
          <note>
            replik:
          </note>
          <note>
            Fru talman! Jag visste inte att det var en nyhet. Vi kommer att
            stödja ett sådant förslag. Vi vill verka för att man ska få detta
            om man har ytterligare behov. Vi vill undersöka de möjligheterna.
          </note>
          <note type="speaker">
            Anf. 115 LARS ELINDERSON (m) replik:
          </note>
          <note>
            Fru talman! Det var glädjande. Jag hoppas att det inte uppfattas
            som oförskämt om jag frågar varför man inte kunde stödja det förslaget
            för två tre månader sedan.
          </note>
          <note>
            Anf. 116 KERSTIN-MARIA STALIN (mp)
          </note>
          <note>
            replik:
          </note>
          <note>
            Fru talman! Det vet jag inte.
          </note>
          <note type="speaker">
            Anf. 117 CATHERINE PERSSON (s):
          </note>
          <note>
            Fru talman! Vi socialdemokrater vill skapa ett samhälle som är
            tillgängligt för alla - med eller utan funktionshinder. Det är
            i allra högsta grad en demokratifråga. Vi är inte där än, men
            vi har kommit en bra bit på väg.
          </note>
          <note>
            Jag är övertygad om att den svenska välfärdsmodellen som grund
            är en förutsättning för att vi ska lyckas skapa ett samhälle som
            är tillgängligt för alla.
          </note>
          <note>
            Vi socialdemokrater har valt att bygga ett välfärdssamhälle som
            enkelt uttryck innebär att man bidrar efter förmåga och nyttjar
            efter behov. Som ni väl vet är välfärdsmodellen i huvudsak baserad
            på offentlig finansiering via skattsedeln. Välfärdsmodellen är
            till sin karaktär dels generellt, dels individuellt utformad beroende
            på behov.
          </note>
          <note>
            Den socialdemokratiska handikappolitiken har sin bas i välfärdsmodellen.
            Också handikappolitiken är uppbyggd genom generella insatser och
            individuellt anpassad när behov finns.
          </note>
          <note>
            Under många år har vi beslutat om olika handikappolitiska reformer
            som i huvudsak inneburit möjlighet eller rätt till individuellt
            anpassade insatser.
          </note>
          <note>
            Dessa reformer har på många sätt underlättat vardagen för de
            funktionshindrade. Utredningar visar också att trots ekonomiskt
            mycket svåra år för Sverige under stora delar av 90-talet värnades
            de funktionshindrade under den tiden, och det gör mig naturligtvis
            mycket glad och lättad.
          </note>
          <note>
            Fru talman! I våras fattade riksdagen beslut om en nationell
            handlingsplan för handikappolitiken. Det innebär att vi fortsätter
            utvecklingen av handikappolitiken och riktar mera fokus på generella
            åtgärder utan att för den skull minska de individuellt anpassade
            insatserna. Möjligen på lång sikt, om vi är mycket framgångsrika
            med att skapa ett mera tillgängligt samhälle för alla, kan behovet
            av individuellt anpassade insatser minska för den enskilde.
          </note>
          <note>
            Planen har tydlig fokus på åtgärder av generell karaktär, dvs.
            att vi måste alla anstränga oss för att skapa förutsättningar
            för alla i samhället. Vi måste riva de hinder som finns för funktionshindrades
            fulla delaktighet i samhället.
          </note>
          <note>
            Målen i handlingsplanen är en samhällsgemenskap med mångfald
            som grund, att samhället utformas så att människor med funktionshinder
            i alla åldrar blir fullt delaktiga i samhällslivet, och jämlikhet
            i levnadsvillkoren för flickor och pojkar och kvinnor och män
            med funktionshinder. Utskottet föreslår riksdagen att dessa mål
            fortfarande ska gälla.
          </note>
          <note>
            Fru talman! För att nå målen krävs engagemang, attitydförändringar,
            ansträngningar och insatser av alla medborgare och inom alla samhällssektorer.
            En kommentar jag rätt ofta mötte när jag var socialnämndsordförande
            var följande: "Det där är en handikappfråga. Det får du på socialtjänsten
            ta hand om."
          </note>
          <note>
            Det synsättet var inte ovanligt, och det var ständigt en kamp
            att få alla verksamhetsgrenar inom t.ex. kommunen att ta sitt
            ansvar.
          </note>
          <note>
            Naturligtvis har det varit mycket lättare att besluta om individuellt
            riktade insatser än att ändra attityden och engagemanget i hela
            samhället. Det kräver insatser på så många området, t.ex. arbetsmarknaden,
            skolan, kollektivtrafiken, kultur- och idrottsliv, handeln. I
            politiken kallar vi det den s.k. ansvars- och finansieringsprincipen,
            som just innebär att varje sektor i samhället tar sitt ansvar
            för att nå ett tillgängligt samhälle.
          </note>
          <note>
            Fru talman! Detta är en stor utmaning. Tack och lov upplever
            jag i dag betydligt större intresse och engagemang i många olika
            samhällssektorer. Jag tror också att många av utgångspunkterna
            i nationella handlingsplanen skapar mycket goda förutsättningar
            för att successivt nå målsättningarna.
          </note>
          <note>
            Fru talman! Jag upplever att handikappolitiken står på en mycket
            stabil grund.
          </note>
          <note>
            Genom att vi har ordning på statsfinanserna finns inte ständigt
            hotet om akut brist på pengar och därmed snabba beslut som kan
            påverka den enskilde negativt.
          </note>
          <note>
            Reformen personlig assistans är kanske den reform som betytt
            mest för många med omfattande funktionshinder. Det har för många
            inneburit ökad valfrihet, större inflytande och bättre livskvalitet.
            Jag citerar det Fredrik Mbuyamba, en ung cp-skadad kille sade
            i en intervju i Dagens Nyheter för en dryg vecka sedan: "-Assistenterna
            gör att jag kan leva . -Jag är född stark. Det måste man vara
            om man är handikappad. Man måste ha mål och drömmar, inte ge efter
            och inte tro att man är en mes bara för att man sitter där man
            sitter."
          </note>
          <note>
            Jag har också tagit del av hans rappbegåvning, och jag tänker
            inte ens försöka citera det. Jag kan bara konstatera att jag blir
            glad över med vilken självklarhet Fredrik Mbuyamba tar plats i
            vårt gemensamma samhälle, vilket inte alls var lika vanligt att
            funktionshindrade gjorde för några år sedan.
          </note>
          <note>
            Det är därför mycket tillfredsställande att det finns stabilitet
            i assistansreformen. De första åren med kraftig underfinansiering
            och ogenomtänkta lagförslag har vi tack och lov lämnat bakom oss.
            Alltfler får assistansersättning, och det blir också alltfler
            timmar per assistansberättigad. T.ex. var det 1994 i snitt
          </note>
          <note>
            5 095 personer att jämföras med 8 765 personer i juni
          </note>
          <note>
            2000.
          </note>
          <note>
            Jag delar inte alls den uppfattning som t.ex. moderater och folkpartister
            säger, nämligen att reformen har rustats ned. Det är fler personer
            som i dag får ta del av reformen. Det ska vi vara mycket glada
            för.
          </note>
          <note>
            Det känns naturligtvis också glädjande att vi nästa år har medel
            avsatta för att assistansersättning ska kunna utgå efter fyllda
            65 år.
          </note>
          <note>
            Det är också positivt att verksamheten med personligt ombud för
            personer med psykiska funktionshinder utvecklas och att ytterligare
            medel tillförs.
          </note>
          <note>
            Psykiatrireformen går framåt i väldigt olika takt runt om i landet.
            På en del håll har det skett en otrolig kvalitetshöjning för de
            psykiskt funktionshindrade, medan det i andra kommuner fortfarande
            finns mer att önska. Det är därför extra glädjande att vi tillsammans
            med Centern gett utrymme för extra pengar till kommunerna och
            landstingen där just psykiatrin är ett prioriterat område.
          </note>
          <note>
            Fru talman! Handikapporganisationerna, som fyller en viktig roll,
            får nästa år ökade resurser, dels för att möta det ökade resursbehovet,
            dels för att underlätta övergången till den nya fördelningsmodellen
            som trädde i kraft den 1 juli 2000. Jag ser det också -
          </note>
          <note>
            som flera partier har tagit upp tidigare - som angeläget att
            Socialstyrelsen följer upp och utvärderar effekterna av det nya
            systemet och då särskilt beaktar de mindre organisationerna.
          </note>
          <note>
            Flera motioner och reservationer - flera talare har också nämnt
            det tidigare - tar upp frågan om bilstödet till de handikappade.
            Motionärerna tar upp behovet av att se över reglerna i sin helhet,
            t.ex. nämns problem rörande personkretsen och att åldersgränsen
            bör ses över. I vissa avseenden delar jag motionärernas uppfattningar,
            men jag kan samtidigt konstatera att eventuella regeländringar
            avseende bilstödet för närvarande bereds i Regeringskansliet.
            Jag förutsätter därför att regeringen skyndsamt återkommer i denna
            fråga.
          </note>
          <note>
            Likaså berörs hjälpmedelsfrågorna i ett antal motioner. Regeringen
            har för avsikt att låta utreda situationen beträffande hjälpmedel
            till funktionshindrade.
          </note>
          <note>
            Sammanfattningsvis kan konstateras att det finns ytterligare
            att önska och göra för att vi ska få ett mera tillgängligt samhälle.
            Jag tycker dock att vi har ett bra utgångsläge och att budgeten
            i sin helhet är positiv vad avser handikappolitiken med medelsförstärkningar
            på flera områden och tydliga inriktningsbeslut.
          </note>
          <note>
            Det viktiga är kanske ändock att finansieringen av assistansreformen
            för första gången på länge känns realistisk. Under de närmaste
            åren kommer det genom beslut som ryms inom den nationella handlingsplanen
            att belysas många olika områden, och krav kommer att ställas på
            olika aktörer att handla för att nå ökad tillgänglighet för funktionshindrade.
            Närmast har vi t.ex. en proposition att vänta rörande plan- och
            bygglagen. Den väntas läggas fram den här veckan. Det kommer att
            satsas ytterligare på dem med psykiska funktionshinder.
          </note>
          <note>
            Fru talman! Jag vill yrka bifall till hemställan i betänkandet
            i dess helhet och avslag på samtliga reservationer och motioner.
          </note>
          <note type="speaker">
            Anf. 118 LARS ELINDERSON (m) replik:
          </note>
          <note>
            Fru talman! Jag har två frågor till Catherine Persson. Hon sade
            inledningsvis att den svenska modellen är en förutsättning för
            ett samhälle som är tillgängligt för alla.
          </note>
          <note>
            Anser Catherine Persson att anpassningen av den fysiska miljön
            i samhället har gått längre i Sverige än i andra länder? I den
            proposition vi tog ställning till i våras hänvisas till ett antal
            länder där i varje fall statsrådet ansåg att man har kommit längre
            än i Sverige.
          </note>
          <note>
            På motsvarande sätt har integrationen av funktionshindrade i
            arbetslivet enligt den svenska modellen gått bättre i vårt land
            än i andra länder.
          </note>
          <note>
            Den andra frågan gäller förändringarna - eller som vi har tolkat
            det försämringarna - av assistansreformen. Anser Catherine Persson
            att det inte finns några som helst nackdelar med uppdelningen
            av ansvaret för assistansreformen mellan kommunen och försäkringskassan?
            Har detta inte på något område skapat problem, som Catherine Persson
            kan se?
          </note>
          <note>
            Den tredje frågan som aktualiserades av det tidigare anförandet
            gäller om det har förts någon diskussion om rätten till utökad
            assistans efter 65 år också inom det socialdemokratiska partiet
            sedan vi senast fattade beslut i riksdagen?
          </note>
          <note type="speaker">
            Anf. 119 CATHERINE PERSSON (s) replik:
          </note>
          <note>
            Fru talman! Jag fick detta till minst fyra frågor, men jag svarar
            på så många jag hinner, Elinderson.
          </note>
          <note>
            Om jag uppfattade frågorna rätt gällde en fråga den fysiska miljön
            och integrationen på arbetsmarknaden. När jag uttrycker att den
            svenska välfärdsmodellen är en förutsättning för handikappolitiken,
            menar jag i det avseendet att vi har tillgång till skolan och
            hälso- och sjukvården på lika villkor, vilket inte är förutsättningen
            i många andra länder. Vad gäller den fysiska miljön vet jag inte
            exakt hur det ser ut jämfört med andra länder, annat än att när
            jag besöker andra länder kan jag konstatera att vi i Sverige i
            vissa avseenden har det ganska gott ställt.
          </note>
          <note>
            Men jag sade i mitt anförande att vi har varit bra i
          </note>
          <note>
            Sverige på att fatta beslut som innebär insatser riktade direkt
            till individen, där vi i den nationella handlingsplanen tar stort
            sikte på de generella insatserna just för att göra den fysiska
            miljön tillgänglig. Alla aktörer i samhället måste ta ett ansvar.
            Ändringarna i plan- och bygglagen är en förutsättning för att
            nå detta mål. Det kommer att ta ganska lång tid, men vi måste
            ta steg för steg.
          </note>
          <note>
            När det gäller integrationen på arbetsmarknaden är jag naturligtvis
            inte nöjd. I Sverige är det ganska många funktionshindrade som
            finns ute på arbetsmarknaden. I takt med att arbetsmarknaden blir
            bättre är det också fler som kommer ut. Däremot tror jag inte
            att Moderaternas politik i det avseendet underlättar för funktionshindrade
            att komma ut på arbetsmarknaden. T.ex. sänkt sjukförsäkring, sänkt
            vuxenstudiestöd, färre personer i arbetsmarknadsutbildning osv.
            gör ju att arbetsgivare inte vågar anställa funktionshindrade,
            därför att man vet att de har lite större sjukfrånvaro och att
            det därför blir en ökad kostnad.
          </note>
          <note type="speaker">
            Anf. 120 LARS ELINDERSON (m) replik:
          </note>
          <note>
            Fru talman! Jag skulle bara vilja ge Catherine
          </note>
          <note>
            Persson möjlighet att återkomma i en andra replik.
          </note>
          <note>
            När hon uttrycker sig i termer av att den svenska modellen är
            en förutsättning för ett samhälle som är tillgängligt för alla
            och sedan i svaret på min fråga säger att hon inte vet om man
            har kommit längre i andra länder tycker jag att påståendet är
            lite ihåligt.
          </note>
          <note>
            Det är självklart att det finns andra modeller som har nått längre
            - det vet de som sysslar med de här frågorna - när det gäller
            anpassning av den fysiska miljön. Obligatorisk tillgång till sjuk-
            och hälsovård finns i många andra länder, liksom obligatorisk
            skolgång och anpassning av lokaler.
          </note>
          <note>
            Jag konstaterar ändå att Catherine Persson i sitt svar på min
            fråga säger att hon inte kan påstå att vi har kommit längre i
            Sverige vare sig det gäller anpassning av den fysiska miljön,
            anpassning av arbetsmarknaden eller introduktionen av funktionshindrade
            på arbetsmarknaden.
          </note>
          <note type="speaker">
            Anf. 121 CATHERINE PERSSON (s) replik:
          </note>
          <note>
            Fru talman! Nu lyssnade Lars Elinderson väldigt dåligt. Jag är
            fortfarande övertygad om att en välfärdsmodell i botten som omfattar
            alla är en förutsättning för att de funktionshindrade ska få rätt
            till en likvärdig skola och en likvärdig äldreomsorg och, som
            jag sade i mitt förra inlägg, sjukvård. Däremot sade jag att när
            det gäller den fysiska miljön har vi naturligtvis mer att önska.
            Det var därför ingen tillfällighet att vi fattade beslut om den
            nationella handlingsplanen. Där finns ytterligare att göra. Vi
            har välfärdsmodellen i botten, och den bygger vi vidare på.
          </note>
          <note>
            När det sedan gäller nackdelar och fördelar beträffande försäkringskassans
            eller det statliga ansvaret kontra kommunens kan jag säga att
            det finns nackdelar med en uppdelning. Det är alltid så när olika
            parter är inblandade. Men jag såg också att det fanns en nackdel
            tidigare. Det var t.ex. en ständig fråga om ifall det skulle vara
            en gräns på 19 eller 21 timmar som skulle beviljas när ansvaret
            var helt statligt, vilket jag inte vill återgå till.
          </note>
          <note>
            Jag tycker att det sätt som vi har löst problemet på i dag fungerar
            bra. Det var också tidigare en förskjutning mellan socialtjänsten
            och LSS och LASS, som vi har mindre av med den uppdelning som
            vi har i dag. Det är ingen diskussion om vem som ska betala, oberoende
            av under vilken lagstiftning de första 20
          </note>
          <note>
            timmarna hamnar. Det är alltid samma huvudman för de första 20
            timmarna, vilket inte var fallet tidigare.
          </note>
          <note>
            Jag vill återigen säga att jag upplever inte att den politik
            som Moderaterna driver skulle underlätta för de funktionshindrade.
            T.ex. förespråkar ni stora skattesänkningar för dem med höga inkomster,
            vilket oftast inte skulle komma de funktionshindrade till del.
          </note>
          <note>
            Ni förespråkar sänkta läkemedelssubventioner, vilket ofta skulle
            drabba de funktionshindrade och som inte gynnar deras vardag.
          </note>
          <note type="speaker">
            Anf. 122 GUNNEL WALLIN (c):
          </note>
          <note>
            Fru talman! Jag skulle vilja ställa två frågor till
          </note>
          <note>
            Catherine Persson.
          </note>
          <note>
            Den första är om Catherine Persson är beredd att verka för den
            demokratiska rättigheten för t.ex. hörselskadade att följa TV-debatter.
            Den möjligheten har de ju inte i dag.
          </note>
          <note>
            Min andra fråga gäller de psykiskt funktionshindrade. För att
            de ska kunna ta del av det statliga rehabiliteringsbidraget ska
            rehabiliteringen ske inom en begränsad tid. Jag ställer frågan
            med tanke på hur svårt det är för de psykiskt funktionshindrade
            att bestämma och förfoga över sin egen tid. De behöver ta lång
            tid på sig. T.ex. måste utbildning ske i deras egen takt och på
            deras egna villkor. Är Catherine
          </note>
          <note>
            Persson beredd att verka för detta?
          </note>
          <note type="speaker">
            Anf. 123 CATHERINE PERSSON (s):
          </note>
          <note>
            Fru talman! När det gäller den första frågan, om möjligheterna
            för hörselskadade att följa TV-debatter, tycker också jag att
            det är en demokratisk rättighet.
          </note>
          <note>
            Däremot är jag inte insatt i om det är tekniska problem och stora
            kostnader behäftat med detta. Men jag anser att det är någonting
            som vi måste uppnå. Om det är stora kostnader som följer med detta
            får vi se på möjligheten att lösa det.
          </note>
          <note>
            Jag måste tyvärr säga att jag inte uppfattade den andra frågan.
          </note>
          <note type="speaker">
            Anf. 124 GUNNEL WALLIN (c):
          </note>
          <note>
            Fru talman! Jag tackar för svaret på den första frågan. Det lät
            ju positivt. Men det är just detta med textade program som sänds
            i efterhand, och då är det inte lätt att hänga med i debatten.
          </note>
          <note>
            Den andra frågan gällde de psykiskt funktionshindrade. För att
            de ska kunna ta del av det statliga rehabiliteringsbidraget måste
            rehabiliteringen ha skett inom en viss tid. Eftersom de behöver
            tid på sig och det går långsamt med framstegen, har de inte möjlighet
            att ta del av bidraget i dag. Jag tycker att rehabiliteringsbidraget
            är viktigt för att de ska kunna utvecklas och komma någon vart
            i samhällsarbetet.
          </note>
          <note type="speaker">
            Anf. 125 CATHERINE PERSSON (s):
          </note>
          <note>
            Fru talman! Anslaget till rehabilitering ligger inte primärt
            på det här utskottsområdet. Min spontana kommentar är att all
            rehabilitering måste vara individanpassad. Det gäller inte bara
            de psykiskt funktionshindrade. Man kan behöva olika lång tid på
            sig även om man har fysiska funktionshinder.
          </note>
          <note>
            Så mitt spontana svar är: Ja, naturligtvis måste det få ta den
            tid det tar. Det måste vara individuella planer för alla. Sedan
            är det upp till dem som skriver lagstiftningen i fråga att se
            över detta ytterligare.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 12 december.)
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Socialutskottets betänkande
          </note>
          <note>
            2000/01:SoU6 Sjukhus med vinstsyfte
          </note>
          <note>
            Arbetsmarknadsutskottets betänkanden
          </note>
          <note>
            2000/01:AU5 Ändringar i arbetslöshetsförsäkringen m.m.
          </note>
          <note>
            2000/01:AU1 Utgiftsområdena 13 Arbetsmarknad och 14 Arbetsliv
          </note>
          <note>
            Näringsutskottets betänkanden
          </note>
          <note>
            2000/01:NU2 Utgiftsområde 19 Regional utjämning och utveckling
          </note>
          <note>
            2000/01:NU6 Vissa ändringar i konkurrenslagstiftningen
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 8 december
          </note>
          <note>
            2000/01:405 av Sofia Jonsson (c) till statsrådet Ingegerd Wärnersson
          </note>
          <note>
            Ekeskolans resursbrist
          </note>
          <note>
            2000/01:406 av Sten Tolgfors (m) till statsrådet Ingegerd Wärnersson
          </note>
          <note>
            Ekeskolan
          </note>
          <note>
            2000/01:407 av Gunilla Tjernberg (kd) till statsrådet
          </note>
          <note>
            Ingegerd Wärnersson
          </note>
          <note>
            Tillsynsansvar för förskolan
          </note>
          <note>
            2000/01:408 av Margareta Viklund (kd) till försvarsminister Björn
            von Sydow
          </note>
          <note>
            Hovdalafältet
          </note>
          <note>
            2000/01:409 av Margareta Viklund (kd) till statsrådet
          </note>
          <note>
            Britta Lejon
          </note>
          <note>
            Demokrati för äldre
          </note>
          <note>
            2000/01:410 av Marianne Beyer (fp) till finansminister Bosse
            Ringholm
          </note>
          <note>
            Fastighetsskatten
          </note>
          <note>
            2000/01:411 av Staffan Werme (fp) till miljöminister
          </note>
          <note>
            Kjell Larsson
          </note>
          <note>
            Skydd av dricksvattentäkter
          </note>
          <note>
            2000/01:412 av Staffan Werme (fp) till socialminister
          </note>
          <note>
            Lars Engqvist
          </note>
          <note>
            Lördagsöppet på Systembolaget
          </note>
          <note>
            2000/01:413 av Anne-Katrine Dunker (m) till kulturminister Marita
            Ulvskog
          </note>
          <note>
            Filmer med sexualiserat våld
          </note>
          <note>
            2000/01:414 av Inger Davidson (kd) till kulturminister Marita
            Ulvskog
          </note>
          <note>
            Drottningholms teatermuseum
          </note>
          <note>
            2000/01:415 av Inga Berggren (m) till jordbruksminister Margareta
            Winberg
          </note>
          <note>
            Functional foods
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 januari 2001.
          </note>
          <note>
            8 § Kammaren åtskildes kl. 15.57.
          </note>
          <note>
            Förhandlingarna leddes av andre vice talmannen från sammanträdets
            början t.o.m. 5 § anf. 27 (delvis), av talmannen därefter t.o.m.
            anf. 79 (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
