<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--101</head>
          <docDate when="2001-04-27">2001-04-27</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Återtagande av plats i riksdagen
          </note>
          <note>
            Andre vice talmannen meddelade att Thomas Julin (mp) återtagit
            sin plats i riksdagen fr.o.m. den
          </note>
          <note>
            27 april varigenom uppdraget som ersättare upphört för Lotta
            Nilsson-Hedström.
          </note>
          <note>
            2 § Meddelande om frågestund
          </note>
          <note>
            Andre vice talmannen meddelade att vid frågestunden torsdagen
            den 3 maj kl. 14.00 skulle följande statsråd närvara:
          </note>
          <note>
            Statsrådet Ingela Thalén, statsrådet Ulrica Messing, statsrådet
            Mona Sahlin, statsrådet Maj-Inger
          </note>
          <note>
            Klingvall och statsrådet Ingegerd Wärnersson.
          </note>
          <note>
            3 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2000/01:398
          </note>
          <note>
            Till riksdagen
          </note>
          <note>
            Interpellation 2000/01:398 av Marietta de Pourbaix-Lundin om
            öl- och vinskatten.
          </note>
          <note>
            Interpellationen kommer att besvaras den 8 maj
          </note>
          <note>
            2001 tillsammans med interpellation 377, öl- och vinskatten.
          </note>
          <u>
            <seg>
              Skälet till dröjsmålet är att det på grund av utlandsresor inte
              har funnits någon annan tid som passat.
            </seg>
          </u>
          <note>
            Stockholm den 24 april 2001
          </note>
          <note>
            Finansdepartementet
          </note>
          <u>
            <seg>
              Bosse Ringholm
            </seg>
          </u>
          <note>
            Enligt uppdrag
          </note>
          <note>
            Lilian Wiklund
          </note>
          <note>
            Expeditions- och rättschef
          </note>
          <note>
            4 § Svar på interpellation 2000/01:282 om arbetskraftsinvandring
          </note>
          <note type="speaker">
            Anf. 1 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Johan Pehrson har frågat mig vilka initiativ jag
              som ansvarig minister avser att vidta för att möjliggöra en ökad
              arbetskraftsinvandring till
            </seg>
          </u>
          <u>
            <seg>
              Sverige samt om jag är beredd att öppna för turistinvandring,
              dvs. möjlighet att på plats i Sverige söka arbetstillstånd.
            </seg>
          </u>
          <u>
            <seg>
              Frågan om arbetskraftsinvandring är aktuell både för Sverige
              och för EU. Redan nu finns en viss arbetskraftsbrist i några sektorer,
              och bristen riskerar att förvärras genom låga födelsetal och ökad
              medellivslängd. Kommissionen lade i slutet av förra året fram
              ett meddelande om en gemensam invandringspolitik.
            </seg>
          </u>
          <u>
            <seg>
              I detta meddelande föreslås på längre sikt ett mer omfattande
              samarbete för att samordna information och åtgärder för att tillgodose
              behovet av arbetskraftsinvandring i medlemsländerna. Jag ser fram
              emot resultatet av den debatt som nu pågår och som kommer att
              leda till ett nytt förslag från kommissionen.
            </seg>
          </u>
          <u>
            <seg>
              I diskussionen om arbetskraftsinvandring är det enligt min mening
              viktigt att ta hänsyn till arbetskraftspotentialen i kandidatländerna
              och de förhandlingar som förestår. När ansökarländerna blir nya
              medlemsländer tillför dessa nya möjligheter på arbetsmarknaden
              som bör tas till vara. Frågan om arbetskraftsinvandring måste
              också knytas till det aktuella behovet på arbetskraft i vårt land.
              Arbetskraftsutbudet påverkas av en rad faktorer, och vi måste
              bl.a.
            </seg>
          </u>
          <u>
            <seg>
              se till att personer med utländsk bakgrund som redan bor här
              i landet i ökad utsträckning kommer in på arbetsmarknaden.
            </seg>
          </u>
          <u>
            <seg>
              I Sverige är det Migrationsverket och Arbetsmarknadsstyrelsen
              som ansvarar för arbetstillstånden.
            </seg>
          </u>
          <u>
            <seg>
              De 300-400 arbetstillstånd per år som Johan Pehrson hänvisar
              till avser endast permanenta uppehållstillstånd av arbetsmarknadsskäl.
              Till detta kommer tillfälliga arbetstillstånd som på senare tid
              ökat, från ca
            </seg>
          </u>
          <u>
            <seg>
              15 000 år 1999 till nära 20 000 förra året. Myndigheterna kan
              således redan nu i samråd med arbetsmarknadens parter utnyttja
              den flexibilitet som finns inom gällande regelverk. Avgörande
              är bl.a. arbetsmarknadsläget och om det råder nationell brist
              på arbetskraft som inte kan fyllas av arbetstagare i Sverige eller
              medborgare i EU/EES-området.
            </seg>
          </u>
          <u>
            <seg>
              Jag är dock angelägen om att klargöra om den nuvarande lagstiftningen
              är tillräckligt flexibel. Regeringen har därför uppdragit åt Migrationsverket
              att i samarbete med Arbetsmarknadsstyrelsen lämna förslag på vad
              som kan göras inom gällande lagstiftning för att bättre kunna
              tillgodose de ökade behoven av arbetskraft, bl.a. inom data- och
              teknikyrken samt undervisnings- och vårdyrken. Myndigheterna ska
              redovisa sitt uppdrag senast den 30 april 2001. En bedömning kan
              därefter göras av hur väl regelverket är anpassat till behovet
              av arbetskraft utanför
            </seg>
          </u>
          <note>
            EU/EES-området.
          </note>
          <u>
            <seg>
              Den andra frågan gäller huruvida utländska medborgare som reser
              in i landet på besöksvisering borde ges möjlighet att söka arbetstillstånd
              i Sverige. Ett sådant förfarande är förenat med en rad formella
              och praktiska hinder. Migrationspolitiken måste präglas av tydliga
              regler för varje form av migration. Viseringspolitiken är ett
              instrument för att upprätthålla den reglerade invandringen. En
              utlänning som reser in i eller vistas i Sverige ska i regel ha
              visering om inte han eller hon är medborgare i de nordiska länderna,
              något EU/EES-land eller något annat land som är viseringsfritt.
            </seg>
          </u>
          <u>
            <seg>
              Några undantag finns alltid och visar på regeringens öppenhet
              och flexibilitet. Ett ömsesidigt avtal med Australien - snart
              förhoppningsvis även med
            </seg>
          </u>
          <u>
            <seg>
              Nya Zeeland - möjliggör t.ex. särskilda tillstånd med vilka inresta
              ungdomar kan ta arbete under längre semestervistelser. Generellt
              gäller dock för alla kategorier av arbetstagare att tillstånd
              i regel beviljas på villkor att det redan finns erbjudande om
              anställning samt bostad ordnad. Detta stämmer överens med rådande
              praxis inom EU i enlighet med en 1994 antagen resolution som föreslår
              att tredjelandsmedborgare bör söka arbetstillstånd från utlandet
              före inresa. Att söka arbete i Sverige kan ta olika lång tid.
              Arbetssökande turister i Sverige skulle i vissa fall sannolikt
              få svårt med sin försörjning och bostadssituation. Arbetstillstånd
              bör således i regel sökas och utfärdas före inresa i Sverige.
            </seg>
          </u>
          <note>
            Då Johan Pehrson, som framställt interpellationen, var förhindrad
            att närvara vid sammanträdet, medgav andre vice talmannen att
            hans ersättare Staffan Werme i stället fick delta i överläggningen.
          </note>
          <note type="speaker">
            Anf. 2 STAFFAN WERME (fp):
          </note>
          <u>
            <seg>
              Fru talman! Jag ska mycket kort först beröra frågan om turistarbetstillstånd.
              Jag tycker att man måste vara mycket tydligare på att det är positivt
              att människor rör sig i världen. Internationalismen är väldigt
              viktig så att framför allt unga människor får andra erfarenheter,
              vilket skapar möjligheter till en mera sammanhållen värld och
              därmed också minskar risken för konflikter. Det här kan man välja
              att underlätta eller att försvåra. För mig är det naturligt att
              turistarbetstillstånden ska kunna göra det möjligt för flera unga
              att få del av andra kulturer under en längre tid. Det ser jag
              som positivt. Att det finns praktiska och ibland administrativa
              svårigheter får inte vara något skäl för att man säger att detta
              är en omöjlighet.
            </seg>
          </u>
          <u>
            <seg>
              Målet måste vara att skapa möjligheter för internationalism.
            </seg>
          </u>
          <u>
            <seg>
              Den andra fråga, som egentligen är betydligt viktigare, handlar
              om arbetskraftsinvandring. Den har två sidor, kan man säga, en
              i Sverige och en utomlands. Den svenska sidan måste vara att kunna
              förändra det system för mottagande av icke-svenskar som vi har
              i dag här i Sverige, från att i många fall ha varit alltför beskyddande
              och alltför vårdande mottagande till att bli någonting som i stället
              gör det möjligt för människor från andra kulturer att komma till
            </seg>
          </u>
          <u>
            <seg>
              Sverige för att direkt gå in i arbete - om inte direkt så i varje
              fall under en så kort tid som möjligt göra någonting annat än
              att arbeta.
            </seg>
          </u>
          <u>
            <seg>
              Det här kräver en omställningsprocess som är ganska omfattande
              i hela det svenska mottagningssystemet för invandrare. Det kräver
              genomgripande förändringar ända från kommunal nivå och vidare
              uppåt. Det kräver också en förändrad syn på invandringen hos oss
              svenskar. Vi måste vara medvetna om att om vi ska kunna klara
              den välfärd som vi har och som jag tror att vi alla här i kammaren
              är eniga om att vi ska fortsätta att ha, kommer vi att bli tvungna
              att ta emot ganska många nya svenskar i Sverige. Det rör sig inte
              om tusentals eller tiotusentals utan säkerligen om hundratusentals
              nya svenskar. Det ställer stora krav på en förändrad organisation
              och på oss människor.
            </seg>
          </u>
          <u>
            <seg>
              Jag tackar för svaret, som jag tycker ändå andas en vilja till
              förändring. Jag skulle bara vilja ställa en fråga som hör samman
              med en del av svaret. Det är hur man ser på arbetskraftspotentialen.
              Sverige är fortfarande ett av världens absolut rikaste länder.
              Vi har råd att utbilda våra unga människor till goda yrken. Är
              det så att vi i framtiden ska ta över de fattigaste ländernas
              redan utbildade människor för vårt välstånd?
            </seg>
          </u>
          <u>
            <seg>
              Eller har vi en möjlighet att hjälpa de delar av världen som
              inte har samma förutsättningar som vi för att utbilda människor
              från andra länder som sedan kan välja att arbeta i Sverige eller
              att återvända till sina ursprungsländer för att bygga upp dessa
              länder?
            </seg>
          </u>
          <u>
            <seg>
              Den här frågan är väldigt viktig, och den kan också skapa ytterligare
              klyftor i en värld som har alltför stora klyftor redan i dag.
            </seg>
          </u>
          <note type="speaker">
            Anf. 3 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag håller naturligtvis med Staffan
            </seg>
          </u>
          <u>
            <seg>
              Werme om det positiva i att människor rör sig över gränser och
              att unga människor kan inhämta erfarenheter och impulser från
              andra kulturer och traditioner.
            </seg>
          </u>
          <u>
            <seg>
              Det har en fredsfrämjande effekt på lång sikt.
            </seg>
          </u>
          <u>
            <seg>
              Att kunna utveckla utbytet av studerande och möjligheten till
              tillfälligt jobb i och med de avtal som jag nämnde i mitt interpellationssvar
              med Australien och snart också med Nya Zeeland är ju ett sätt.
              Men som situation är redan i dag har studerande ungdomar i våra
              länder möjlighet att arbeta mellan terminerna.
            </seg>
          </u>
          <u>
            <seg>
              Mycket av det som vi diskuterar i Sverige har sin bäring på det
              arbete som pågår inom EU när det gäller att hitta en gemensam
              syn och gemensamma regler för det som jag vill kalla för ordnad
              invandring, ordnad migration. Den här debatten har pågått under
              en viss tid, inte minst när det gäller det franska ordförandeskapets
              initiativ att rikta fokus på 50-
            </seg>
          </u>
          <u>
            <seg>
              årsperspektivet i Europa. Denna debatt kommer på nytt väldigt
              konkret att finnas med på dagordningen under det belgiska ordförandeskapet.
            </seg>
          </u>
          <u>
            <seg>
              Samtidigt har vi en kommunikation i form av meddelanden från
              kommissionen som en bas för diskussionen. Jag tror att detta är
              en mycket viktig fråga, att vi kan komma fram till en gemensam
              syn på behovet av arbetskraft och hur man ska tillgodose det på
              ett bra sätt. Arbetskraftsinvandring får inte handla om social
              dumpning, att det skapas en ny gästarbetarklass, att det skapas
              ett A-, B- och C-lag på vår gemensamma arbetsmarknad. Jag anser
              det här rättighetsperspektivet vara väldigt viktigt när vi diskuterar
              de gemensamma reglerna för framtiden.
            </seg>
          </u>
          <u>
            <seg>
              Staffan Werme talade också om mottagande.
            </seg>
          </u>
          <u>
            <seg>
              Mottagningen av asylsökande är också ett direktiv som i allra
              högsta grad är aktuellt. Där finns detta med rätten till arbete
              medan man väntar med, och vi från svensk sida vill ha kvar den
              rätten som finns redan i dag för den som kan förutse en väntetid
              längre än fyra månader. Man ska kunna erbjuda en sådan möjlighet,
              oavsett om den asylsökande får ett bifall eller ett avslag på
              sin ansökan. Det är oerhört värdefullt, inte minst ur livskvalitetssynpunkt
              för den enskilde asylsökande.
            </seg>
          </u>
          <u>
            <seg>
              Sedan tog Staffan Werme upp en annan viktig fråga: Vad kommer
              detta att betyda för de fattiga länderna? Även där är det viktigt
              att man sätter upp villkor. Det får inte handla om det som vi
              kallar för brain drain, utan det måste vara utformat på ett sådant
              sätt att både de fattiga länderna och vi själva kan tillgodogöra
              oss ett sådant här utbyte.
            </seg>
          </u>
          <note type="speaker">
            Anf. 4 STAFFAN WERME (fp):
          </note>
          <u>
            <seg>
              Fru talman! Jag får tacka statsrådet även för det svaret. Det
              är tydligt att vi har en viss samsyn i frågan, och det är ju självklart
              med tanke på de problem som vi alla står inför.
            </seg>
          </u>
          <u>
            <seg>
              Det räcker med att se på hur jag som kommunpolitiker ser på framtiden
              när det gäller skolpersonal och vårdpersonal och de enorma pensionsavgångar
              som blir aktuella under de närmaste 5-7 åren. Det är en gigantisk
              uppgift som jag inte vet hur vi kommer att kunna lösa.
            </seg>
          </u>
          <u>
            <seg>
              Frågan är då: Hur ska vi klara detta praktiskt? Det måste sättas
              i gång ett arbete i dag - egentligen borde det ha satts i gång
              långt tidigare, men det är väldigt svårt att sia om framtiden.
              Det var inte alltför längesedan som vi diskuterade någonting helt
              annat än arbetskraftsbrist. Nu ser man tydligt att det kommer
              att bli stora pensionsavgångar 2005 och därefter -
            </seg>
          </u>
          <u>
            <seg>
              framför allt inom den offentliga sektor som byggdes upp på 70-talet
              - och att det finns problem inom vissa privata sektorer där det
              ställs krav på spetskompetens.
            </seg>
          </u>
          <u>
            <seg>
              Då är det viktigt att man redan i dag skapar de system som gör
              det möjligt att om 4-6 år hitta de människor som behövs.
            </seg>
          </u>
          <u>
            <seg>
              Om vi inte löser arbetskraftsinvandringsfrågorna i dag kommer
              det att uppstå en brain drain, en förlust i de fattiga länderna
              av väl utbildade människor, de människor som har kompetens, därför
              att vi själva i västvärlden inte har tid att utbilda dem. Nu finns
              det en utredning av bl.a. Migrationsverket som troligen är klar
              redan i dag eftersom den 30 april är på måndag.
            </seg>
          </u>
          <u>
            <seg>
              Om den utredningen skulle visa på att det finns behov av att
              förändra den svenska lagstiftningen får man inte dra detta i långbänk.
              Då kommer det automatiskt att bli så att vi väljer vår egen välfärd
              framför välfärden i de länder som skulle behöva den ännu bättre
              än vi.
            </seg>
          </u>
          <u>
            <seg>
              Man måste alltså agera redan i dag, och man måste dra upp de
              riktlinjer som ska gälla för att vi ska klara av att utbilda dem
              som kommer hit på ett sådant sätt att de passar väl in på den
              svenska arbetsmarknaden.
            </seg>
          </u>
          <u>
            <seg>
              Sedan har jag en kort kommentar kring detta med turister och
              arbete. Jag tycker att det är väldigt positiv att unga människor
              från Australien och Nya Zeeland kan få komma hit och arbeta även
              under turistsäsongen. Men problemet är risken att man ser världen
              som en västinfluerad värld, dit Australien och Nya Zeeland hör.
              Det måste vara mycket mera intressant att minska klyftorna mellan
              de länder och kulturer som står längre ifrån varandra än mellan
              de europeiskt baserade kulturerna, exempelvis Nya Zeeland och
            </seg>
          </u>
          <u>
            <seg>
              Australien. Det skulle jag önska att regeringen vågade fundera
              över.
            </seg>
          </u>
          <note type="speaker">
            Anf. 5 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Låt mig först kommentera några av de frågor som handlade
              om vad vi egentligen gör. När det gäller vad man gör på regeringsnivå
              är det framför allt två saker som jag vill peka på.
            </seg>
          </u>
          <u>
            <seg>
              Det ena är förstås det uppdrag som regeringen har gett till Migrationsverket
              och AMS att se efter vad det finns för flexibilitet inom det nuvarande
              regelverket. Det är den rapporten som ska komma på måndag.
            </seg>
          </u>
          <u>
            <seg>
              Det andra gäller det mer långsiktiga perspektivet, nämligen inrättandet
              av den arbetsgrupp och styrgrupp som har tillsats av regeringen
              under ledning av
            </seg>
          </u>
          <u>
            <seg>
              Näringsdepartementet. Men det finns också tjänstemän från berörda
              departement med, bl.a. från Utrikesdepartementet. Gruppen ska
              under det här året beskriva behovet och utbudet av arbetskraft
              i Sverige och naturligtvis lämna förslag. Detta kommer självfallet
              att bli ett viktigt inslag i det arbete som handlar om att se
              framåt och se vad det är för insatser som vi behöver göra för
              att klara det framtida behovet.
            </seg>
          </u>
          <u>
            <seg>
              På nytt när det gäller vilket läge vi kan hamna i och risken
              för att vi tar hit människor från de fattiga länderna och därmed
              förorsakar förluster där, fick vi förra året över 40 000 nya människor
              hit till Sverige, de allra flesta förstås utomeuropéer. Majoriteten
              var anhöriga till redan boende med permanent uppehållstillstånd
              i Sverige men förstås också asylsökande som fick permanent uppehållstillstånd,
              och de är ju en viktig resurs.
            </seg>
          </u>
          <u>
            <seg>
              Jag tror att steg nummer ett är att vi verkligen ser dem som
              en viktig resurs när det gäller att se till deras utbildningsbakgrund
              men också till deras yrkesmässiga bakgrund. Naturligtvis behöver
              vi satsa på att ge dem kompetens i svenska språket men också se
              dem som en viktig resurs i samhället och på den svenska arbetsmarknaden.
              Så vi får inte glömma bort dem som faktiskt kommer till oss redan
              nu.
            </seg>
          </u>
          <note type="speaker">
            Anf. 6 STAFFAN WERME (fp):
          </note>
          <u>
            <seg>
              Fru talman! Bara en kort sista replik. Jag skulle vilja ge ett
              litet förslag på i vart fall en tankemodell som man kan bygga
              vidare på. Frågan är ju vem som har ansvar för vad. I dag är det
              kommunen som har ett stort ansvar för de flyktingar som kommer
              hit. När asylprövningen har skett har kommunen ansvar för den
              utbildning som förhoppningsvis sker.
            </seg>
          </u>
          <u>
            <seg>
              I ett läge där hela landet kommer att vara i en situation där
              arbetskraftsbristen troligtvis blir - vi kan ju inte sia om framtiden
              - akut om fyra fem sex år kan man ju fundera över ansvarsfördelningen,
              vilket ansvar som ligger på staten och vilket ansvar som ligger
              på kommunerna. Är det så att kommunerna för sig själva bara ska
              se på sin egen situation, se vilka lärartjänster och vilken vårdpersonal
              som fattas eller vilken högutbildad teknisk personal som man behöver?
              Eller finns det en möjlighet att staten och kommunerna tillsammans
              jobbar med frågan, att staten tar ett ansvar för att se vilka
              yrkesgrupper som verkligen behöver finnas i dag i Sverige och
              kanske också har två tre års framförhållning? Det har inte kommunerna
              för det mesta, därför att de är fullt upptagna med att klara personalförsörjningen
              för i dag.
            </seg>
          </u>
          <u>
            <seg>
              Vad kan då staten och kommunerna göra tillsammans just för att
              lyfta blicken lite grann och se detta på några års perspektivhorisont?
              Den frågan tror jag är väldigt viktig att lösa för att vi ska
              klara av detta utan att skapa ökade klyftor.
            </seg>
          </u>
          <note type="speaker">
            Anf. 7 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag tror att det är viktigt att understryka att det
              arbete som nu har inletts, där Näringsdepartementet är drivande,
              väldigt mycket handlar om att göra den typen av bedömningar som
              Staffan
            </seg>
          </u>
          <note>
            Werme efterlyser.
          </note>
          <u>
            <seg>
              Jag utgår från att det också i fortsättningen kommer att vara
              ett delat ansvar mellan stat och kommun, som det är i dag när
              det gäller särskilda satsningar på de grupper som har kommit till
              vårt land. Jag kan inte se någon annan lösning än att man får
              försöka att hitta ett delat ansvar.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:325 om homosexuella flyktingar
            från Iran
          </note>
          <note type="speaker">
            Anf. 8 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Tasso Stafilidis har frågat mig om regeringen är
              beredd att ompröva den svenska flyktingpolitiken när det gäller
              homosexuella flyktingar från
            </seg>
          </u>
          <u>
            <seg>
              Iran så att besluten i dessa ärenden i praktiken inte överlåts
              till massmedierna.
            </seg>
          </u>
          <u>
            <seg>
              Tasso Stafilidis menar att homosexuella iraniers öde i praktiken
              avgörs av massmedierna. Tasso Stafilidis hävdar också att beslutsunderlaget
              för regeringens och Utlänningsnämndens bedömningar när det gäller
              homosexuella asylsökande från Iran är synnerligen undermåligt.
            </seg>
          </u>
          <u>
            <seg>
              Självklart delar jag Tasso Stafilidis uppfattning att alla som
              känner en välgrundad fruktan för förföljelse på grund av sin homosexualitet
              ska få stanna i Sverige. Det skyddet ges också i vår lagstiftning.
            </seg>
          </u>
          <u>
            <seg>
              Begreppet flykting definieras i Genèvekonventionen och denna
              definition återges i den svenska utlänningslagen. Förutom det
              skydd som flyktingar får genom asyl finns en kompletterande skyddsbestämmelse
              i den svenska utlänningslagen för den som känner välgrundad fruktan
              för dödsstraff, kroppsstraff, tortyr eller annan omänsklig eller
              förnedrande behandling eller bestraffning, eller känner välgrundad
              fruktan för förföljelse på grund av sitt kön eller homosexualitet.
              En homosexuell person från Iran som bedömts vara flykting eller
              skyddsbehövande i övrigt beviljas också uppehållstillstånd enligt
              samma förutsättningar som gäller för alla asylsökande.
            </seg>
          </u>
          <u>
            <seg>
              En person som ansökt om asyl i Sverige behöver inte ha haft flyktingskäl
              när han eller hon lämnade hemlandet. Flyktingskapet kan uppkomma
              när personen ifråga vistats i Sverige en tid - personen blir då
              flykting sur place. Regeln om flyktingskap sur place finns i svensk
              rätt och i den internationella flyktingrätten. Orsaken till att
              en person blir flykting sur place kan vara händelser i hemlandet
              eller personens egna aktiviteter i Sverige. Är aktiviteterna av
              det slaget att han eller hon kan bli föremål för hemlandets myndigheters
              intresse, så kan detta skapa en farlig situation vid ett återvändande.
              Motsvarande gäller naturligtvis även de personer vars skäl inte
              bedöms utgöra grund för flyktingskap men som är skyddsbehövande
              i övrigt enligt svensk lag.
            </seg>
          </u>
          <u>
            <seg>
              Uppmärksamhet i massmedierna av enskilda asylsökande kan få effekter
              för bedömningen av asylskälen. Det gäller särskilt sådana fall
              som kan leda till flyktingskap eller skyddsbehov sur place. Oavsett
              hur man vill se på detta förhållande måste vi fortsätta att värna
              sur place-principen. Det måste finnas möjlighet att ge skydd till
              en person som plötsligt befinner sig i en situation där ett återvändande
              innebär stora risker för hans eller hennes liv och hälsa.
            </seg>
          </u>
          <u>
            <seg>
              Det är ett flertal faktorer som ligger till grund för bedömningen
              av asylskäl sur place. Ett skyddsbehov uppstår inte enbart genom
              att myndigheterna i ett annat land får kännedom om en asylsökandes
              aktiviteter genom svenska massmedier. Enligt svensk praxis är
              det avgörande för bedömningen vad just den enskilde asylsökande
              riskerar vid ett återvändande.
            </seg>
          </u>
          <u>
            <seg>
              Det är utlänningsmyndigheterna, dvs. Migrationsverket och Utlänningsnämnden,
              som genom självständiga bedömningar tillämpar utlänningslagen
              i varje enskilt fall och avgör om en asylsökandes skäl - även
              de skäl som uppstått i Sverige - utgör grund för flyktingskap
              eller skyddsbehov i övrigt. I regeringsbeslutet från den 28 maj
              1998 fick den asylsökande stanna av sur place-skäl.
            </seg>
          </u>
          <u>
            <seg>
              Förutom Tasso Stafilidis frågeställning om massmediernas roll
              i vissa asylärenden så kallar han i sin interpellation beslutsunderlaget
              i ärenden som rör homosexuella iranier för synnerligen undermåligt.
              Jag har tidigare besvarat en riksdagsfråga med liknande innehåll,
              1999/2000:1333, från Johan Pehrson. Jag kan bara upprepa att Migrationsverket
              och Utlänningsnämnden som självständiga myndigheter samlar information
              från många olika håll för att kunna göra källkritiska överväganden
              och få en så bra och allsidig bild som möjligt av förhållandena
              för homosexuella i Iran, t.ex. genom egna utredningsresor, undersökningar
              på plats samt rapporter från andra länder och organisationer som
              är insatta i situationen för de mänskliga rättigheterna i Iran.
              Muntlig handläggning ingår alltid hos Migrationsverket och ska
              även äga rum hos Utlänningsnämnden under vissa förutsättningar.
              Regeringsbeslutet den 28 maj 1998 föregicks också av omfattande
              utredningar och bedömningar av de homosexuellas situation i Iran.
            </seg>
          </u>
          <u>
            <seg>
              I samband med detta kan jag också nämna att både Migrationsverket
              och Utlänningsnämnden som ett led i kompetensutvecklande åtgärder
              genomför utbildningsinsatser och arbetar även i övrigt med frågor
              som berör förföljelse på grund av homosexualitet.
            </seg>
          </u>
          <u>
            <seg>
              Jag har tidigare i ett interpellationssvar nr
            </seg>
          </u>
          <u>
            <seg>
              2000/01:299 den 30 mars i år om kvinnor som söker asyl sagt att
              det finns anledning att se närmare på gällande skyddsregler och
              deras tillämpning. Detta gäller även homosexuella asylsökande.
              Som ett led i arbetet med att skapa ett gemensamt europeiskt asylsystem
              kommer även flyktingbegreppet att harmoniseras bland EU:s medlemsstater.
              Jag vill i detta sammanhang åter understryka att jag i fortsättningen
              kommer att verka såväl inom EU som FN för att personer som utsätts
              för förföljelse på grund av kön eller homosexualitet ges ett starkt
              skydd.
            </seg>
          </u>
          <note type="speaker">
            Anf. 9 TASSO STAFILIDIS (v):
          </note>
          <u>
            <seg>
              Fru talman! Interpellationen gäller om regeringen är beredd att
              ompröva den svenska flyktingpolitiken så att besluten när det
              gäller homosexuella flyktingar från Iran i praktiken inte överlåts
              till massmedierna.
            </seg>
          </u>
          <u>
            <seg>
              Statsrådet konstaterar endast att det måste finnas möjlighet
              att ge skydd till en person som plötsligt befinner sig i en situation
              där ett återvändande innebär stora risker för hans eller hennes
              liv och hälsa.
            </seg>
          </u>
          <u>
            <seg>
              Detta är i sak den enda kommentaren som statsrådet lämnar när
              det gäller interpellationen. Resten är en uppräkning av allmänna
              principer för svensk flyktingpolitik. Jag tycker att det är upprörande
              att statsrådet inte har någon annan kommentar till den ställda
              interpellationen. T.o.m. i Dagens Nyheter är statsrådet mer utförlig
              i sina kommentarer.
            </seg>
          </u>
          <u>
            <seg>
              Utlänningsnämndens beslut i enskilda ärenden bygger på regeringens
              praxisbeslut från 1998, ett praxisbeslut som har kritiserats från
              många håll, bl.a.
            </seg>
          </u>
          <u>
            <seg>
              från HomO och Amnesty. Regeringen försvarar sig med att man inte
              kan styrka att det förekommer förföljelse av homosexuella i Iran.
              Vad finns det då för underlag för påståendet? Jo, fru talman,
              en massa lösa rykten, förmedlade av svenska ambassaden i Teheran.
            </seg>
          </u>
          <u>
            <seg>
              Nyligen har Utlänningsnämndens underlag för sina bedömningar
              blivit offentliga - de har tidigare varit hemligstämplade. Det
              kan sammanfattas på följande sätt.
            </seg>
          </u>
          <u>
            <seg>
              Ambassaden har samtalat med andra diplomater.
            </seg>
          </u>
          <u>
            <seg>
              Ambassaden har samtalat med officiella företrädare för det iranska
              samhället. Ambassaden har samtalat med en kvinnlig advokat för
              mänskliga rättigheter.
            </seg>
          </u>
          <u>
            <seg>
              Detta kallar ambassaden att man från vanligtvis välunderrättade
              källor har erfarit hur läget är för homosexuella.
            </seg>
          </u>
          <u>
            <seg>
              Men om det nu är så att läget är så positivt för homosexuella
              i Iran, varför har man då inte kunnat hänvisa till en lång rad
              samtal med enskilda? Varför har man inte brytt sig om att undersöka
              de uppgifter om avrättningar av homosexuella i Iran som både
            </seg>
          </u>
          <note>
            Amnesty och FN:s flyktingkommissariat har rapporterat om både
            1995 och 1996?
          </note>
          <u>
            <seg>
              Ambassaden fortsätter att upprepa att det inte är känt att avrättningar
              skulle ha inträffat efter 1992.
            </seg>
          </u>
          <u>
            <seg>
              Detta är uppenbarligen osant, statsrådet Klingvall.
            </seg>
          </u>
          <u>
            <seg>
              Vad som kanske känns mest stötande är att ambassaden gång efter
              gång med exakt samma formuleringar, vilket inte tyder på något
              större intresse eller engagemang, upprepar att det finns starka
              beviskrav för att någon ska dömas för homosexualitet. Därvid nämner
              man enbart en av de tre möjligheterna, nämligen att det krävs
              fyra vittnen till den homosexuella akten. Man bortser alltså från
              att den iranska strafflagen också godtar bekännelse från den anklagade,
              eller också, om varken vittnen eller erkännanden finns, att domaren
              dömer efter sitt sunda förnuft.
            </seg>
          </u>
          <u>
            <seg>
              Jag vill fråga statsrådet Klingvall: När blev Iran den demokrati
              som verkligen bryr sig om vad som står i lagen? FN har i många
              år kritiserat Iran för att systematisk tortyr försiggår för att
              framtvinga bekännelser och att rättstryggheten lyser med sin frånvaro.
            </seg>
          </u>
          <u>
            <seg>
              Det enda bevis som svenska ambassaden kan anföra för sin uppfattning
              att homosexuella inte avrättas är att den statskontrollerade iranska
              tidningspressen inte längre rapporterar om avrättningar av homosexuella.
            </seg>
          </u>
          <u>
            <seg>
              Detta, fru talman, kan knappast läggas till grund för en sådan
              allvarlig bedömning.
            </seg>
          </u>
          <u>
            <seg>
              Fru talman! Jag vill återigen ställa den fråga till statsrådet
              Klingvall som min interpellation bygger på:
            </seg>
          </u>
          <u>
            <seg>
              Vad avser statsrådet att göra, och är statsrådet beredd att ompröva
              den flyktinglag vi har som i praxis innebär att utlänningsmyndigheterna
              faktiskt enbart låter massmedierna och pressen både styra och
              lägga de avgörande besluten? Ska det fortsättningsvis vara på
              det sättet? Är det rättstryggheten i vår svenska flyktinglag?
            </seg>
          </u>
          <note type="speaker">
            Anf. 10 HILLEVI LARSSON (s):
          </note>
          <u>
            <seg>
              Fru talman! Jag tänker inte gå in och prata om enskilda fall,
              och inte heller beröra frågan om huruvida fall avgörs i massmedier
              eller inte. Däremot tror jag att det är väldigt viktigt när man
              tittar på situationen i
            </seg>
          </u>
          <u>
            <seg>
              Iran att man bedömer den lite annorlunda än vad man gör i dag.
              Det är av två skäl.
            </seg>
          </u>
          <u>
            <seg>
              Det första skälet är att situationen har förvärrats allvarligt
              på senare tid. Precis efter årsskiftet gjorde ju myndigheterna
              en skärpning av lagarna som bl.a.
            </seg>
          </u>
          <u>
            <seg>
              innebar nolltolerans för sociala avvikelser, som man kallar det.
              Det innebär att fester där båda könen är representerade, där man
              dricker alkohol och där man klär sig västerländskt ska kunna leda
              till piskstraff och i förlängningen dödsstraff. Jag anser att
              det även påverkar homosexuellas situation i Iran, denna nolltolerans
              för social förtappelse - det anses också som en social förtappelse.
            </seg>
          </u>
          <u>
            <seg>
              Den andra orsaken till att man bör förändra sin inställning allmänt
              kring situationen för homosexuella i
            </seg>
          </u>
          <u>
            <seg>
              Iran är att det finns vissa motsägelsefulla uppgifter i bl.a.
              rapporter från ambassader och från UD. Jag skulle vilja gå in
              på lite av det här.
            </seg>
          </u>
          <u>
            <seg>
              Det första har Tasso Stafilidis redan berört, frågan om straffreglerna,
              där det t.o.m. är så att en domare enligt s.k. sunt förnuft kan
              döma någon, och det krävs alltså inte fyra vittnen. Sedan vet
              man att det är ett väldigt korrumperat samhälle, så det är lätt
              att få tag i fyra vittnen, alltså köpa vittnen.
            </seg>
          </u>
          <u>
            <seg>
              Det finns en missuppfattning angående kulturen, dvs. att det
              är möjligt för män att hålla varandra i handen ute på stan. Enligt
              svenska förhållanden beror det ofta på att man är homosexuell
              att man gör det, men i kulturen i Iran är det ett mer fysiskt
              sätt att umgås utan att det behöver vara homosexualitet inblandad.
              Att män offentligt håller varandra i handen eller visar andra
              ömhetsbetygelser kan alltså inte tas till intäkt för att säga
              att homosexuella är accepterade.
            </seg>
          </u>
          <u>
            <seg>
              Det finns en motsägelsefull sak, och det är att om personer inte
              öppet manifesterar sin homosexuella läggning är det ingen fara
              för förföljelse. Samtidigt uppges att det förekommer razzior t.ex.
              i parker där man fångar in homosexuella som träffas där. Hur ska
              de då dölja sin sexuella läggning när det t.o.m. utförs razzior
              när de i skymundan ger uttryck för sin sexuella läggning?
            </seg>
          </u>
          <u>
            <seg>
              Det finns även speciella homosexadvokater, som har specialiserat
              sig på att hjälpa homosexuella. Det beror på att det finns en
              diskriminering i samhället och i lagstiftningen.
            </seg>
          </u>
          <u>
            <seg>
              Man uppger att det i Iran är så att heterosexuella gifta par
              också löper risk för förföljelse. Därmed säger man underförstått
              att även homosexuella löper denna risk. Man uppger även att myndigheterna
              inte kan ge något som helst skydd för människor som trakasseras
              av sin omgivning. På samma sätt som hedersmord eller förföljelse
              utförs mot kvinnor som inte följer de sociala reglerna, är inte
              homosexualitet någonting som är uppskattat enligt kulturen.
            </seg>
          </u>
          <u>
            <seg>
              Avslutningsvis vill jag nämna bedömningen i
            </seg>
          </u>
          <u>
            <seg>
              Sverige, där det finns ett moment 22. Om man har kunnat lämna
              hemlandet utan problem och tar sig till
            </seg>
          </u>
          <u>
            <seg>
              Sverige är det ett tecken på att det inte är några risker.
            </seg>
          </u>
          <u>
            <seg>
              Det är då kanske risk för dem som inte har lyckats lämna landet,
              men de kan ju aldrig komma hit och få hjälp. Det är något av en
              moment 22-situation.
            </seg>
          </u>
          <u>
            <seg>
              Det jag skulle önska är att man allmänt ser över bedömningen
              av situationen för homosexuella i Iran.
            </seg>
          </u>
          <note type="speaker">
            Anf. 11 KERSTIN-MARIA STALIN (mp):
          </note>
          <u>
            <seg>
              Fru talman! Den här interpellationen hade inte behövts, om allt
              är frid och fröjd, som statsrådet menar.
            </seg>
          </u>
          <u>
            <seg>
              Den interpellation om kvinnor och asyl som berördes var min interpellation
              som vi debatterade för ett par veckor sedan. Där hade statsrådet
              och jag lite olika mening om särbestämmelser och frågan om särbestämmelser
              om förföljelse på grund av kön och homosexualitet i utlänningslagen
              längre behövs. Det är bra att man ser över skyddsbehovet över
              huvud taget, men fortfarande behövs den här särbestämmelsen.
            </seg>
          </u>
          <u>
            <seg>
              Då vill jag fråga i dag: Hur ser statsrådet på just det här med
              särbestämmelser om förföljelse på grund av homosexualitet, speciellt
              i Iran?
            </seg>
          </u>
          <note type="speaker">
            Anf. 12 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag beklagar att Tasso Stafilidis inte har uppfattat
              beskedet i interpellationssvaret, som nämligen handlar om att
              jag anser att det nu finns anledning att se närmare på gällande
              skyddsregler och deras tillämpning. Jag tycker att Tasso Stafilidis
              borde uppfatta det som ett mycket positivt besked.
            </seg>
          </u>
          <u>
            <seg>
              Vad det handlar om är ju att se över de här särskilda reglerna.
              Jag är, till skillnad från Kerstin-Maria
            </seg>
          </u>
          <u>
            <seg>
              Stalin, inte övertygad om att den här särskilda regeln behövs
              i dag, med tanke på den utvärdering som har gjorts. Den hade i
              och för sig speciellt fokus på kön i denna särskilda paragraf.
            </seg>
          </u>
          <u>
            <seg>
              Vad jag vill åstadkomma är en situation där vi kan jämställa
              olika former av skydd undan förföljelse. Jag tror att det skulle
              vara av stor principiell vikt. Så det är huvudbeskedet, Tasso
              Stafilidis, i detta svar.
            </seg>
          </u>
          <u>
            <seg>
              Sedan vill jag också säga att den praxis som vi har i dag ju
              bygger på ett fall som överlämnades till regeringen och som regeringen
              fattade beslut om 1998.
            </seg>
          </u>
          <u>
            <seg>
              Och i samband med detta praxisbeslut gjordes också en väldigt
              noggrann utredning. Och det finns förstås över huvud taget i den
              information som vi kontinuerligt inhämtar på olika vägar och på
              olika sätt från Iran också information direkt från homosexuella.
              Det här kan vi naturligtvis inte redovisa av skyddsskäl, av sekretesskäl.
              Det beror också på att vi ju noterar att det är stora problem
              med de mänskliga rättigheterna i
            </seg>
          </u>
          <u>
            <seg>
              Iran, och det är någonting som vi självklart också uppmärksammar
              i många olika sammanhang och försöker påverka en annan utveckling
              i Iran. Det finns en diskriminering i Iran som tar sig olika uttryck.
              Och diskriminering i sig är ju inte förföljelse, men det är klart
              att det ändå till slut kan hamna i en sådan gränssituation så
              att det kan handla om förföljelse.
            </seg>
          </u>
          <u>
            <seg>
              Det finns också en skillnad mellan lag och tilllämpning i Iran.
              Men det viktiga i detta läge är naturligtvis att Utrikesdepartementet
              i Sverige men också ansvariga myndigheter har en löpande bevakning
              av vad som händer i Iran.
            </seg>
          </u>
          <note type="speaker">
            Anf. 13 TASSO STAFILIDIS (v):
          </note>
          <u>
            <seg>
              Fru talman! Jag vill åter inleda med att ställa frågan: Varför
              ska homosexuella flyktingar tvingas komma ut i medierna, statsrådet
              Klingvall? Alla vi andra som debatterar denna fråga anser just
              att detta offentliggörande för den enskilda individen faktiskt
              i princip är oerhört diskriminerande och kränkande i sig och samtidigt
              faktiskt utgör en ökad risk för att personen utsätts för hot och
              våld.
            </seg>
          </u>
          <u>
            <seg>
              Men det är intressant att i Dagens Nyheter den 7
            </seg>
          </u>
          <u>
            <seg>
              april i år läsa - om det nu är rätt citerat, men jag har inte
              sett någon dementi - om hur Maj-Inger Klingvall på ett väldigt
              tydligt sätt uttalar sig om att det inte förekommer förföljelser
              i Iran. Statsrådet tar där även upp att det finns diskriminering
              i Iran. Men det är ju inte det enda. Det finns också dödsstraff
              för homosexualitet i Iran, och det betyder ju mer än själva diskrimineringen.
            </seg>
          </u>
          <u>
            <seg>
              Självklart är jag oerhört nöjd med att statsrådet här i kammaren
              också förtydligar avslutningen på sitt interpellationssvar genom
              att säga att man ska se över hur detta system fungerar. Och vi
              skulle gärna vilja veta när det är tänkt att detta ska påbörjas
              och när man tänker se över det. Redan i dag utsätts nämligen väldigt
              många människor för denna kränkning av oss här i Sverige, av våra
              svenska myndigheter. Vilken annan person i Sverige tvingas i dag
              att medierna komma ut och tala om sin homosexuella läggning eller
              sin sexuella läggning över huvud taget?
            </seg>
          </u>
          <u>
            <seg>
              Jag som själv har gått igenom flera olika fall som har avgjorts
              här i Sverige ser ju att det inte är enskilda och enstaka fall
              som har behandlats på detta sätt, utan i stort sett alla fall
              är uteslutande bedömda efter graden av hur mycket personen har
              förekommit i medierna för att detta slutgiltiga skydd ska ges.
              Detta framkom också vid ett seminarium som vi hade här i riksdagen
              där Utlänningsnämnden också fanns representerad.
            </seg>
          </u>
          <u>
            <seg>
              Det intressanta är ändå vad vi här i Sverige gör för att faktiskt
              inte bara skydda personerna från det våld och den förföljelse
              som de riskerar att återvända till om de nu blir tillbakaskickade
              till sitt hemland, till
            </seg>
          </u>
          <u>
            <seg>
              Iran. Vad gör vi när vi faktiskt vet att det även finns grupper
              här i Sverige som utsätter homosexuella för våld och hot, när
              vi, för att kunna fatta beslut i ärendena, tvingar ut vissa människor
              i medierna med sin sexuella läggning?
            </seg>
          </u>
          <u>
            <seg>
              För många av dessa människor är det en traumatisk upplevelse
              att över huvud taget ha myndighetskontakter där de är så pass
              öppna som de är. Men det kräver vi i vår flyktinglagstiftning.
            </seg>
          </u>
          <u>
            <seg>
              Avslutningsvis vill jag också säga att jag på något sätt gläder
              mig åt att jag nu hör att statsrådet ändå har en öppen inställning
              till frågan, därför att det bästa naturligtvis vore om dessa frågor
              inbegreps i § 2 i flyktinglagen och att det inte fanns en sådan
              särskild klausul som vi har i dag utan att de faktiskt ingick
              i det grundläggande flyktingstatusbegreppet. Det hade absolut
              varit det bästa.
            </seg>
          </u>
          <note type="speaker">
            Anf. 14 HILLEVI LARSSON (s):
          </note>
          <u>
            <seg>
              Fru talman! Det är glädjande att regeringen tänker se över de
              gällande skyddsreglerna och jämställa olika former av skydd undan
              förföljelse.
            </seg>
          </u>
          <u>
            <seg>
              Jag skulle vilja fortsätta lite grann med det som jag var inne
              på tidigare, att bedömningen i Sverige också behöver förändras,
              både bedömningen av läget i Iran för homosexuella men även bedömningen
              i
            </seg>
          </u>
          <u>
            <seg>
              Sverige. Det var detta med moment 22 som jag var inne på, dvs.
              att om man lämnar hemlandet utan problem så bedöms det som att
              man inte är i behov av skydd. Det finns ju situationer när det
              gäller kvinnor där man kan se att de trots att de riskerar olika
              former av straff om de har överskridit gällande sociala regler
              så finns det ändå möjligheter att muta sig fram i systemet, t.ex.
              att lyckas ta sig igenom kontrollen på flygplatsen genom att de
              känner högt uppsatta personer eller genom att de har köpt sig
              möjligheter till detta. Detta gäller självfallet också homosexuella.
            </seg>
          </u>
          <u>
            <seg>
              Därför ska man inte bara rakt av låta alla komma in som har lämnat
              landet utan problem. Men man får se över hur det går till i praktiken,
              att det finns möjligheter att lämna landet.
            </seg>
          </u>
          <u>
            <seg>
              Sedan finns det även en regel som innebär att om man har dröjt
              för länge med att söka asyl, kanske mer än en dag, så anses det
              att man inte är berättigad till asyl. På samma sätt är det om
              man väntar med att berätta om sin homosexualitet. Då är det viktigt
              att sätta sig in i den homosexuellas situation. Om man vet att
              det är dödsstraff för homosexualitet i hemlandet är det svårt
              att snabbt ställa om sig till svenska förhållanden och komma ut
              med sin homosexualitet, eftersom man är van vid att detta är något
              farligt, och man kanske inte känner till så mycket om det svenska
              samhället och vart man ska vända sig. Denna bedömning i Sverige
              och även bedömningen av situationen i
            </seg>
          </u>
          <u>
            <seg>
              Iran, speciellt med tanke på det hårdnande läget, där sociala
              förtappelser straffas med piskstraff eller t.o.m.
            </seg>
          </u>
          <u>
            <seg>
              dödsstraff påverkar också homosexuella, så det är viktigt att
              tänka på det när man bedömer fall i framtiden.
            </seg>
          </u>
          <note type="speaker">
            Anf. 15 KERSTIN-MARIA STALIN (mp):
          </note>
          <u>
            <seg>
              Fru talman! Jag vill också på sikt att man ska slippa särbestämmelser,
              men de kanske behövs ett tag till. Statsrådet säger här att vi
              hämtar information från
            </seg>
          </u>
          <u>
            <seg>
              Iran på olika sätt. Och det är väldigt svårt att hämta information
              när det finns diskriminering och när det är skillnad mellan lag
              och tillämpning.
            </seg>
          </u>
          <u>
            <seg>
              Men jag vill ändå säga att jag är glad att det nu sägs öppet
              att det finns diskriminering som i sin tur t.o.m. kan leda till
              förföljelse och att det finns skillnader mellan lag och tillämpning.
              Och i och med att det är uppe på bordet så är det lättare att
              diskutera det sedan och lättare att även försöka gör någonting
              åt det.
            </seg>
          </u>
          <note type="speaker">
            Anf. 16 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag tror att vi är överens om att det är ett besvärligt
              läge när det gäller mänskliga rättigheter i Iran. Och vi behöver
              följa utvecklingen noga, både ansvariga myndigheter men också
              naturligtvis regeringen.
            </seg>
          </u>
          <u>
            <seg>
              Begreppet förföljelse i Iran är naturligtvis kopplat till enskilda
              personer och vilken bedömning som våra myndigheter har gjort när
              det gäller enskilda personers situation och risken för förföljelse
              vid återvändande och vad de har varit med om innan de har kommit
              till Sverige. Mediebilden blir ibland rätt grovhuggen och saknar
              en del av nyanserna.
            </seg>
          </u>
          <u>
            <seg>
              Det finns ett dilemma i den fråga som Tasso Stafilidis tar upp
              om exponering i massmedier. Det finns självklart ett dilemma när
              det gäller att bedöma hur detta påverkar risken för ett återvändande.
              Jag tror att det är ett dilemma som vi får leva med och som är
              svårt att komma åt, men det är därför som det är viktigt, tycker
              jag, att konstatera att det är läge att se över de regler vi tillämpar
              i dag och den tillämpning vi har av dem.
            </seg>
          </u>
          <u>
            <seg>
              Någon uppfattning om i vilken takt detta ska ske eller någon
              konkret handlingsplan har jag inte i dag, för detta ska vi se
              i ljuset av det arbete som pågår dels inom EU men också inom UNHCR,
              alltså FN:s flyktingkommissariat. Vi väntar nu på att få direktivet
              om flyktingstatus från kommissionen. Där kommer naturligtvis hela
              frågan om hur vi ska se på flyktingstatus att tas upp. Det gäller
              också andra skyddsgrunder, eftersom det kommer ett direktiv också
              om det. Det kommer både ett direktiv om flyktingstatus och ett
              om andra skyddsgrunder. Det är som annan skyddsgrund vi i dag
              har kön och homosexualitet i vår svenska utlänningslag.
            </seg>
          </u>
          <u>
            <seg>
              FN:s flyktingkommissariats globala konsultationer gäller framför
              allt förföljelse på grund av kön med fokus på kvinnor. Det är
              ett av ämnena. Homosexualitet är inte uttryckligen föremål för
              diskussion i de globala konsultationerna, men det kan självklart
              komma upp i samtal som rör det som heter särskilda samhällsgrupper
              i Genèvekonventionen.
            </seg>
          </u>
          <u>
            <seg>
              Detta gör att frågan verkligen ligger på bordet.
            </seg>
          </u>
          <u>
            <seg>
              Det är i det ljuset som jag aviserar denna möjlighet att nu se
              över våra egna regler.
            </seg>
          </u>
          <note type="speaker">
            Anf. 17 TASSO STAFILIDIS (v):
          </note>
          <u>
            <seg>
              Fru talman! Det är glädjande att höra det som statsrådet Klingvall
              tar upp. Jag vill bara göra några konstateranden med anledning
              av den interpellationsdebatt vi har haft här.
            </seg>
          </u>
          <u>
            <seg>
              Såvitt jag förstår dementerar statsrådet de uppgifter som fanns
              i Dagens Nyheter lördagen den 7 april om att ministern skulle
              förneka att homosexuella förföljs i Iran. Det tycker jag är oerhört
              viktigt, eftersom det faktiska läget inte är sådant. Är det så
              att statsrådet inte instämmer i mitt konstaterande är det bra
              om hon förtydligar detta. Det faktum att en av våra största dagstidningar
              för ut denna syn från regering och statsmakter är väldigt viktigt.
              Då är det viktigt att vi också här talar om om den uppfattningen
              stämmer eller ej. Såvitt jag har förstått av statsrådets inlägg
              är det självklart och tydligt att både förföljelse och diskriminering
              förekommer i Iran.
            </seg>
          </u>
          <u>
            <seg>
              Därefter kan jag också glädjande konstatera att översynen av
              gällande skyddsregler och deras tilllämpning nu kommer att vidtas.
              Det tycker jag är ett oerhört stort och viktigt steg. Men eftersom
              praxisbeslutet kommer att inbegripas kommer, förutsätter jag,
              mediesituationen också att hanteras. I praxisbeslutet förekommer
              ju frågan om mediers roll. Man måste ha kommit ut offentligt,
              så att det kommer till myndigheternas kännedom i Iran, t.ex.
            </seg>
          </u>
          <u>
            <seg>
              Jag är också väldigt glad över att kunna konstatera att statsrådet
              i fortsättningen kommer att verka såväl inom EU som inom FN för
              att personer som utsätts för förföljelse på grund av kön eller
              homosexualitet ges ett starkt skydd.
            </seg>
          </u>
          <u>
            <seg>
              Jag hoppas att vi kan ha ett bra samarbete och att vi kan sätta
              punkt vad gäller dessa frågor, så att vi kan ge människor det
              skydd de behöver.
            </seg>
          </u>
          <note type="speaker">
            Anf. 18 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag vill göra en kort kommentar till vad som är sagt
              och inte sagt. Det som är viktigt att förtydliga när det gäller
              situationen i Iran är naturligtvis att förföljelse förekommer
              men inte gäller alla.
            </seg>
          </u>
          <u>
            <seg>
              Det var det jag försökte säga. Detta är en fråga som måste bedömas
              från individ till individ och från situation till situation.
            </seg>
          </u>
          <u>
            <seg>
              Frågan om exponering i medierna är något som kan vara en viktig
              faktor i ett slutligt beslut. Det kan vi inte komma ifrån. Därför
              är frågan om hur den risk som kan uppstå ska bedömas som jag sade
              ett dilemma. Det är en fråga för ansvariga myndigheter att lägga
              in i ett slutligt beslut.
            </seg>
          </u>
          <u>
            <seg>
              Vi har anledning att återkomma och diskutera denna väsentliga
              fråga vidare. Tack ska ni ha.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:332 om humanitärt visum
          </note>
          <note type="speaker">
            Anf. 19 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Kerstin-Maria Stalin har frågat om jag kommer att
              verka för att en paragraf om humanitärt visum införs och om jag
              tänker verka för att frågan utreds av EU eller att frågan utreds
              genom att utredningen om transportörsansvar får ett tilläggsdirektiv.
            </seg>
          </u>
          <u>
            <seg>
              Inledningsvis vill jag klargöra att viseringspolitikens övergripande
              syfte är att medge en så stor rörelsefrihet över gränserna som
              möjligt samtidigt som den reglerade invandringen upprätthålls.
              Omkring
            </seg>
          </u>
          <u>
            <seg>
              90 % av alla viseringsansökningar beviljas, vilket visar att
              målet med viseringspolitiken upprätthålls.
            </seg>
          </u>
          <u>
            <seg>
              En visering kan närmast liknas vid ett tidsbegränsat tillstånd
              som meddelas för att möjliggöra ett kortare besök i Sverige. Viseringsinstrumentet
              är till för tillfälliga besök, rena turistbesök och för besök
              hos släktingar, eller för arbete i Sverige, och inte för att tillgodose
              ett långsiktigt skyddsbehov. Den frågan regleras enligt utlänningslagens
              regler om flyktingar och övriga skyddsbehövande.
            </seg>
          </u>
          <u>
            <seg>
              Bestämmelserna i utlänningslagen förutsätter för sin tillämpning
              att den sökande befinner sig i Sverige.
            </seg>
          </u>
          <u>
            <seg>
              Det är inte våra utlandsmyndigheter som ska pröva vem som är
              i behov av skydd; de har varken möjlighet eller skyldighet att
              ta det ansvaret. Uppgiften att pröva vem som är i behov av skydd
              åligger Migrationsverket och Utlänningsnämnden. Detta sätt att
              pröva asylansökningar ger även en rättssäkerhet och effektivitet
              som inte skulle kunna tillgodoses utanför
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Förutsättningar för en person att söka skydd i närområdet finns
              dock genom att han eller hon i första hand kan vända sig till
              UNHCR. Sverige tar i samråd med UNHCR - FN:s flyktingkommissariat
              - ut ett stort antal sådana personer varje år för vidarebosättning
              i Sverige. Denna s.k. flyktingkvot är till för dem som inte kan
              få sitt behov av skydd tillgodosett på den plats där de befinner
              sig.
            </seg>
          </u>
          <u>
            <seg>
              Frågan om FN:s kvotprogram har väckt ökad uppmärksamhet under
              senare år, då alltfler länder har anslutit sig till denna möjlighet
              att ge skydd. Detta sätt att snabbt ge skydd diskuteras nu även
              på EU-
            </seg>
          </u>
          <u>
            <seg>
              nivå i ljuset av kommissionens meddelande om asyl.
            </seg>
          </u>
          <u>
            <seg>
              En majoritet av världens flyktingar söker som bekant skydd i
              sitt närområde - vanligen i ett grannland.
            </seg>
          </u>
          <u>
            <seg>
              Den grupp som söker asyl i EU har under de senaste fem åren ökat
              från 250 000 till 400 000 personer i dag. Detta faktum visar enligt
              min mening att det går bra att söka asyl i medlemsländerna. Samtidigt
              kan inte EU:s medlemsländer lösa de problem som driver människor
              att lämna sina hemländer på det vis som antyds i frågan. För att
              på ett mer långsiktigt och hållbart sätt lösa dessa problem måste
              de grundläggande orsakerna motverkas. Det sker enligt min mening
              genom en kraftfull politik för utveckling, frihandel, demokrati
              och respekt för mänskliga rättigheter.
            </seg>
          </u>
          <u>
            <seg>
              Däri ligger även att EU måste verka för att flyktingar ska kunna
              få skydd i sitt närområde.
            </seg>
          </u>
          <u>
            <seg>
              Som svar på de direkta frågorna vill jag mot denna bakgrund svara
              att jag inte avser verka för en författningsändring som skulle
              innebära ett införande av ett s.k. humanitärt visum. Jag ser heller
              inte något behov av att utreda frågan närmare.
            </seg>
          </u>
          <note type="speaker">
            Anf. 20 KERSTIN-MARIA STALIN (mp):
          </note>
          <u>
            <seg>
              Fru talman! Orsaken till att jag skrev den här interpellationen
              var att det i och med Schengenavtalet har blivit svårare att ta
              sig till det land där man vill söka asyl. Och om man lyckas komma
              in i ett EU-
            </seg>
          </u>
          <u>
            <seg>
              land är det endast där man får söka asyl. Om jag t.ex.
            </seg>
          </u>
          <u>
            <seg>
              kommer till Tyskland först får jag inte söka i Sverige sedan.
            </seg>
          </u>
          <u>
            <seg>
              Jag hade ett förslag, och det var att man skulle kunna införa
              en extra paragraf i Schengenavtalet, ett s.k. humanitärt visum.
              Jag måste väl tacka för svaret på min framställan, men jag blev
              riktigt ledsen när jag läste det. Jag blev speciellt ledsen över
              de sista orden som statsrådet sade, nämligen att hon inte avser
              att verka för en författningsändring och inte heller ser något
              behov av att utreda frågan närmare. Det känns väldigt sorgligt.
            </seg>
          </u>
          <u>
            <seg>
              Jag får i svaret veta att visuminstrumentet är till för tillfälliga
              besök, rena turistbesök, besök hos släktingar eller för arbete
              i Sverige och inte för att tillgodose ett långsiktigt skyddsbehov.
              Jag menar inte heller att man med humanitärt visum skulle tillgodose
              ett långsiktigt skyddsbehov, utan jag är bekymrad över att Sverige
              inte lyckas leva upp till Genèvekonventionen. Mitt förslag är
              ett sätt att försöka komma till rätta med problemen på lite kortare
              sikt.
            </seg>
          </u>
          <u>
            <seg>
              Det här är ingen befängd idé som jag själv i hastigt mod har
              kommit på på min kammare, utan jag har bl.a. läst vad folkrättsexperten
              Gregor Noll, forskare på Lunds universitet, har skrivit. Han säger
              bl.a. så här: Vi har instrument som är grovt tillyxade och inte
              skiljer mellan flyktingar och övriga invandrare, så det är dags
              att tänka efter om vi inte kan göra systemet lite mindre brutalt.
            </seg>
          </u>
          <u>
            <seg>
              Han har ett förslag om att EU-länderna i Schengensamarbetet ska
              införa en möjlighet till humanitärt visum för asylsökande flyktingar
              i Schengensamarbetets regelverk. Det är en väldigt enkel idé.
              Man inför en paragraf som ger flyktingar möjlighet att söka visering
              på humanitära grunder för att de vill söka asyl i mållandet. Det
              finns faktiskt flera EU-
            </seg>
          </u>
          <u>
            <seg>
              länder som redan har den här möjligheten i sin nationella lagstiftning.
              Danmark, Frankrike och Österrike har den.
            </seg>
          </u>
          <u>
            <seg>
              Det finns inslag av moment 22 även i det här interpellationssvaret.
              Jag får svaret att bestämmelserna i utlänningslagen förutsätter
              för sin tillämpning att den sökande befinner sig i Sverige. Det
              är inte våra utlandsmyndigheter som ska pröva vem som är i behov
              av skydd. De har varken möjlighet eller skyldighet att ta det
              ansvaret. Uppgiften att pröva vem som är i behov av skydd åligger
              Migrationsverket och Utlänningsnämnden. Ja, men det är ju just
              det. Hur ska man komma till Sverige för att få söka asyl? Det
              är bara den fråga som det handlar om i min interpellation.
            </seg>
          </u>
          <u>
            <seg>
              Jag får veta att UNHCR finns - det visste jag förut. Men det
              är inte så bra med UNHCR som det kan verka. Man har mycket begränsade
              resurser och en begränsad ekonomi och man finns inte på alla ställen
              där man skulle behövas. Titta t.ex. på länderna runt
            </seg>
          </u>
          <u>
            <seg>
              Irak! Det finns inget land där som erbjuder skydd åt irakiska
              flyktingar, inte Turkiet, inte Jordanien, inte
            </seg>
          </u>
          <u>
            <seg>
              Syrien.
            </seg>
          </u>
          <u>
            <seg>
              Jag fortsätter i mitt nästa anförande.
            </seg>
          </u>
          <note type="speaker">
            Anf. 21 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Låt mig först säga att Sverige lever upp till Genèvekonventionen.
              Vi har en absolut skyldighet i Sverige, genom den utlänningslag
              vi har, att ge skydd till den som riskerar förföljelse genom att
              återvända till sitt hemland. Vi har också utvecklat andra skyddsgrunder,
              som Kerstin-Maria Stalin väl vet, i vår svenska utlänningslag
              för att kunna ge ett fullgott skydd till den som kommer hit och
              söker skydd undan förföljelse men som också kan ha andra skäl
              för att söka asyl i vårt land.
            </seg>
          </u>
          <u>
            <seg>
              Vi ökar också stödet till FN:s flyktingkommissariat, som en information,
              därför att vi upplever att dess arbete är oerhört viktigt och
              behöver allt stöd som vi kan ge från svensk sida.
            </seg>
          </u>
          <u>
            <seg>
              Jag skulle egentligen vilja fråga Kerstin-Maria
            </seg>
          </u>
          <u>
            <seg>
              Stalin hur hon har tänkt att det här ska fungera i praktiken.
              Jag har nämligen väldigt svårt att se hur det här skulle vara
              möjligt över huvud taget att genomföra. Hur ska man kunna genomföra
              en sådan här mera ytlig bedömning av behoven? Hur ska den här
              viseringen gå till för att det i praktiken ska fungera?
            </seg>
          </u>
          <u>
            <seg>
              På vilka grunder ska den här bedömningen göras på våra utlandsmyndigheter?
              Det skulle jag vilja veta.
            </seg>
          </u>
          <u>
            <seg>
              Hur ska vi i så fall göra med de personer som kommer hit, kanske
              i rätt stor omfattning, som inte alls bedöms ha något skyddsbehov?
              Det här måste såvitt jag kan förstå bli en mycket stor administrativ
              apparat som ska klara av detta. Jag skulle vilja veta hur Kerstin-Maria
              Stalin ser på det här.
            </seg>
          </u>
          <u>
            <seg>
              Sedan nämner Kerstin-Maria Stalin exempel på några länder som
              skulle ha sådana här humanitära visum. De har möjligheten att
              använda sig av det här i speciella situationer. Det har i och
              för sig även Sverige. Det kan ju alla länder göra. Men det finns
              inget land som har det här som någon generell möjlighet.
            </seg>
          </u>
          <u>
            <seg>
              Inte någonstans existerar detta med humanitärt visum.
            </seg>
          </u>
          <note type="speaker">
            Anf. 22 KERSTIN-MARIA STALIN (mp):
          </note>
          <u>
            <seg>
              Fru talman! Jag vill bara fortsätta lite grann just med det här
              med UNHCR. Vi kan inte vänta på att
            </seg>
          </u>
          <u>
            <seg>
              UNHCR ska utvidga sin verksamhet eller få mera resurser, utan
              det här handlar om en akut åtgärd.
            </seg>
          </u>
          <u>
            <seg>
              Nu är det faktiskt inte statsrådet som ställer frågor, utan det
              är jag som har interpellationen i dag. Det finns väl möjlighet
              att ta reda på mer om hur de här länderna använder sig av den
              här speciella möjligheten för att underlätta. Faktum är att det
              finns och att det skulle gå. Det är klart att jag inte kan utreda
              här hur den administrationen skulle gå till, men eftersom det
              nu finns i flera länder skulle man faktiskt kunna använda sig
              av det. Det är inte min mening att det här skulle bli ett långsiktigt
              arbete för beskydd - det måste man arbeta med vid sidan av på
              många andra sätt - utan det här är just en följd av Schengenavtalet
              och av att det är svårt att komma in i länder för att söka asyl.
            </seg>
          </u>
          <note type="speaker">
            Anf. 23 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Det förefaller som att Kerstin-Maria
            </seg>
          </u>
          <u>
            <seg>
              Stalin i alla fall inte har tänkt igenom det här särskilt noga.
              Jag trodde att det ändå fanns några idéer om hur det här skulle
              kunna genomföras, men jag förstår att så inte är fallet. Jag har
              naturligtvis själv funderat och också försökt ta reda på om det
              finns några exempel. Det finns alltså inga exempel i världen där
              det här finns som någon generell möjlighet, utan det är endast
              i speciella situationer.
            </seg>
          </u>
          <u>
            <seg>
              Det finns ett praktiskt exempel just i en sådan här speciell
              situation. Det var Kanada som prövade det här i Guatemala, men
              man fick avsluta det därför att det var alldeles för farligt för
              de skyddssökande att vända sig till Kanadas ambassad. Det handlade
              alltså om dödsskjutningar av asylsökande. Det visar den stora
              svårigheten att i praktiken genomföra något sådant här. Det här
              är någonting som också frivilligorganisationer och en rad andra
              bedömare har insett.
            </seg>
          </u>
          <u>
            <seg>
              Det här är ingen rimlig lösning, utan vi måste arbeta på annat
              sätt. Humanitärt visum är ingen lösning när det gäller skyddsbehov,
              eftersom erfarenheten har visat att det är oerhört svårt att genomföra
              i praktiken.
            </seg>
          </u>
          <note type="speaker">
            Anf. 24 KERSTIN-MARIA STALIN (mp):
          </note>
          <u>
            <seg>
              Fru talman! Jag känner mig nästan lite kränkt av att få höra
              att jag inte har tänkt igenom över huvud taget. Jag har läst mera
              rapporter, även från Anders
            </seg>
          </u>
          <u>
            <seg>
              Sundqvist som är på rådgivningsbyrån för asylsökande och från
              Carl Söderbergh i Amnesty. Det finns naturligtvis andra sätt att
              göra det här. Vi kan inte jobba på 10 och 20 års sikt med att
              försöka förändra klimatet i länder och för att det ska bli lättare
              att få komma in och söka asyl. Kruxet är just att man ska komma
              in i ett land för att där få söka asyl. Om vi stänger de vägarna
              gör vi oss medskyldiga till smuggling, till att människor dör
              i containrar, att de utnyttjas sexuellt eller tvingas sälja droger
              för att ta sig till flyktlandet.
            </seg>
          </u>
          <u>
            <seg>
              Sverige får inte vara med och sponsra sådan verksamhet. Vi måste
              försöka hitta olika sätt att värna asylrätten. Jag är naturligtvis
              mycket väl medveten om att vi har en asylskyldighet, men vi har
              många skyldigheter som vi inte lyckas uppfylla till fullo. Vi
              måste på något vis se till att det blir lättare för flyktingar
              och skyddsbehövande att söka asyl.
            </seg>
          </u>
          <note type="speaker">
            Anf. 25 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Det som är viktigast att garantera skyddsbehövande
              människor är att de alltid har rätt att söka asyl. I det här fallet
              talar vi mest om Europa, om EU:s gräns, och där ska detta naturligtvis
              alltid vara möjligt. Den dörren ska stå öppen för alla skyddssökande.
              Det är också väldigt viktigt att arbetet inom UNHCR fortsätter
              och utvecklas. Det är nämligen oerhört väsentligt att möjligheten
              att komma som kvotflykting till de länder som tar emot kvotflyktingar,
              varav Sverige är ett, kan vara kvar och utvecklas vidare.
            </seg>
          </u>
          <u>
            <seg>
              Sedan handlar det naturligtvis om helhetsperspektivet. Ett bra
              asylmottagande och en bra asylpolitik i
            </seg>
          </u>
          <u>
            <seg>
              EU är helt väsentligt, liksom UNHCR:s kvotflyktingar och UNHCR:s
              möjligheter att arbeta i närområdet
            </seg>
          </u>
          <u>
            <seg>
              - men också, i det vida perspektivet, att arbeta mot orättvisor,
              mot klyftorna i världen, att ha en aktiv politik där naturligtvis
              biståndet också spelar en väldigt viktig roll. Vi måste arbeta
              inom många olika politikområden för att stödja en positiv utveckling
              i världens fattiga länder. Det här helhetsperspektivet,
            </seg>
          </u>
          <u>
            <seg>
              Kerstin-Maria Stalin, tror jag är det grundläggande och det som
              vi behöver samlas omkring och arbeta vidare på.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:357 om lämplighetsprövning
            av personal i barnomsorg och skola
          </note>
          <note type="speaker">
            Anf. 26 Statsrådet INGEGERD WÄRNERSSON (s):
          </note>
          <u>
            <seg>
              Fru talman! Eva Flyborg har frågat mig vad jag tänker göra för
              att förhindra att personer arbetar inom skola och barnomsorg utan
              att en lämplighetsprövning gjorts.
            </seg>
          </u>
          <u>
            <seg>
              Frågan utgår från att problem uppstått med anledning av att antalet
              ansökningar om registerutdrag enligt lagen om registerkontroll
              av personal inom förskoleverksamhet, skola och skolbarnsomsorg
              blivit större än förväntat och att viss väntetid därför råder
              innan registerutdraget kan erhållas. Eva Flyborg påtalar också
              att lagstiftningen inte täcker in vissa grupper såsom lärarstuderande
              som fullgör sin praktikperiod på en skola, personer som är sysselsatta
              inom arbetsmarknadspolitiska åtgärder eller personal på fritidsgårdar.
            </seg>
          </u>
          <u>
            <seg>
              Jag noterar med tillfredsställelse att Eva Flyborg tycker att
              det är utmärkt att lagen kommit till stånd.
            </seg>
          </u>
          <u>
            <seg>
              Sedan lagen trädde i kraft den 1 januari i år har ett mycket
              stort antal ansökningar om registerutdrag inkommit till registerenheten
              hos Rikspolisstyrelsen i
            </seg>
          </u>
          <u>
            <seg>
              Kiruna. I dagsläget inkommer 600-800 ansökningar om dagen, inte
              ca 1 500 som uppges i interpellationen. Men det är ändå betydligt
              fler än vad som hade förutsetts. Enligt uppgift från Rikspolisstyrelsen
              i
            </seg>
          </u>
          <u>
            <seg>
              Kiruna kan en förklaring vara att arbetssökande ansöker om registerutdrag
              redan när de lämnar in sina ansökningshandlingar till en arbetsgivare.
              Detta är inte i enlighet med gällande bestämmelser. Av lagen
            </seg>
          </u>
          <u>
            <seg>
              (2000:873) om registerkontroll av personal inom förskoleverksamhet,
              skola och skolbarnsomsorg framgår tydligt att det är den som erbjuds
              en anställning inom nämnda verksamheter som ska lämna ett sådant
              registerutdrag. Att lämna registerutdraget ska alltså vara det
              sista ledet i rekryteringsförfarandet.
            </seg>
          </u>
          <u>
            <seg>
              Den som inte har lämnat registerutdrag får inte anställas. Den
              som inom ett år erbjuds en förnyad anställning hos samma arbetsgivare
              får anställas utan att han eller hon lämnat ett nytt utdrag. På
              begäran av den som lämnat ett registerutdrag ska det återlämnas
              i original. Syftet med den sistnämnda bestämmelsen är att begränsa
              antalet registerutdrag och underlätta vid ny ansökan om arbete.
            </seg>
          </u>
          <u>
            <seg>
              Utöver problemet med att sannolikt fler personer än förväntat
              ansöker om registerutdrag tillkommer tekniska problem hos Rikspolisstyrelsen
              i Kiruna. Jag vet att Rikspolisstyrelsen arbetar för att lösa
              problemen.
            </seg>
          </u>
          <u>
            <seg>
              En sökande får i dag vänta cirka två veckor på registerutdraget.
              Jag förutsätter att arbetsgivaren har en framförhållning och löser
              de olägenheter som kan uppstå med en viss väntetid. Man måste
              för övrigt vara beredd på att ett system av detta slag alltid
              kommer att innebära att en viss väntetid kan uppstå, som arbetsgivaren
              måste kunna hantera. Inte minst därför är det viktigt att arbetsgivare
              har en framförhållning och planering när det gäller att anställa
              personal. Jag är samtidigt medveten om att det inte alltid går.
            </seg>
          </u>
          <u>
            <seg>
              Den nya lagen gäller vid anställning av personal.
            </seg>
          </u>
          <u>
            <seg>
              Jag förutsätter att lärarstuderande, praktikanter och andra personer
              på arbetsmarknaden som ej erhållit regelrätt anställning omfattas
              av introduktionsåtgärder under överinseende av mentorer, utbildningsansvariga
              eller liknande. Lagen omfattar till alldeles övervägande del obligatoriska
              verksamheter med ansvar för små barn och unga människor med svagt
              eget skydd eller verksamheter som, utan att vara obligatoriska,
              utnyttjas av den absoluta merparten av alla barn. För dessa verksamheter
              har samhället ett särskilt ansvar. Det är därför enligt regeringens
              mening särskilt angeläget att just dessa verksamheter omfattas
              av registerkontroll.
            </seg>
          </u>
          <u>
            <seg>
              Fritidsgårdar är inte en obligatorisk verksamhet, men självfallet
              är det lika viktigt att lämplig personal med intresse för och
              utbildning för verksamheterna anställs där. Det ställer lika stora
              krav på arbetsgivare att rekrytera på ett genomtänkt och seriöst
              sätt.
            </seg>
          </u>
          <note>
            Diskussioner förs mellan Utbildningsdepartementet, Rikspolisstyrelsen
            och Svenska Kommunförbundet om olika åtgärder som avser både informationsinsatser
            och anpassningar av teknisk art för att minska problemen. Resultatet
            av dessa diskussioner måste avvaktas innan några särskilda åtgärder
            kan övervägas.
          </note>
          <note type="speaker">
            Anf. 27 EVA FLYBORG (fp):
          </note>
          <u>
            <seg>
              Fru talman! Jag ber först att få tacka ministern för svaret.
              Jag är dock kanske inte helt nöjd och inte heller på alla punkter
              helt överens med det.
            </seg>
          </u>
          <u>
            <seg>
              Fru talman! Från årsskiftet måste alla som nyanställs inom skola
              och barnomsorg visa upp ett utdrag ur polisens belastningsregister.
              De brott som kan finnas upptagna i detta register är mycket grova.
              Det är inte direkt några felparkeringsböter, utan det är grova
              fysiska våldsbrott. Det kan vara sexualbrott, mord, dråp, grov
              misshandel, människorov, grovt rån eller barnpornografibrott -
              allvarliga brott.
            </seg>
          </u>
          <u>
            <seg>
              Om utdraget innehåller en anteckning om brott avgör arbetsgivaren
              om personen ska anställas eller inte - förhoppningsvis inte, för
              meningen är ju att dessa personer inte ska anställas. Den som
              inte kan uppvisa ett sådant registerutdrag som är högst ett år
              gammalt får inte anställas. Så säger lagen, och så långt är vi
              överens. Vi tycker också att det är en bra lag.
            </seg>
          </u>
          <u>
            <seg>
              Nu finns det, fru talman, problem med detta som vi har noterat.
              Rikspolisstyrelsen, som handlägger detta uppe i Kiruna, är överbelastad.
              Redan den första månaden passerades det antal ansökningar som
              man trodde skulle gälla för ett helt år, nämligen 28 000-
            </seg>
          </u>
          <u>
            <seg>
              30 000 utdrag. Budgeten överskreds, säger man på
            </seg>
          </u>
          <u>
            <seg>
              Rikspolisstyrelsen i Kiruna, för länge sedan.
            </seg>
          </u>
          <u>
            <seg>
              Det här innebär också, fru talman, att väntetiderna blir långa
              - inte två veckor, som ministern anger i svaret, utan tre veckor.
              Lagen åsidosätts därmed.
            </seg>
          </u>
          <u>
            <seg>
              Kommunerna tvingas anställa folk som inte kan uppvisa detta registerutdrag,
              och det är att bryta mot lagen. Det är det som är problemet i
              dag: Kommunerna bryter mot lagen. De har egentligen inget annat
              val.
            </seg>
          </u>
          <u>
            <seg>
              Då, menar jag, har vi alltså en lagstiftning som är bra, som
              syftar till att skydda våra barn och ungdomar
            </seg>
          </u>
          <u>
            <seg>
              - men som inte kan följas därför att det finns tekniska och andra
              problem. Det duger inte.
            </seg>
          </u>
          <u>
            <seg>
              Dessutom har vi ju en stor brist på lärare och förskollärare.
              Därför kan man förvänta sig att antalet anställningar och nyanställningar
              under en ganska lång tid framöver, kanske flera år, kommer att
              vara fortsatt högt. Därför kan man också räkna med att trycket
              på denna tjänst kommer att vara fortsatt högt.
            </seg>
          </u>
          <u>
            <seg>
              Det kommer inte att minska, och då kvarstår problemet.
            </seg>
          </u>
          <u>
            <seg>
              Vidare omfattas ju inte alla grupper av lagen.
            </seg>
          </u>
          <u>
            <seg>
              Möjligtvis skulle man kunna tänka sig att lärarstuderande och
              andra som är väldigt tillfälliga i skolan inte ska bedömas lika
              hårt. Men just det faktum att lagen inte gäller personal på t.ex.
              fritidsgårdar tycker jag är desto allvarligare. Fritidsverksamheten
              sker i dag i många fall t.o.m. i skollokalerna. Samma barn som
              är i skolan byter så att säga bara rubrik på timmen och in kommer
              en annan person. Den personen omfattas plötsligt inte av kontrollen.
              Man ska inte måla en viss potentat på väggen, men det kan förvisso
              vara en brottsling som då dyker upp på våra fritidsgårdar. Det
              är inte lämpligt. Det är inte mer lämpligt bara för att det är
              en fritidsverksamhet.
            </seg>
          </u>
          <u>
            <seg>
              Vi ska inte heller glömma, fru talman, att det här faktiskt är
              en kommunal verksamhet. Det är ingen privat verksamhet som inte
              omfattas av statliga eller kommunala regleringar, utan det är
              en verksamhet som borde omfattas av detta och det gör den inte.
              Det tycker jag är den andra stora bristen.
            </seg>
          </u>
          <note type="speaker">
            Anf. 28 Statsrådet INGEGERD WÄRNERSSON (s):
          </note>
          <u>
            <seg>
              Fru talman! Den nya lagen har varit i kraft sedan årsskiftet.
              Vi har från departementets sida från allra första början, redan
              från de första veckorna, verkligen noggrant följt upp hur den
              fungerar. Man kunde förutse att det skulle kunna bli ett väldigt
              tryck i början.
            </seg>
          </u>
          <u>
            <seg>
              Vi har också tittat närmare på hur det ser ut i t.ex.
            </seg>
          </u>
          <u>
            <seg>
              annonser i tidningar när man söker lärare. Då har vi sett att
              kommuner felaktigt redan när man ber människor att söka till en
              viss lärartjänst kräver det här intyget. För att motverka detta
              ska Kommunförbundet gå ut med ytterligare information till kommunerna,
              tala om hur lagen ser ut och när arbetsgivaren är skyldig att
              kräva detta intyg från utdraget.
            </seg>
          </u>
          <u>
            <seg>
              Men jag kan också se ett annat scenario. Människor som har sysslat
              med att vara lärarvikarier men som kanske inte har bestämt sig
              för att man ska vara det nästa månad utan kanske två månader längre
              fram kan se till att ha det här utdraget i god tid så att de vet
              att de har det när jobbet dyker upp och inte behöver vänta. Det
              finns säkert olika skäl till att anstormningen har varit hög.
            </seg>
          </u>
          <u>
            <seg>
              Vi har frågat Rikspolisstyrelsen om det är antalet ansökningar
              som har orsakat problemen. Då har de svarat oss att det inte är
              det, utan enligt vad man säger hänger problemet samman med Rikspolisens
              skanner som är så känslig att den inte kan läsa av otydligt skrivna
              ansökningar. De menar när vi har frågat dem att det här är ett
              rent tekniskt problem. Man får väl se hur man kan utveckla den
              här skannern så att den kan ta emot alla ansökningar. Annars,
              svarar de oss, ska de kunna klara av det.
            </seg>
          </u>
          <u>
            <seg>
              Den delen släpper vi inte. Vi måste följa upp detta hela tiden
              och fortsätta med den ständiga kontakt som vi har. Är det så att
              problemen fortsätter och vi inte kan se någon nedgång får vi givetvis
              fundera över vilka andra åtgärder vi kan vidta när det gäller
              just den delen.
            </seg>
          </u>
          <note type="speaker">
            Anf. 29 EVA FLYBORG (fp):
          </note>
          <u>
            <seg>
              Fru talman! Vi har säkert båda två varit i kontakt med både Rikspolisstyrelsen
              i Kiruna och den mer centrala instansen. Vi har också fått beskedet
              att det finns tekniska problem och att man har en teknisk lösning
              som inte är speciellt bra fullt ut, utan den måste förbättras.
              Men det kommer att ta ett tag, förmodar jag, det gör alla tekniska
              förbättringar. Och vad gör man under tiden?
            </seg>
          </u>
          <u>
            <seg>
              Vi har dessutom fått indikationer på att det också är ett personalproblem,
              att man inte har tillräckligt mycket resurser för att hantera
              verksamheten, eftersom man redan efter en månad fick in lika mycket
              som regeringen trodde att man skulle få in på ett helt år. Då
              är det klart att man inte heller har kalibrerat den avdelningen
              för en sådan anstormning.
            </seg>
          </u>
          <u>
            <seg>
              Det är ju så. Människor är inte fullt ut reglerbara.
            </seg>
          </u>
          <u>
            <seg>
              Man får också förvänta sig att det kan inträffa saker.
            </seg>
          </u>
          <u>
            <seg>
              Läget på en del skolor är kaotiskt. Det saknas ungefär
            </seg>
          </u>
          <u>
            <seg>
              20 000 behöriga lärare. När någon blir sjuk måste han eller hon
              ersättas med mycket kort varsel utan att barnens säkerhet sätts
              på spel. Det är det som är resultatet. Det är därför detta är
              en sådan allvarlig fråga.
            </seg>
          </u>
          <u>
            <seg>
              De tekniska och personella problem som jag tror finns tycker
              jag att man borde kunna lösa relativt snabbt genom att göra en
              snabb insats vad gäller både den tekniska biten och personalförstärkningar.
              Det borde man faktiskt kunna fatta ett relativt snabbt beslut
              om när det uppstått en extraordinär situation därför att kommunerna
              bryter mot lagen. Kommunerna bryter mot lagen och anställer personer
              som inte kan uppvisa det registerutdrag som vi har bestämt i
            </seg>
          </u>
          <u>
            <seg>
              Sveriges riksdag att man ska göra.
            </seg>
          </u>
          <u>
            <seg>
              Då kan man fråga sig om ministern har funderat på hur man ska
              hantera de kommuner som ändå måste anställa personer som inte
              har registerutdraget och därmed bryter mot lagen. Hur ska man
              hantera de kommunerna? Har ministern funderat på hur man ska hantera
              den lagbrytarsituationen?
            </seg>
          </u>
          <note type="speaker">
            Anf. 30 Statsrådet INGEGERD WÄRNERSSON (s):
          </note>
          <u>
            <seg>
              Fru talman! Givetvis ska inte kommunerna bryta mot lagen. Låt
              oss säga att ansökningstiden ligger på cirka två veckor i genomsnitt.
              Den kan kanske i något fall gå upp till tre veckor, någon gång
              kan den vara en vecka. Om vi tar till i överkant ligger den på
              lite över två veckor. Jag tycker att man som arbetsgivare måste
              kunna arbeta med en framförhållning på två veckor när man ska
              göra anställningar.
            </seg>
          </u>
          <u>
            <seg>
              Man vet vid varje terminsstart att man står inför ett problem
              när man ska anställa många nya lärare och givetvis, det kan vi
              också se i dag, går man ut med sina annonser och erbjuder tjänsterna
              långt tidigare än man har gjort förut. Det är en förändring, men
              den tror jag inte beror på registerkontrollen utan på att det
              kan vara svårt att rekrytera lärare. Man är tidigare ute än man
              har varit förr. Då kom de här annonserna ofta någon gång under
              sommaren. Nu är höstterminens annonser redan i full gång. Det
              är bra, för då förlänger man tiden och får större möjlighet att
              tillsätta tjänsterna.
            </seg>
          </u>
          <u>
            <seg>
              I det akuta läget, när en lärare blir sjuk eller flyttar hastigt
              och man inte har haft möjlighet att förbereda sig utan står med
              en tom tjänst, tycker jag att man, om det rör sig om de här två
              till två och en halv veckorna, ändå inte får ta steget att ta
              in någon som man inte har fått intyget från. Då måste man, även
              om det kan vara svårt, göra omprioriteringar med den personal
              man har och se till att man kan täcka upp tjänsterna.
            </seg>
          </u>
          <u>
            <seg>
              I dag omfattar verksamheten ofta förskola och grundskola. Ibland
              är även gymnasieskolan involverad. I ett akutläge får man titta
              på helheten och se efter om man har någon personal tillgänglig.
              Är det en tjänst som kanske gäller årskurs 4 eller något annat
              kan man kanske frigöra personal som finns i förskoleklass för
              att kunna möta de här två veckorna. Man får undersöka vad man
              kan göra för att stärka laget.
            </seg>
          </u>
          <u>
            <seg>
              Det beror väldigt mycket på vilken typ av tjänst man talar om.
            </seg>
          </u>
          <u>
            <seg>
              Jag kan inte som minister uppmana någon att bryta mot lagen.
              Man måste ha framförhållning och kunna hantera situationen. Generellt
              när det gäller vikarier vill jag säga att vi, när vi nu ger skolan
              förstärkning, hoppas mycket på att vi ska få mer personal inom
              skolan, och att man ska ha en längre framförhållning också när
              det gäller sina vikariepooler.
            </seg>
          </u>
          <u>
            <seg>
              Man kan nu ha en sådan inom kommunen, så att man har ett visst
              antal människor som är anställda men som också flexibelt kan flytta
              sig mellan de olika skolorna. Det har funnits tidigare. Vi vet
              ju att 90-
            </seg>
          </u>
          <u>
            <seg>
              talet har varit svårt med nedskärningar och annat, men den vägen
              ska man också kunna skapa något.
            </seg>
          </u>
          <u>
            <seg>
              Lagen är ny, jag vill ändå understryka det, och i början har
              en del brutit mot den. De har inte klarat av sin situation. Detta
              accepterar vi inte. Jag kan förstå varför det har skett, men jag
              tycker inte att man ska bryta mot lagen, nej.
            </seg>
          </u>
          <note type="speaker">
            Anf. 31 EVA FLYBORG (s):
          </note>
          <u>
            <seg>
              Fru talman! Det var absolut inte min avsikt att vi skulle uppmana
              någon kommun att bryta mot lagen.
            </seg>
          </u>
          <u>
            <seg>
              Jag konstaterar att kommunerna bryter mot lagen i dag. Det är
              det som är problemet. Det är det som är felet. Det behöver vi
              inte uppmuntra dem till.
            </seg>
          </u>
          <u>
            <seg>
              Fru talman! Jag ska i alla fall tacka ministern för svaret och
              för den här debatten. Jag tycker att det är bra att vi belyser
              de här frågorna. Barnen är det viktigaste vi har och de är väl
              värda att skyddas på alla sätt. Jag tycker att det är en bra lagstiftning,
              men jag ser att vi har en del praktiska problem och möjligtvis
              några åsiktsskillnader huruvida det borde gälla annan personal
              också.
            </seg>
          </u>
          <u>
            <seg>
              För det första borde vi ge Rikspolisstyrelsen ett utökat anslag
              för att klara de personella förstärkningarna samt de tekniska
              problemen. För det andra borde vi komplettera lagen att gälla
              även fritidsverksamhet.
            </seg>
          </u>
          <u>
            <seg>
              Det är en kommunal verksamhet med kommunalt ansvar, och den bör
              omfattas av detta.
            </seg>
          </u>
          <u>
            <seg>
              Jag får tacka så länge. Jag ska också be att få återkomma i frågan
              längre fram.
            </seg>
          </u>
          <note type="speaker">
            Anf. 32 Statsrådet INGEGERD WÄRNERSSON (s):
          </note>
          <u>
            <seg>
              Fru talman! Jag vill också tacka för interpellationen. Det är
              viktigt att vi belyser och följer upp när nya lagstiftningar genomförs.
              Vi gör det från vår sida, och vi kommer givetvis vara beredda
              att vidta åtgärder om vi ser att lagen inte fungerar.
            </seg>
          </u>
          <u>
            <seg>
              Det var många och långa diskussioner om vad lagen skulle omfatta.
              En del har varit helt negativa till den nya lagen eftersom de
              ansåg att den skulle utgöra ett ingrepp i den personliga integriteten.
            </seg>
          </u>
          <u>
            <seg>
              Skolor ser i dag olika ut. Alla är inte anställda av kommunen.
              Det finns flera arbetsgivare i skolan, allt från lokalvårdare,
              vaktmästare, chaufförer till människor på fritidsgårdarna. Givetvis
              är de lika nära de barn och ungdomar som finns på skolan som de
              personer som i dag är berörda av lagstiftningen.
            </seg>
          </u>
          <u>
            <seg>
              Det pågår ytterligare en utredning på regeringens uppdrag att
              se över just personlig integritet i arbetslivet. Det handlar för
              närvarande om drogtester, användning av persondatorer osv. Även
              andra integritetsfrågor kommer att tas upp. Vi har valt denna
              begränsade grupp människor. Det är viktigt att se vad utredningen
              kommer fram till men också att se på de större uppföljningarna
              av hur detta har fallit ut. Har det uppmärksammats människor som
              ändå har begärt utdrag ur registret fastän de har begått de våldsbrott
              som detta gäller? Frekvensen och typen kommer att vara avgörande
              för hur vi i framtiden ska se på den typen av kontroll.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note>
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            2000/01:124 Förslag till ändring av rådets förordning
          </note>
          <note>
            (EG) nr 1251/99 om upprättande av ett stödsystem för producenter
            av vissa jordbruksgrödor. - Odling på uttagen areal KOM (2001)
            87 till miljöoch jordbruksutskottet
          </note>
          <note>
            2000/01:125 Förslag till rådets förordning om ändring av förordning
            (EG) nr 1254/1999 om den gemensamma marknaden för nötkött KOM
            (2001) 87 till miljö- och jordbruksutskottet
          </note>
          <note>
            2000/01:126 Rapport från kommissionen till rådet och Europaparlamentet
            om tillämpningen av rådets förordning (EG) nr 1221/97 om allmänna
            tillämpningsregler för åtgärder som syftar till att förbättra
            villkoren för produktion och saluföring av honung KOM (2001) 70
            till miljö- och jordbruksutskottet
          </note>
          <note>
            2000/01:127 Förslag till rådets förordning om den gemensamma
            organisationen av marknaden för etanol som framställts av jordbruksprodukter
          </note>
          <note>
            KOM (2001) 101 till miljö- och jordbruksutskottet
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:126 till justitieutskottet
          </note>
          <note>
            Skrivelse
          </note>
          <note>
            2000/01:104 till finansutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            2000/01:75 Redogörelse för behandlingen av riksdagens skrivelser
            till regeringen
          </note>
          <note>
            Utbildningsutskottets betänkande
          </note>
          <note>
            2000/01:14 Kvalificerad yrkesutbildning
          </note>
          <note>
            Justitieutskottets betänkande
          </note>
          <note>
            2000/01:21 Från anstalt till frihet
          </note>
          <note>
            11 § Kammaren åtskildes kl. 10.33.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
