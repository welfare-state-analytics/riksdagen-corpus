<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--20</head>
          <docDate when="2000-10-27 00:00:00">2000-10-27 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------
          </note>
          <note>
            1 § Avsägelse
          </note>
          <note>
            Tredje vice talmannen meddelade att Sinikka
          </note>
          <note>
            Bohlin (s) avsagt sig uppdraget som ledamot i EU-
          </note>
          <note>
            nämnden.
          </note>
          <note>
            Kammaren biföll denna avsägelse.
          </note>
          <note>
            2 § Kompletteringsval till EU-nämnden
          </note>
          <note>
            Tredje vice talmannen meddelade att på grund av uppkommen vakans
            hade Socialdemokraternas riksdagsgrupp anmält Inge Carlsson som
            ledamot i EU-
          </note>
          <note>
            nämnden efter Sinikka Bohlin.
          </note>
          <note>
            Tredje vice talmannen förklarade vald till
          </note>
          <note>
            ledamot i EU-nämnden
          </note>
          <note>
            Inge Carlsson (s)
          </note>
          <note>
            3 § Ledighet, m.m.
          </note>
          <note>
            Tredje vice talmannen meddelade att Göte Jonsson (m) ansökt om
            fortsatt ledighet t.o.m. den
          </note>
          <note>
            1 december 2000.
          </note>
          <note>
            Kammaren biföll denna ansökan.
          </note>
          <note>
            Tredje vice talmannen meddelade att Ulf Melin
          </note>
          <note>
            (m) skulle fortsätta som ersättare för Göte Jonsson.
          </note>
          <note>
            4 § Meddelande om EU-debatt
          </note>
          <note>
            Tredje vice talmannen meddelade att EU-debatt skulle äga rum
            torsdagen den 9 november kl. 12.00.
          </note>
          <note>
            5 § Meddelande om aktuell debatt
          </note>
          <note>
            Tredje vice talmannen meddelade att på begäran av Centerpartiets
            riksdagsgrupp skulle aktuell debatt om hur demokratin lokalt ska
            kunna stärkas anordnas fredagen den 10 november kl. 9.00.
          </note>
          <note>
            Från regeringen skulle statsrådet Britta Lejon delta.
          </note>
          <note>
            Den inkomna skrivelsen hade följande lydelse:
          </note>
          <note>
            Begäran om aktuell debatt
          </note>
          <note>
            Av de ca 13 000 som blivit valda till kommunala beslutsfattande
            församlingar i det senaste valet har över 1 500 redan lämnat sina
            uppdrag. Var tionde politiker hoppar av i förtid. Ett av de vanligaste
            skälen till varför så många lämnat sina uppdrag uppges vara begränsade
            beslutsbefogenheterna på den lokala nivån. Det kommunala självstyret
            kringgås och beskärs. Aktuella sådana förslag finns på skolans
            område, inom bostadspolitiken och inom akutsjukvården.
          </note>
          <note>
            Sjunkande valdeltagande och många människors känsla av utanförskap
            undergräver demokratin. Demokratin måste förnyas och delaktigheten
            hos allmänheten ökas. De aktuella händelserna visar på motsatt
            utveckling. Mot bakgrund härav begär Centerpartiets riksdagsgrupp
            en aktuell debatt om hur demokratin lokalt ska kunna stärkas.
          </note>
          <note>
            Stockholm den 24 oktober 2000
          </note>
          <note>
            Agne Hansson
          </note>
          <note>
            Gruppledare
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:40
          </note>
          <note>
            Till riksdagen
          </note>
          <note>
            Interpellation 2000/01:40 av Ulf Nilsson om betygssystemet.
          </note>
          <note>
            Interpellationen kommer att besvaras tisdagen den
          </note>
          <note>
            7 november 2000.
          </note>
          <note>
            Skälet till dröjsmålet är plenifri vecka i riksdagen.
          </note>
          <note>
            Stockholm den 25 oktober 2000
          </note>
          <note>
            Utbildningsdepartementet
          </note>
          <note>
            Ingegerd Wärnersson
          </note>
          <note>
            Enligt uppdrag
          </note>
          <note>
            Staffan Bengtsson
          </note>
          <note>
            Statssekreterare
          </note>
          <note>
            Interpellation 2000/01:39
          </note>
          <note>
            Till riksdagen
          </note>
          <note>
            Interpellation 2000/01:39 av Lena Ek (c) om grundnivån i föräldraförsäkringen.
          </note>
          <note>
            Interpellationen kommer att besvaras tisdagen den
          </note>
          <note>
            14 november 2000.
          </note>
          <note>
            Skälet till dröjsmålet är bl.a. plenifri vecka.
          </note>
          <note>
            Stockholm den 23 oktober 2000
          </note>
          <note>
            Socialdepartementet
          </note>
          <note>
            Ingela Thalén
          </note>
          <note>
            Enligt uppdrag
          </note>
          <note>
            Erna Zelmin-Åberg
          </note>
          <note>
            Expeditions- och rättschef
          </note>
          <note>
            Interpellation 2000/01:43
          </note>
          <note>
            Till riksdagen
          </note>
          <note>
            Interpellation 2000/01:43 av Ulla-Britt Hagström om byggforskningens
            framtid.
          </note>
          <note>
            Interpellationen kommer att besvaras måndagen den 27 november
            2000.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 26 oktober 2000
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 2000/01:47
          </note>
          <note>
            Till riksdagen
          </note>
          <note>
            Interpellation 2000/01:47 av Per-Samuel Nisser om miljöbalken
            och miljösanktionsavgifter.
          </note>
          <note>
            Interpellationen kommer att besvaras tisdagen den
          </note>
          <note>
            28 november 2000.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 26 oktober 2000
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            Interpellation 2000/01:33
          </note>
          <note>
            Till riksdagen
          </note>
          <note>
            Interpellation 2000/01:33 av Ingvar Eriksson (m)
          </note>
          <note>
            om jordbrukets produktionsmedel.
          </note>
          <note>
            Interpellationen kommer att besvaras tisdagen den
          </note>
          <note>
            21 november 2000.
          </note>
          <note>
            Skälet till dröjsmålet är utlandsresor och inbokade engagemang.
          </note>
          <note>
            Stockholm den 24 oktober 2000
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2000/01:44
          </note>
          <note>
            Till riksdagen
          </note>
          <note>
            Interpellation 2000/01:44 av Margareta Cederfeldt
          </note>
          <note>
            (m) om fastighetsskatten i Stockholm.
          </note>
          <note>
            Interpellationen kommer att besvaras den
          </note>
          <note>
            21 november 2000.
          </note>
          <note>
            Skälet till dröjsmålet är resor och inbokade engagemang.
          </note>
          <note>
            Stockholm den 20 oktober 2000
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            Interpellation 2000/01:53
          </note>
          <note>
            Till riksdagen
          </note>
          <note>
            Interpellation 2000/01:53 av Lennart Kollmats
          </note>
          <note>
            (fp) om utflyttning av akademiker.
          </note>
          <note>
            Interpellationen kommer att besvaras tisdagen den
          </note>
          <note>
            21 november 2000.
          </note>
          <note>
            Skälet till dröjsmålet är utlandsresor och inbokade engagemang.
          </note>
          <note>
            Stockholm den 24 oktober 2000
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            7 § Svar på interpellation 2000/01:1 om Österrikesanktionerna
          </note>
          <note type="speaker">
            Anf. 1 Utrikesminister ANNA LINDH (s):
          </note>
          <note>
            Fru talman! Sten Andersson har frågat statsministern vilka åtgärder
            regeringen är beredd att vidta i syfte att klargöra vilken instans
            i Europeiska unionen
          </note>
          <note>
            (EU) som ska avgöra huruvida diplomatiska åtgärder mot medlemsländer
            ska vidtas eller ej. Interpellationen har överlämnats till mig.
          </note>
          <note>
            Beslutet om åtgärder mot Österrike fattades utanför EU:s ram
            och berörde enbart de bilaterala relationerna mellan Österrike
            och de övriga medlemsländerna. Det var och är oerhört viktigt
            att motverka alla tillstymmelser till rasistiska och främlingsfientliga
            strömningar. Detta gäller särskilt när dessa strömningar återfinns
            i ett regeringsparti i ett av unionens medlemsländer.
          </note>
          <note>
            Som kunde konstateras i "de tre vise männens"
          </note>
          <note>
            rapport gav åtgärderna resultat. "De vise" fastslår i rapporten:
            "De fjorton medlemsländernas åtgärder ökade insikten om de gemensamma
            europeiska värdenas betydelse, inte bara i Österrike utan även
            i andra medlemsstater. Det råder inget tvivel om att åtgärderna
            som instiftades av de fjorton medlemsstaterna i fallet Österrike
            har fått som följd att den österrikiska regeringen har intensifierat
            sina ansträngningar. Åtgärderna har också gett kraft åt det civila
            samhället att försvara dessa värden."
          </note>
          <note>
            "De tre vise männens" rapport föreslår att man i framtiden hanterar
            denna typ av frågeställningar inom ramen för EU. Författarna vill
            förstärka de allmängiltiga europeiska värdena genom att stärka
            artikel 7 i fördraget om Europeiska unionen. Man vill möjliggöra
            en kontinuerlig övervakning och utvärdering av varje medlemsland
            och ge ministerrådet mandat att på basis av resultatet vidta åtgärder
            mot ett medlemsland. "De vise männen" vill också skapa en avdelning
            för mänskliga rättigheter inom rådssekretariatet som ska rapportera
            till Europeiska rådet, utse en kommissionär för mänskliga rättigheter
            samt stärka
          </note>
          <note>
            EU:s observatorium mot rasism och främlingsfientlighet i Wien
            med målet att omvandla organet till en fullfjädrad europeisk myndighet
            för mänskliga rättigheter.
          </note>
          <note>
            Sverige är berett att diskutera hur situationer liknande Österrikes
            ska hanteras i framtiden. Diskussioner förs också redan inom ramen
            för den mellanstatliga konferens om unionens institutioner som
            nu pågår.
          </note>
          <note type="speaker">
            Anf. 2 STEN ANDERSSON (m):
          </note>
          <note>
            Fru talman! Några dagar efter det att sanktionerna mot Österrike
            hade hävts betonade statsministern i
          </note>
          <note>
            TV att sådana sanktioner kunde komma att sättas i gång även senare
            och att ingen skulle känna sig säker.
          </note>
          <note>
            Man skulle hålla ett öga på vissa politiska åsikter och yttringar
            inom EU.
          </note>
          <note>
            Ytterligare några dagar senare läste jag ett TT-
          </note>
          <note>
            telegram där det stod: EU-sanktionerna mot Österrike var en engångsföreteelse
            och kommer aldrig att upprepas. I fortsättningen måste EU acceptera
            resultaten av demokratiska val.
          </note>
          <note>
            Den som sade detta var EU-kommissionens ordförande Romano Prodi.
          </note>
          <note>
            Då vill jag ställa en fråga till utrikesministern med följande
            lydelse: Vilka åtgärder är utrikesministern beredd att vidta i
            syfte att klargöra vilken instans i EU
          </note>
          <note>
            som avgör huruvida sanktioner, typ den nyligen avslutade mot
            Österrike, ska vidtas eller ej? Den frågan svarade inte statsrådet
            på. Är det EU-
          </note>
          <note>
            kommissionen eller är det regeringscheferna som bestämmer? Det
            kan inte vara fel att vi kan få ett klargörande på den punkten.
          </note>
          <note>
            När det gäller valet av "de vice männen" har det nog förvånat
            mer än en. Finland t.ex. är väl knappast världsberömt för sin
            invandrar- och flyktingpolitik.
          </note>
          <note>
            Belgien har problem med ett stort parti som är kritiskt mot invandrarpolitiken.
            Så jag tror att det var lite fel personer som man valde ut.
          </note>
          <note>
            Sedan är det ju så att EU, tyvärr, i dag har ett lågt förtroende
            i samtliga medlemsländer, kanske med undantag för dem som är nettobidragstagare.
            Agerandet i samband med Österrikesanktionerna stärkte, enligt
            min uppfattning, inte förtroendet. Beslutet var hafsigt tillkommet.
            Det hade inte stöd i den allmänna opinionen.
          </note>
          <note>
            Jag har sett mätningar från några länder där olika institut gått
            ut och mätt människors uppfattning om sanktionerna. De visade
            på ett enormt övertag för dem som var kritiska mot det här beslutet.
          </note>
          <note>
            Sedan uppträdde EU ibland t.o.m. lite löjligt under resans gång.
            Det var ett större möte - jag tror att det var i Portugal - där
            deltagarna skulle fotograferas.
          </note>
          <note>
            Vid mötet råkade en representant för Österrikes frihetsparti
            vara med. Inte någon vill under några förhållanden fotograferas
            tillsammans med denna person, och han eller hon fick inte vara
            med på något gruppfoto. Nu löste man problemet genom att Mexikos
            president, tror jag att det var, befann sig på orten samtidigt.
            I och med att han kunde ställa upp på fotot kunde man ta fotografiet.
            Ursäkta, men tycker inte fru utrikesministern att detta är lite
            löjligt? Hon kan väl hålla med mig om att det i alla fall inte
            stärker EU:s anseende.
          </note>
          <note>
            Men än en gång: Vilken instans avgör om sanktioner ska vidtas
            eller ej? Anser utrikesministern att det som Romani Prodi har
            sagt inte stämmer överens med vad regeringscheferna inom EU tycker
            och tänker?
          </note>
          <note type="speaker">
            Anf. 3 Utrikesminister ANNA LINDH (s):
          </note>
          <note>
            Fru talman! Till att börja med tycker jag att det är viktigt
            att slå fast att man måste kunna reagera och att det var viktigt
            att reagera i det här fallet.
          </note>
          <note>
            Det var ju inte vilken regering som helst som bildades i Österrike.
            Det var en regering med ett direkt främlingsfientligt parti, ett
            parti som har brutit mot oerhört många av de värden som jag är
            övertygad om att såväl Sten Andersson och jag som alla andra här
            i kammaren omfattar.
          </note>
          <note>
            I det läget är det också viktigt att EU kan markera att EU inte
            bara handlar om handel och ekonomi längre utan att EU också handlar
            om gemensamma värderingar och att andra länder därför inte stillatigande
            kan åse hur en regering med direkt främlingsfientliga inslag bildas
            i Europa. Det är också så att eftersom många av besluten i EU
            fattas gemensamt har varje regering en påverkan på alla andra
            länder i
          </note>
          <note>
            Europa. Det innebär också att det finns skäl att reagera om en
            av de regeringar som är med och fattar beslut som omfattar Sverige
            och Sveriges medborgare har ett främlingsfientligt parti i ledningen.
          </note>
          <note>
            Sten Andersson ifrågasätter här "de tre vise männen" och deras
            länder. Det här var ju väldigt respekterade personer som utsågs
            för att kunna göra en oberoende bedömning av åtgärderna, vilken
            effekt de hade haft och vad man skulle kunna tänkas göra i framtiden.
            De konstaterar att åtgärderna har haft effekt. De ger ett antal
            exempel på vilken effekt som åtgärderna har haft, allt från att
            påverka den direkta regeringspolitiken i Österrike till opinionsbildningen
            och själva regeringsbildandet. Även regeringsbildandet och vilka
            ministrar som utsågs påverkades faktiskt av omvärldens reaktion.
            De som hade gjort sig kända för de mest extrema uttalandena och
            agerandena fick trots allt inte komma med i regeringen.
          </note>
          <note>
            "De tre vice männen" föreslog också att det var dags att avsluta
            åtgärderna. De lägger fram ett antal förslag om vad man ska göra
            i framtiden och om vem som ska kunna föra diskussionen i framtiden.
            Här tror jag att vi har en naturlig skillnad mellan regeringscheferna
            och Romano Prodi. Gemensamt diskuterar man nu det här. Ska vi
            ändra artikel sju i fördraget? Ska vi införa en kommissionär som
            följer den här typen av frågor? Då ger det naturligtvis kommissionen
            ett mycket mer direkt inflytande. Det är det naturligtvis också
            förståeligt att Romano Prodi verkar för. Eller ska man även vid
            nästa tillfälle kunna agera direkt mellan regeringscheferna, direkt
            mellan de olika medlemsländerna?
          </note>
          <note>
            Jag tycker att det här är en diskussion som måste fortsätta att
            föras. Jag tycker att det är viktigt att Sverige som ett av de
            länder som förordar gemensamma värderingar och mänskliga rättigheter
            i Europa deltar aktivt i den här diskussionen utan att utesluta
            vare sig kommissionens roll eller medlemsstaternas direkta kontakter
            i sådana här frågor även i fortsättningen.
          </note>
          <note>
            Det är viktigt att vi även i framtiden kommer att kunna reagera
            gemensamt i Europa när gemensamma värderingar står på spel.
          </note>
          <note type="speaker">
            Anf. 4 STEN ANDERSSON (m):
          </note>
          <note>
            Fru talman! Visst ska man kunna reagera och agera gemensamt.
            Men kan man göra det? Jag tolkar utrikesministerns svar så att
            det som Prodi har sagt är desavouerat. Det stämmer alltså inte?
            Har jag fattat detta korrekt? Hans uppfattning strider uppenbarligen
            mot Göran Perssons, som jag tror har förankrat sin uppfattning
            bland övriga regeringschefer inom EU.
          </note>
          <note>
            Sedan, fru talman, vill jag säga att jag har inga barn med Frihetspartiet.
            Men om man följde valkampen i Österrike i slutskedet så var det
            tyvärr så att mitt eget parti, Österrikes moderater, och även
            socialdemokraterna, faktiskt tävlade med Jörg Haider om vem som
            kunde vara mest extrem. De två partier som är stora, där jag måste
            beklaga både det ena och det andra, var faktiskt inga dunungar
            i den debatten.
          </note>
          <note>
            Men frågorna måste ändå bli: Vilket land står i tur härnäst för
            att utsättas för EU:s sanktioner? Är det
          </note>
          <note>
            Danmark? Man har Danskt Folkeparti, det kan man strunta i. Men
            danska socialdemokrater har ju radikalt förändrat sin uppfattning
            i de här frågorna under de senaste månaderna. Det har kommit en
            del, måste jag säga, hiskliga uttalanden från ministrar i den
            nuvarande danska regeringen. Finland bedriver, som jag sagt tidigare,
            en flyktingpolitik som ligger närmare noll än ett.
          </note>
          <note>
            Och, fru talman, hur gör man med de länder där det i de nuvarande
            regeringarnas underlag finns med både dåvarande och nuvarande
            kommunister? Där säger inte EU ett smack. Där är det tyst som
            i kyrkan.
          </note>
          <note>
            Det innebär alltså att EU med all rätt angriper nazismen. Det
            ska man göra, men med demokratiska metoder. Men man är helt tyst
            när det gäller kommunisterna av det enkla skälet att man har stöd
            av dem i sina respektive länder.
          </note>
          <note type="speaker">
            Anf. 5 Utrikesminister ANNA LINDH (s):
          </note>
          <note>
            Fru talman! För det första vill jag bara säga ett ord om historien
            när det gäller Österrike. Det är riktigt att det finns många skäl
            för både de konservativa och socialdemokratiska partierna i Österrike
            att vara självkritiska. Man har ju i många år ingått i en koalitionsregering
            som har minskat utrymmet för andra grupper i Österrike.
          </note>
          <note>
            Men att utifrån den självkritik som de partierna bör ha, och
            naturligtvis också har haft efter valet, säga att de på något
            sätt skulle vara lika goda kålsupare allihop är ju fullständigt
            barockt. Det var FPÖ
          </note>
          <note>
            som hyllade Hitlers arbetsmarknadspolitik. Det var
          </note>
          <note>
            FPÖ som hyllade gamla krigsveteraner. Det var FPÖ
          </note>
          <note>
            som införde en främlingsfientlig propaganda som omvärlden inte
            hade sett maken till i Österrike tidigare.
          </note>
          <note>
            För det andra var det frågan om Prodis citat. Prodi har ju själv
            talat för att man ska kunna införa åtgärder av den typ som "de
            vice männen" vill införa. Det
          </note>
          <note>
            Prodi har sagt är att han inte vill att regeringscheferna en
            gång till fattar det här beslutet utan att det ska vara ett beslut
            som enbart följs och fattas i kommissionen tillsammans med regeringscheferna.
            Med all respekt är det till syvende och sist så att man aldrig
            kan förhindra regeringscheferna och medlemsstaternas regeringar
            att fatta motsvarande beslut i en motsvarande situation även i
            framtiden.
          </note>
          <note>
            För det tredje gällde det vilka som då kan omfattas av detta
            i framtiden. Det tycker jag är en hypotetisk diskussion. Jag tycker
            inte att man ska gå ut och utdela några bannbullor i förväg. Däremot
            är det viktigt att det här är en signal både till de 15 nuvarande
            medlemsländerna i EU och till kandidatländerna;
          </note>
          <note>
            att den europeiska unionen är en union också med gemensamma värderingar
            och att de partier som hotar demokratin, de partier som är ett
            hot när det gäller främlingsfientligheten, göre sig icke besvär
            i några regeringar i Europa.
          </note>
          <note type="speaker">
            Anf. 6 STEN ANDERSSON (m):
          </note>
          <note>
            Fru talman! Det sista var väl häpnadsväckande.
          </note>
          <note>
            De partier som hotar demokratin göre sig icke besvär i några
            regeringar i Europa. Här står alltså Sveriges utrikesminister
            och talar om för folk i andra länder hur de ska rösta. De har
            röstat. Jag tycker att de här sanktionerna i onödan har skapat
            ett martyrskap. Folk blir irriterade över pekpinnar uppifrån.
            Jag tror faktiskt, om nu inte Anna Lindh tror det, att människor
            kan tänka, kan avgöra, kan ta ställning baserat på egen inneboende
            kompetens utan att fråga överheten.
          </note>
          <note>
            Sedan till det här om vem som bestämmer, EU
          </note>
          <note>
            eller kommissionen. Romano Prodi säger i sitt uttalande att i
            fortsättningen måste EU acceptera resultaten av demokratiska val.
            Jag tycker att det är glasklart. Men han har tydligen inte samma
            uppfattning i den frågan som Anna Lindh och regeringscheferna
            i
          </note>
          <note>
            EU:s medlemsländer.
          </note>
          <note>
            Sedan noterade jag till sist att jag inte fick svar på frågan
            angående kommunister. Jag anser att skillnaden mellan nazism och
            i praktiken tillämpad kommunism endast handlar om grader i helvetet.
            Men jag förstår att man är tyst. I en del EU-länder i dag har
            man i regeringen folk som öppet var kommunister för några år sedan.
            De har kanske bytt skylt och kallar sig för dåvarande kommunister.
            Det är några som fortfarande är klockrena kommunister.
          </note>
          <note>
            Jag kan ha missat något. Jag läser inte allt. Jag lyssnar inte
            på vartenda radioprogram och läser inte varenda tidning, men jag
            har faktiskt ännu aldrig hört någon kritik från Göran Persson
            eller Anna Lindh mot detta faktum. Och det är klart att det beror
            på att de sitter i samma sits för egen del i Sverige.
          </note>
          <note type="speaker">
            Anf. 7 Utrikesminister ANNA LINDH (s):
          </note>
          <note>
            Fru talman! Kortfattat om det sista: Främlingsfientligheten i
            Europa i dag är ett reellt hot mot demokratin. Det är inte kommunisterna
            i t.ex. Frankrike.
          </note>
          <note>
            "De tre vise männen" har i sin rapport tydligt pekat på hur dessa
            åtgärder påverkade Österrike och medförde förbättringar i Österrike,
            och de har visat att detta var effektiva åtgärder. Ett skäl till
            att vi även i fortsättningen - naturligtvis i undantagsfall och
            naturligtvis bara i exempel som är de direkta undantagsfallen
            och som vi hoppas att vi inte mer ska behöva uppleva - i de fall
            då vi återigen upplever att partier som strider mot alla våra
            gemensamma demokratiska värderingar och som direkt är ett hot
            när det gäller främlingsfientligheten i Europa måste kunna vara
            beredda att agera är bl.a. att just den här kammaren har överlåtit
            en del av sina beslut att fattas gemensamt i Europa. Då är det
            också över våra huvuden som regeringen i Österrike och de partier
            som ingår i regeringen i Österrike och i andra länder sitter och
            fattar sina beslut. Och därmed måste vi också kunna reagera och
            agera när vi tycker att det går stick i stäv mot allt som vi tror
            på och vill se förverkligat i Europa.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:45 om Ilascu-gruppen
          </note>
          <note type="speaker">
            Anf. 8 Utrikesminister ANNA LINDH (s):
          </note>
          <note>
            Fru talman! Margareta Viklund frågar hur jag och regeringen avser
            agera för att stödja OSSE i dess strävan att ta upp fallet Ilascu
            till en ny rättegång i tredje land. Därutöver frågar Margareta
            Viklund vilka åtgärder regeringen avser vidta för att i FN belysa
            Ilie
          </note>
          <note>
            Ilascus situation och verka för att han tillsammans med de övriga
            i Ilascu-gruppen får en rättvis och fri rättegång.
          </note>
          <note>
            OSSE:s parlamentarikerförsamling antog i juli i år en resolution
            om fallet Ilascu. Resolutionen uppmuntrar OSSE:s ordförande och
            OSSE-missionen i Moldavien att fortsätta sina ansträngningar att
            finna en medlemsstat som är villig att arrangera en rättvis rättegång
            för Ilascu-gruppens medlemmar.
          </note>
          <note>
            OSSE:s ordförande Österrikes utrikesminister Benita Ferrero-Waldner
            besökte Moldavien tillsammans med en delegation i juli i år. Hennes
            delegation samtalade med Ilascu i fängelset. Som Margareta Viklund
            skriver i sin interpellation har det rått stor oklarhet huruvida
            Ilascu själv vill lagföras i tredje land. Senast tillgängliga
            uppgifter säger att han nu välkomnar en sådan process.
          </note>
          <note>
            Fallet Ilascu är komplicerat på flera vis. Det sträcker sig i
            tiden tillbaka till 1990 när etniska moldaver på båda sidor av
            floden Dnestr genomförde aktioner riktade mot separatisternas
            kamp för ett oberoende Transnistrien. Ilascu anklagades och dömdes
            i en lokal skenrättegång i Transnistrien 1993 för att ha fört
            en illegal kamp mot den självutropade staten. Domen mot Ilascu
            är inte legitim. Transnistrien är inte internationellt erkänd
            som stat. Inom OSSE
          </note>
          <note>
            finns enighet om att frågan om Transnistriens status ska lösas
            med respekt för Moldaviens territoriella integritet.
          </note>
          <note>
            Jag håller med Margareta Viklund om att fallet
          </note>
          <note>
            Ilascu måste lösas snarast och att frihetsberövandet av
          </note>
          <note>
            Ilascu-gruppens medlemmar är ett allvarligt brott mot de mänskliga
            rättigheterna. För att kunna lagföra medlemmarna av Ilascu-gruppen
            i tredje land krävs dock att det först klargörs vilka brott de
            har anklagats för, och därefter om dessa brott kan räknas som
            brott i det tredje landet samt ifall utlämning kan ske. I
          </note>
          <note>
            nuläget undersöker några av OSSE:s medlemsstater möjligheterna
            att genomföra en rättegång. Regeringen välkomnar att detta undersöks.
          </note>
          <note>
            Utbrytarrepubliken Transnistriens ledare Smirnov har uppgivit
            att fallet Ilascu kan få en lösning först när frågan om Transnistriens
            status lösts. Givetvis kan ett sådant villkor ej godtas. OSSE
            arbetar dock intensivt med att bistå parterna att finna en lösning
            på statusfrågan och försöker bl.a. aktivt att sammanföra parterna
            för samtal. Ett nytt sådant möte med parterna planeras att hållas
            inom kort. OSSE:s parlamentariska församling och dess särskilda
            demokratiteam för
          </note>
          <note>
            Moldavien spelar också en viktig roll för att verka för en politisk
            lösning. Den svenska regeringen stöder aktivt och följer med stort
            intresse dessa ansträngningar från OSSE:s sida.
          </note>
          <note>
            Jag bedömer att frågan om Ilascu och hans tre medfångar först
            och främst bör drivas inom ramen för
          </note>
          <note>
            OSSE då denna regionala organisation på ett mer effektivt sätt
            kan diskutera och agera i enskilda fall.
          </note>
          <note>
            Inom ramen för FN är möjligheterna mindre att driva enskilda
            fall.
          </note>
          <note>
            Sammanfattningsvis kan jag försäkra Margareta
          </note>
          <note>
            Viklund om att vi även i fortsättningen kommer att följa frågan
            och aktivt stödja OSSE:s ordförande och
          </note>
          <note>
            OSSE:s mission i Moldavien.
          </note>
          <note type="speaker">
            Anf. 9 MARGARETA VIKLUND (kd):
          </note>
          <note>
            Fru talman! Först ber jag att få tacka för svaret som jag tyckte
            var uttömmande, klart och medkännande, även om jag har någon ytterligare
            fråga i anslutning till den.
          </note>
          <note>
            Inledningsvis vill jag säga att jag hade mina funderingar innan
            jag beslutade att ställa den här interpellation. Det gällde bl.a.
            om den kanske skulle uppfattas som ett enskilt fall och då kanske
            inte tas upp.
          </note>
          <note>
            Men i mitt resonerande med mig själv så kom jag fram till att
            frågan om fallet Ilascu är en mycket generell fråga. Den handlar
            först och främst om mänskliga rättigheter, rättigheter som gäller
            oss alla var vi än finns, var vi än är och vilka vi än är att
            inte behöva vara i fängelse utan dom eller rannsakan, oavsett
            vad vi kan ha gjort eller inte gjort. Interpellationen är generell
            också ur den synpunkten att det i dag världen över sitter människor
            i fängelser utan att de har blivit dömda eller ens vet varför
            de är fängslade. Jag tänker då på obekväma människor med andra
            uppfattningar än den som regimen har i ett land där de är fångar.
          </note>
          <note>
            Jag tänker på människor som sitter i fängelser på grund av ras,
            religion eller politisk uppfattning. Men framför allt tänker jag
            kanske nu på de människor, kosovoalbaner, som är fångar i serbiska
            fängelser, många av dem utan dom eller rannsakan.
          </note>
          <note>
            För mig är Ilascu, även om det ytterst handlar om en människas
            situation, en symbol för alla de människor som i dag sitter fängslade
            världen över utan att ha blivit dömda. Jag tror att man i många
            länder följer just fallet Ilascu för att se hur vi i den s.k.
            demokratiska världen kommer att följa upp det beslut som
          </note>
          <note>
            OSSE tog i somras och som utrikesministern hänvisar till.
          </note>
          <note>
            Fru talman! Eftersom utrikesministern och jag förmodligen har
            samma källor när det gäller Ilascu så är vi mycket samstämda i
            den information som vi har om honom. Men jag har kanske en poäng
            mer när det gäller hans fall, nämligen den att jag var med i Bukarest
            på OSSE-mötet då man diskuterade hans fall.
          </note>
          <note>
            Och med stöd och påhejad av den svenska delegationen hade jag
            också möjlighet att ta upp hans fall där.
          </note>
          <note>
            Det resulterade i den resolution och det beslut som utrikesministern
            hänvisar till i sitt svar. Men utrikesministern och UD, skulle
            jag vilja säga, har många poäng och möjligheter i den här frågan
            som jag inte har, nämligen möjligheten att i olika internationella
            sammanhang påverka organisationer och stater att stödja OSSE i
            arbetet med att bl.a. finna ett tredje land som är villigt att
            med OSSE:s stöd ge Ilascu och
          </note>
          <note>
            Ilascu-gruppen en fri och rättvis rättegång.
          </note>
          <note>
            Sedan förstår jag inte utrikesministerns svar när det gäller
            FN:s bristande förmåga och, som jag tolkar det, kanske inte ointresse
            men ändå ganska ringa intresse att ta upp denna symbolfråga med
            Ilascu i det internationella världssamfundet.
          </note>
          <note type="speaker">
            Anf. 10 Utrikesminister ANNA LINDH (s):
          </note>
          <note>
            Fru talman! Först och främst tror jag att det är bra att man
            tar upp enskilda fall, eftersom jag precis som
          </note>
          <note>
            Margareta Viklund tror att det varje gång hjälper till att sätta
            ljuset inte bara på det enskilda fallet utan också på det faktum
            att så många människor orättfärdigt befinner sig i fängelse för
            sina åsikters skull.
          </note>
          <note>
            Därför tycker jag att det är bra att vi får chansen att svara
            på frågor och interpellationer kring sådana frågor här i kammaren
            också.
          </note>
          <note>
            Det här fallet är väldigt svårt. Det är tyvärr en ganska pessimistisk
            bild som vi ser just nu. Men vi kan ju hoppas att den kan förbättras
            av att vi får sådana samtal under hösten, så att spänningarna
            kan minska och så att man kan få reella förbättringar också för
            detta enskilda fall.
          </note>
          <note>
            Det är inte för att vi tror att FN är ointresserat som vi inte
            vill ta upp fallet i FN utan därför att OSSE
          </note>
          <note>
            som organisation har mycket större möjligheter att agera när
            det gäller enskilda fall. Och för att då få det effektivaste och
            bästa agerandet så tycker vi att det är viktigt att man fortsätter
            att väldigt aktivt arbeta via
          </note>
          <note>
            OSSE för att sätta en press på den aktuella regimen och för att
            underlätta för den enskilda personen Ilascu.
          </note>
          <note>
            Avslutningsvis: Margareta Viklund tog upp andra exempel på den
            här typen av fångar som orättfärdigt sitter i fängelse. Det är
            viktigt att peka på när vi ser ljusningar. En stor grupp av kosovoalbaner
            som suttit i serbiska fängelser och serbiska fångar som suttit
            i kosovoalbanska fängelser kan nu, efter flera år av en väldigt
            dyster och orättfärdig situation för dem, efter valet av Kostunica
            se den första ljusningen. FN:s kommissarie för mänskliga rättigheter
            har ett specialsändebud, en svensk, som ska undersöka förhållandet
            för dessa fångar, som nu för första gången verkar kunna få visum
            och verkar kunna fullgöra sina arbetsuppgifter. Det kommer förhoppningsvis
            att leda till att den gruppen fångar kommer att släppas och kommer
            att behandlas i enlighet med vanlig lag och rätt.
          </note>
          <note type="speaker">
            Anf. 11 MARGARETA VIKLUND (kd):
          </note>
          <note>
            Fru talman! Det är riktigt att man inte bara ska vara pessimistisk,
            utan vi ska också se den optimistiska bilden, visst, och vi ska
            vara glada över den. Men den optimistiska bilden kan svärtas ned
            av den pessimistiska. Vi måste hela tiden jobba med detta.
          </note>
          <note>
            Utrikesministern sade att man hade en ganska pessimistisk bild
            just nu av Ilascus situation. Har de länder som har sagt sig vilja
            stödja OSSE i rättegången sagt nej, eller är det någonting som
            inte är riktigt klart? Hur går diskussionen och samarbetet med
            OS-
          </note>
          <note>
            SE i den här frågan? Det skulle vara intressant att få höra.
          </note>
          <note>
            Naturligtvis har OSSE en större möjlighet att ta upp enskilda
            fall. Jag tycker att det var positivt att få det gensvaret från
            utrikesministern när det gäller enskilda fall. Ändå måste också
            OSSE ha ett stöd för att kunna agera. Som jag ser det skulle FN
            kunna vara det stödet för att jobba vidare med det här fallet
            om man tog upp frågan som en generell och allmängiltig fråga.
            Därför har jag en avvikande uppfattning där.
          </note>
          <note>
            Det är mycket som talar för att Ilascu utsattes för en kupp och
            skulle oskadliggöras. Han var kanske obekväm - vad vet jag - för
            en del personer. Han kanske var en sanningssägande politiker -
            det vet jag inte heller. Men uppfattningarna om honom och de övriga
            i gruppen går isär - det vet vi. Det är en av anledningarna till
            att jag tycker att han måste få en fri och rättvis rättegång.
            Har de begått ett brott måste det bevisas. Jag tycker att vi måste
            vara väldigt hårda och tuffa här för att verkligen driva på i
            den här frågan.
          </note>
          <note>
            Om nu utrikesministern menar allvar, och det tror jag, med att
            föra en utrikespolitik där de mänskliga rättigheterna sätts i
            centrum, anser jag att utrikesministern måste agera i det här
            fallet. Det betyder ett agerande och engagemang också i FN.
          </note>
          <note type="speaker">
            Anf. 12 Utrikesminister ANNA LINDH (s):
          </note>
          <note>
            Fru talman! Jag kan hålla med om mycket av det som Margareta
            Viklund säger. Jag vill göra tre kommentarer.
          </note>
          <note>
            FN:s roll: Skälet till att vi inte vill ta in en ny part just
            nu i denna fråga är att detta hänger samman med den stora diskussionen
            om Transistriens status och att samtal i OSSE:s regi kommer att
            hållas mellan parterna under hösten. Blir det lyckade samtal minskar
            spänningen, och det innebär större möjligheter både för regionen
            och för det enskilda fallet Ilascu att få en lösning. I det här
            läget vill vi inte störa samtalen mellan parterna inom OSSE och
            därför inte ta in någon ny part i diskussionen.
          </note>
          <note>
            Vad finns det för möjligheter att få lagföring i tredje land?
            Vi har tittat på det från svensk sida, men vi bedömer möjligheterna
            från svensk sida som väldigt små. Det skulle förutsätta att en
            åklagare i Sverige finner sådan misstanke om brott att han kan
            begära en utlämning till Sverige. Det är en väldigt liten möjlighet
            till framkomlig väg för svensk del.
          </note>
          <note>
            De som då undersöker ifall detta står i överensstämmelse med
            deras lagstiftningar så att de skulle kunna ta på sig rättegångarna
            är Polen och Schweiz.
          </note>
          <note>
            De ser ifall det går med lagföring i Polen eller
          </note>
          <note>
            Schweiz. Även de har stora juridiska problem, men de har garanterat
            att de ska se över allt vad som går att göra. Jag garanterar att
            även den svenska regeringen kommer att fortsätta att följa det
            här fallet med intresse.
          </note>
          <note type="speaker">
            Anf. 13 MARGARETA VIKLUND (kd):
          </note>
          <note>
            Fru talman! Jag får tacka för den här försäkran som jag tycker
            att det var bra att få höra. Jag visste om att det var Polen och
            Schweiz som var tänkbara kandidater i sammanhanget. Jag vet att
            vi har det juridiska hindret att ta på oss denna fråga i Sverige.
          </note>
          <note>
            Nu finns det kanske möjligheter att titta på hindren, men det
            ingick inte i min interpellation.
          </note>
          <note>
            Jag vill tacka för den här informationen och diskussionen. Det
            känns bra att få föra upp den på den här nivån. Vi är en bred
            skara, vill jag påstå, som följer fallet väldigt noga ur MR-synpunkt.
            Jag tycker att det är väldigt viktigt. Ilascu har suttit sedan
            början av 90-talet - 92 säger en del, 90 säger andra.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:34 om trafficking
          </note>
          <note>
            Anf. 14 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Ewa Larsson har, med utgångspunkt i en lista med
            förslag till åtgärder mot prostitution och försäljning av flickor
            och kvinnor, frågat mig om ansvarig minister avser verka för att
            dessa ska bli verklighet i svensk politik. Hon frågar också om
            jag ämnar vidta några andra åtgärder för att bekämpa slavhandel
            och prostitution.
          </note>
          <note>
            Insatser för att komma till rätta med prostitution och handel
            med kvinnor spänner över ett brett fält.
          </note>
          <note>
            Det avspeglas också i Ewa Larssons förslag till åtgärder, som
            innefattar insatser inom såväl rättsväsendet och socialtjänsten
            som biståndspolitiken och Sveriges agerande i internationella
            sammanhang. Jag har här inte möjlighet att ta ställning till eller
            kommentera varje enskild punkt. Därtill är tiden för kort och
            mitt eget ansvarsområde alltför begränsat i förhållande till
          </note>
          <note>
            Ewa Larssons frågeställningar. I stället ger jag en övergripande
            redogörelse för regeringens syn på frågan samt hanteringen av
            den i EU.
          </note>
          <note>
            Prostitutionen är ett mycket allvarligt samhällsproblem, både
            i Sverige och utomlands. Den medför skador både för individen
            och för samhället. Omkring prostitution förekommer i regel en
            omfattande kriminalitet, t.ex. koppleri, narkotikahandel och misshandel.
            De allra flesta prostituerade har också en mycket svår social
            situation, vilket är särskilt tydligt i de fall utländska kvinnor
            lockas in i landet för att prostituera sig. Det är därför ett
            angeläget samhälleligt och mänskligt intresse att bekämpa prostitutionen.
            Insatser måste, som framgår av Ewa Larssons förslag till åtgärder,
            ske inom en rad olika samhällsområden och riktas mot både efterfrågan
            på och tillgången till sexuella tjänster mot betalning. Det är
            dels fråga om stöd till prostituerade för att förbättra deras
            möjlighet och motivation att lämna prostitutionen, dels åtgärder
            inom rättsväsendet för att komma till rätta med den kriminella
            hanteringen runt prostitutionen. Inte minst handlar det om att
            komma till rätta med värderingar som tar sin utgångspunkt i synen
            på människor som handelsvaror, reducerade till objekt.
          </note>
          <note>
            Inom EU har vidtagits, pågår och planeras ett omfattande arbete
            för att förstärka insatserna mot handel med människor. I slutsatserna
            från Europeiska rådet i
          </note>
          <note>
            Tammerfors 1999 lyftes människohandel, särskilt utnyttjande av
            kvinnor, upp som ett område som ska prioriteras. Kommissionen
            har också aviserat nya initiativ i kampen mot människohandel inom
            en snar framtid. Vi avser att ge frågan hög prioritet under det
            svenska ordförandeskapet i EU ministerråd. Att bekämpa människohandel
            är också en högt prioriterad fråga för Europol, och vi ska därför
            i största utsträckning dra nytta av Europols unika ställning som
            kriminalunderrättelseorgan för medlemsländerna när det gäller
            människohandel.
          </note>
          <note>
            En annan fråga som kommer få en framskjuten plats under det svenska
            ordförandeskapet är jämställdheten mellan män och kvinnor. Mäns
            våld mot kvinnor och sådan handel med kvinnor som syftar till
            sexuell exploatering är inom jämställdhetspolitiken en prioriterad
            fråga. För att samordna frågor rörande handel med kvinnor under
            Sveriges ordförandeskap har jämställdhetsminister Margareta Winberg
            i samråd med mig och övriga ansvariga ministrar i dagarna tagit
            initiativ till att inrätta en interdepartemental arbetsgrupp.
            För att svara mot frågans komplexa karaktär ingår ett flertal
            departement i gruppen däribland mitt eget.
          </note>
          <note>
            Såväl i Sverige som inom EU och andra internationella organ pågår
            ett fortlöpande arbete för att bekämpa människohandel. Samtidigt
            återstår mycket att göra. Det gäller inte minst den slavliknande
            handel med prostituerade som förekommer i många länder och som
            också har förekommit i Sverige. Samarbetet inom EU ger oss enligt
            min uppfattning förbättrade möjligheter att bekämpa den gränsöverskridande
            brottslighet det här är fråga om samt att förbättra skyddet för
            de flickor och kvinnor som är föremål för denna cyniska och kriminella
            handling.
          </note>
          <note type="speaker">
            Anf. 15 EWA LARSSON (mp):
          </note>
          <note>
            Fru talman! Först tänker jag kommentera socialministerns svar
            lite grann och i andra omgången tänker jag gå in på de 13 punkterna
            med konkreta förslag till åtgärder.
          </note>
          <note>
            Vi är helt överens om att frågan spänner över ett brett fält.
            Det hade varit intressant om vi hade haft en sådan demokratisk
            procedur här i riksdagen att man hade kunnat ställa samma fråga
            till flera ministrar samtidigt, att man diskuterade mera utifrån
            en helhetssyn.
          </note>
          <note>
            Sedan säger socialministern att han inte nu och här har möjlighet
            att ta ställning till eller kommentera varje enskild fråga. Då
            undrar jag när och var ministern har möjlighet att göra det om
            inte här och nu. Jag är öppen för att få höra mer precisa kommentarer
            vid andra tillfällen.
          </note>
          <note>
            Ministern sade också att det var för ont om tid.
          </note>
          <note>
            Det är inte jag som har föreslagit att vi skulle ha den här debatten
            i dag, fredag. Jag föreslog i mitten av november för att få lite
            mera tid. Men så var det med det.
          </note>
          <note>
            Det här är en övergripande fråga som spänner över många fält.
            Det är en samhällsproblematik. Det var därför som jag valde att
            rikta frågan till socialministern. Jag vill betona de sociala
            aspekterna. Sedan finns det de polisiära och kriminella aspekterna
            samtidigt som ärendet berör asylfrågor.
          </note>
          <note>
            Själva grundbulten är punkt nr 1 bland de 13
          </note>
          <note>
            punkterna i förslaget, nämligen människosynen. Vad är det att
            vara människa egentligen? Vi har i Sverige vår eminenta lagstiftning
            om att det är förbjudet att köpa en människas kropp. På det viset
            markerar Sverige att det är det som det innebär att vara människa,
            att det inte går att köpa en människas kropp. Vi har ett väldigt
            fint redskap i Sverige, tycker jag, som vi borde använda oss mer
            av.
          </note>
          <note>
            I svaret tar ministern upp stöd till prostituerade och rättsväsendet.
            Om vi håller oss till stödet till de prostituerade undrar jag
            hur socialministern avser att ge detta stöd. Det var en av de
            viktigaste punkterna som många tog upp, politiker och organisationer,
            när lagstiftningen om att kriminalisera könsköpare infördes, att
            man skulle ge stöd till de prostituerade.
          </note>
          <note>
            Tidigare här i kammaren har vi haft debatt om att ansvaret vilar
            på kommunerna medan rättsväsendet får stöd från samhället. Ska
            jag tolka svaret så, att vi från nationellt håll nu är beredda
            att gå in och ge stöd.
          </note>
          <note>
            Kommunerna gör ett bra arbete, men de kan behöva en förstärkning
            genom öronmärkta pengar. I vissa avseenden tycker jag att det
            är viktigt att öronmärka pengar.
          </note>
          <note>
            När det gäller EU:s roll säger ministern att Europol kommer att
            prioritera frågan. Då undrar jag hur det stämmer med resursfördelningen
            i Europols budget. Kan man se att det avsätts så pass mycket pengar
            på kampen mot handeln med flickor och kvinnor att man kan säga
            att frågan faktiskt prioriteras?
          </note>
          <note>
            I november kommer vi att ha vår årliga session med Nordiska rådet.
            Om Sverige nu ska lyfta den här frågan, kommer man att lyfta den
            också på Nordiska rådets session?
          </note>
          <note type="speaker">
            Anf. 16 ROSITA RUNEGRUND (kd):
          </note>
          <note>
            Fru talman! Som jag ser det är det väldigt viktiga punkter som
            Ewa Larsson tar upp. Det finns också två mycket viktiga frågor
            att besvara i denna interpellation.
          </note>
          <note>
            Liksom Ewa Larsson är också jag mycket förvånad över att svaret
            att socialministern inte har någon möjlighet att ta ställning
            till eller kommentera varje enskild punkt på grund av att tiden
            skulle vara för kort. Jag tror att det nödvändigt att regeringarna
            -
          </note>
          <note>
            även Sveriges regering - tar sitt ansvar och prioriterar frågan
            också ekonomiskt.
          </note>
          <note>
            På tio år har frågan om sexhandel med barn förvandlats från en
            pinsam icke-fråga till en angelägenhet för hela världssamfundet.
            Det går inte längre att gömma huvudet i sanden, speciellt inte
            som prostitutionen sker så nära inpå oss.
          </note>
          <note>
            Det jag efterlyser och som Sverige, Europa och världen, och inte
            minst de som redan har drabbats även i vårt land, efterfrågar
            är ledande politiker som aktivt vågar ta ställning mot barn- och
            kvinnohandel.
          </note>
          <note>
            Vi vet att det är ett växande problem och att det ligger väldigt
            nära oss.
          </note>
          <note>
            För en månad sedan var jag i Riga. Jag satt då på en restaurang
            och åhörde ett samtal som jag inte kunde undvika att höra. En
            svensk man satt och intervjuade två unga jättesöta flickor. Det
            som mannen hade att erbjuda var arbete i hans familj. Han var
            ensamstående och behövde två vackra flickor för detta arbete.
          </note>
          <note>
            Det var pinsamt för mig som svenska att åhöra det här samtalet.
            Jag visste precis vad det gick ut på och kunde ingenting göra
            mer än att ta kontakt med dessa flickor och fråga hur de blivit
            kontaktade och vad de trodde att de skulle arbeta med. Det här
            pågår väldigt nära inpå oss, socialministern - en timmes restid
            från
          </note>
          <note>
            Stockholm.
          </note>
          <note>
            Enligt CIA uppgår antalet människor - främst då kvinnor och barn
            - som köps och säljs i världen till mellan 700 000 och 2 miljoner
            per år. Huvuddelen av dessa personer ingår i sexhandeln. Jag tycker
            att det är beklämmande att vi inte har lyckats avskaffa slaveriet
            år 2000. I stället har det ökat. Många rapporter pekar på att
            detta med trafficking ökar alltmer för varje år och att det finner
            vägar även in i Sverige.
          </note>
          <note>
            Vi kristdemokrater tar med skärpa avstånd från denna slavhandel.
            Vi anser att man först och främst här i Sverige måste ta krafttag
            mot slavhandeln. Det behövs lagskärpning, ökade resurser till
            polis, information, utbildning och stöd till NGO:er, alltså frivilligorganisationer
            som arbetar med dessa frågor.
          </note>
          <note>
            Det finns en opolitisk organisation som jag själv är styrelseledamot
            i, ECPAT. En stor del av tiden går åt till att söka resurser,
            och ofta får man avslag på dessa ansökningar. Jag tycker att socialministern
            har ett ansvar när det gäller ansökningar och bidrag till olika
            organisationer. Man kan också arbeta den vägen.
          </note>
          <note>
            Vi vet också att maffian i dag använder mycket sofistikerade
            metoder för att locka in aningslösa ungdomar som vill ha ett arbete
            och möjligheter till ett drägligare liv. Min fråga till socialministern
            blir: Är socialministern beredd att med kraft ta itu med dessa
            frågor, just när det gäller den sociala delen men också när det
            gäller bidragsansökningar från de organisationer och grupper som
            arbetar med detta?
          </note>
          <note type="speaker">
            Anf. 17 INGER RENÉ (m):
          </note>
          <note>
            Fru talman! Förr i världen var det fattiga, outbildade flickor
            från främst Asien som kom till bordellerna i Västeuropa, särskilt
            på kontinenten. I dag är bilden ändrad. Kvinnor från Östeuropa
            är den nya generationen prostituerade. En del av dem är i och
            för sig fattiga i sina egna hemländer, men inte sällan välutbildade.
            Bilden har ändrats också i ett annat avseende. I takt med att
            marknaden har mättats i
          </note>
          <note>
            Centraleuropa vänder människosmugglarna blickarna mot t.ex. Sverige,
            där kvinnohandeln har ökat mer än man egentligen vet de senaste
            åren.
          </note>
          <note>
            I morse berättades t.ex. på nyheterna om att det går busslaster
            med unga flickor från Murmansk till män som hyr f.d. sommarstugor
            i norra Sverige och
          </note>
          <note>
            Finland där dess flickor installeras. Man får en cynisk prostitution.
            Många luras eller hotas in i prostitutionen eller säljs av sina
            s.k. pojkvänner eller föräldrar och smugglas över gränserna. Det
            finns också de som svarar på annonser om bra välavlönade jobb
            i väst.
          </note>
          <note>
            Kvinnor har blivit en vara och smugglas som sådan till det ställe
            där man får ut mest. Samarbete äger också ofta rum med annan organiserad
            brottslighet, vilket gör livet än farligare för dessa kvinnor.
            Det finns de som menar att denna slavhandel - man kan faktiskt
            inte kalla den för någoting annat - med kvinnor är mer lönsam
            i vissa fall än handel med narkotika. Dessutom är straffen betydligt
            lindrigare och risken att bli fälld är nära nog försumbar.
          </note>
          <note>
            Vad kan då göras? Sverige har t.ex. agerat inom
          </note>
          <note>
            FN:s ram. Vi kan titta på FN och se vad som har hänt fem år efter
            den stora kvinnokonferensen i Peking.
          </note>
          <note>
            Vid uppföljningen i New York i början på sommaren konstaterades
            att kvinnor i lika utsträckning, såvitt man kan se, är utsatta
            för såväl våld som diskriminering.
          </note>
          <note>
            En del framsteg kan noteras i olika länders lagstiftning. Men
            i verkligheten är det inte en världsrevolution, som många säger
            behövs, för en bättre värld för kvinnor. Det är bl.a. Regan Ralph
            på Human
          </note>
          <note>
            Rights Watch som säger att denna världsrevolution behövs för
            att ändra förhållandena för kvinnor. Det gäller i och för sig
            inte bara trafficking utan även prostitution, misshandel och mycket
            annat.
          </note>
          <note>
            Jag har inga 13 punkter för nödvändiga åtgärder, men jag har
            fem eller möjligen sex. Även om socialministern inte hanterar
            alla departement i regeringen förstår jag att regeringen har bildat
            en samrådsgrupp.
          </note>
          <note>
            Även om en del av mina punkter går utanför socialministerns domvärjo
            förutsätter jag att regeringen i varje fall tar ansvar för dessa
            frågor.
          </note>
          <note>
            Den allra första saken ligger utanför mina fem punkter. Det handlar
            om föräldrarnas ansvar och skolans insatser. Den människosyn som
            i dag genom olika utsagor gör sig synlig på t.ex. skolans område
            är ovärdig ett civiliserat samhälle. Där behövs mycket stora insatser.
          </note>
          <note>
            Vi bör kanske se över vår lagstiftning. Vissa länder har en lagstiftning
            som täcker handel med kvinnor. Det har inte vi i Sverige. Det
            finns då en risk att det enbart kommer att handla om koppleri
            och att den förnedrande delen om handel med kvinnor inte kommer
            att omfattas. Jag återkommer till mina ytterligare fyra punkter
            efter ett litet tag.
          </note>
          <note>
            Anf. 18 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Först en kommentar till Ewa Larsson om hur vi hanterar
            interpellationer. 13 förslag som sträcker sig från allt från lagstiftning,
            polisingripande, attitydpåverkan till asylrätten och liknande
            - som jag antar är taget från något slags program för att komma
            till rätta med problemet - förvandlas till en interpellation där
            man begär att socialministern ska svara.
          </note>
          <note>
            Jag säger då inte som Ewa Larsson citerade att jag inte kan svara
            "här och nu". Jag säger i svaret: "Jag har här inte möjlighet
            att ta ställning till eller kommentera varje enskild punkt". Det
            gäller exempelvis frågan hur statsministern tänker agera och hur
            han tänker arbeta på sina möten i Europa. Det måste rimligtvis
            han själv svara på.
          </note>
          <note>
            Sedan sade jag: "Därtill är tiden för kort". Det är en rad frågor
            som måste utredas. Det är rimligt att de kommer igen i motioner
            i riksdagen så att det finns en chans att verkligen gå igenom
            alla ställningstaganden.
          </note>
          <note>
            Väldigt många förslag är alldeles utmärkta. Sedan påpekade jag
            att mitt eget ansvarsområde är alltför begränsat i förhållande
            till frågeställningarna.
          </note>
          <note>
            Jag vill upplysa om den begränsning som jag som fackminister
            har på dessa områden. Det kan vara besvärligt att ställa frågan
            igen till justitieministern, som är ansvarig för lagstiftningen
            och polisen. Det kanske kan vara besvärligt att ställa frågan
            till statsministern hur han ser på sitt arbete. Jag har därför
            valt att välja ut de områden där jag har ett eget ansvar som jag
            kan överblicka. Det är förklaringen till mitt svar.
          </note>
          <note>
            De områden jag kan överblicka är just de som ligger inom Socialdepartementets
            ansvarsområde. Där ställer Ewa Larsson två frågor som har med
            detta problem att göra. Det ena är hur vi ser på ansvarsfördelningen
            mellan stat och kommun. Jag menar att det är kommunerna som genom
            socialtjänstlagen har ansvar också för att hjälpa de flickor eller
            kvinnor som behöver hjälp för att komma ifrån prostitutionen.
          </note>
          <note>
            Jag menar att det är en del av det som regleras av socialtjänstlagen
            och därmed en del av det kommunala ansvaret.
          </note>
          <note>
            Vi har inga planer på att införa ett särskilt stöd eller särskilt
            bidrag till kommunerna för detta arbete.
          </note>
          <note>
            Vi förväntar oss att kommunerna tar sitt ansvar, vilket de faktiskt
            också gör. Det pågår väldigt många spännande projekt runtom i
            kommunerna där socialtjänsten arbetar mycket aktivt. Det gäller
            att vi från riksdagens sida förklarar att de har allt vårt stöd
            i det arbetet, men att det är en kommunal fråga.
          </note>
          <note>
            Rosita Runegrund tog upp frågan om stödet till organisationer.
            Riksdagen ska fatta beslut om stöd till frivilliga organisationer
            inom det sociala området.
          </note>
          <note>
            Den frågan finns det möjlighet att diskutera i riksdagen när
            vi ska ta ställning till budgetpropositionen för nästa år.
          </note>
          <note type="speaker">
            Anf. 19 EWA LARSSON (mp):
          </note>
          <note>
            Fru talman! Stöd till de prostituerade är en av de två saker
            som socialministern nämner som betydelsefulla. Socialtjänsten
            och även polisen har skyldighet att sätta dit människor som köper
            andra människors kroppar, eftersom det är strider mot vår lagstiftning.
          </note>
          <note>
            Vi kan då notera det paradoxala att socialtjänsten inte har fått
            några öronmärkta pengar för att ge stöd till de prostituerade
            medan polisen har fått öronmärkta pengar för att upprätthålla
            lagen. Jag tycker att det är ologiskt. Endera ger man ingen stöd
            eller så ger man båda stöd. Det är därför som jag tar upp frågan
            igen. Vi har debatterat den förut här i kammaren socialministern
            och jag.
          </note>
          <note>
            Jag ska tala om de möjliga åtgärderna. De 13
          </note>
          <note>
            punkterna är inget program. De kom fram när vi hade något som
            vi kallade för Baltic Sea Green Network för ett par veckor sedan
            i Oslo. Jag åkte dit för att berätta om vår eminenta lagstiftning,
            och jag hade tre förslag till åtgärder. Jag kom hem med 13 förslag,
            eftersom vi har olika kulturer att hantera och infallsvinklar.
            Det är frågor som vi kommer att arbeta vidare med inom den gröna
            sektorn.
          </note>
          <note>
            Den första frågan är att ändra mäns attityder till prostitution.
            Det torde ändå vara en väldigt viktig och basal fråga för socialministern.
            Det handlar om att t.ex. genomföra en kampanj. Ministern kan påverka
            sitt departement och regeringen att genomföra en kampanj. Det
            måste gå genom hela regeringen. Vi behöver också få en ordentlig
            statistik där vi kan mäta uppnått resultat så att vi verkligen
            kan se om kampanjen är verkningsfull.
          </note>
          <note>
            Den utveckling som pågår i dag främst i norra
          </note>
          <note>
            Sverige visar på något helt annorlunda. Det är en accelererande
            utveckling där män från Norge, Sverige och Finland springer de
            ryska kvinnorna till mötes med brallorna neddragna. Det är en
            väldigt märklig form av näringspolitik. Det finns andra sätt på
            vilka vi kan stödja utsatta kvinnor från våra grannländer.
          </note>
          <note>
            Det finns en annan politik som vi kan driva, och den kan vi driva
            i Nordiska rådet.
          </note>
          <note>
            Här kan socialministern själv initiera sina regeringskolleger
            och samarbetsministern Pagrotsky att lyfta frågan redan nu i november.
            Frågan är oerhört het i de nordiska ländernas norra delar. Det
            vore självklart att det är just Sverige som lyfter frågan, eftersom
            vi har vår eminenta lagstiftning. Jag kommer tillbaka till den
            igen och återigen.
          </note>
          <note>
            Jag tycker att socialministern kan ge statsministern en liten
            hint att det kan vara lämpligt att man säger från regeringen att
            trafficking, handel med flickor och kvinnor är en oerhört allvarlig
            fråga. Ta gärna upp den frågan, kära minister, när ni träffar
            alla höjdare världen över. Ni pratar ju med varandra, eller hur?
            Så det går väl att ge mig ett positivt svar här, och säga: Jag
            ska ta upp det nästa gång vi träffas.
          </note>
          <note>
            Att ge ekonomiskt stöd till de kvinnor som lämnar prostitution
            är ju nästan det allra viktigaste, så att de har möjligheter att
            ta sig ur den stora sociala problematik som de befinner sig i.
            Det är ingen lätt insats.
          </note>
          <note>
            Sedan finns det en annan fråga, som våra gröna vänner i Tyskland
            brottas med. Man kan säga att
          </note>
          <note>
            Europa står inför ett vägval. Det ena är den holländska vägen,
            och det andra är den svenska vägen. Det vore fint om vi samarbetade
            med tyskarna, och särskilt dem från forna Östtyskland. Där håller
            det nämligen på att utvecklas en människosyn som innebär att det
            är kvinnans och flickans fel. All skuld ska ges till kvinnan och
            flickan. Mannen är helt oansvarig. Han har rätt att köpa kroppar
            hur som helst. Det är de som tar sig in i landet som bär skulden,
            och de ska straffas. Det återstår alltså också mycket att göra
            när det gäller attityd och människosyn tillsammans med
          </note>
          <note>
            Tyskland.
          </note>
          <note type="speaker">
            Anf. 20 ROSITA RUNEGRUND (kd):
          </note>
          <note>
            Fru talman! Jag tackar socialministern för invitationen när det
            gäller stöd till organisationer. Jag vill med glädje diskutera
            den frågan när den kommer upp.
          </note>
          <note>
            I svaret berör socialministern att han har varit med och tagit
            initiativ till en arbetsgrupp där de olika departementen och de
            olika ministrarna ingår. Jag tycker därför att socialministern
            kan ta med sig de här frågeställningarna som gäller barnsexturism
            och handel med kvinnor och barn.
          </note>
          <note>
            I ett svar på en fråga till Ingela Thalén som gäller huruvida
            man under ordförandeskapet kommer att lyfta fram frågan om sexuell
            exploatering av barn har hon lovat att detta kommer att bli en
            prioriterad fråga.
          </note>
          <note>
            Jag vill att Sveriges regering och Sveriges ministrar, och i
            synnerhet männen i Sveriges regering, ställer sig i spetsen för
            detta och vågar lyfta fram de här frågorna och tala om hur man
            vill ha det. Jag tycker att det är oerhört viktigt.
          </note>
          <note>
            Jag kommer nu från FN efter att ha varit där i två veckor. Jag
            har bevakat tredje utskottet och sett när man lägger fram resolutioner
            som just gäller trafficking. Jag har också sett svårigheterna
            att få till det riktigt tillspetsade när man i samråden mellan
            de olika länderna diskuterar, för det kryper liksom in på skinnet
            på de olika ländernas deltagare.
          </note>
          <note>
            Vi har ändå här i Sverige förskonats väldigt länge.
          </note>
          <note>
            Därför tycker jag att vi kan ställa oss upp som en enhetlig nation
            just för att vilja arbeta för att eliminera handeln med kvinnor
            och barn. Vi har frågan om fattigdomen, och vi har arbetslösheten.
            Det finns hur mycket som helst att göra.
          </note>
          <note>
            Jag vill att socialministern går från denna debatt och tar de
            här frågorna med sig till det s.k. samrådet.
          </note>
          <note>
            Tack så mycket!
          </note>
          <note type="speaker">
            Anf. 21 INGER RENÉ (m):
          </note>
          <note>
            Fru talman! Jag är ledsen om detta till dels handlar om lagar
            och lagstiftning, men socialministern har ju själv nämnt den interparlamentariska
            grupp som finns i regeringen - och trafficking fordrar samarbete.
          </note>
          <note>
            Jag menar att vi också bör ändra lagstiftningen på ett annat
            område. I dag är det nämligen svårt för polisen att göra en ordentlig
            undersökning, eftersom man om man ertappar en kvinna som olagligen
            tagit sig in i landet omedelbart skickar ut henne igen. Och det
            är naturligtvis riktigt enligt utlänningslagen. Men därmed försvinner
            också ett vittne, och det försvårar utredningen. Då är det sällan
            man kommer fram till fällande dom för den hallick som smugglat
            hit kvinnan. Det är ett problem, och jag tycker att regeringen
            bör se över lagen här.
          </note>
          <note>
            Är det rimligt att straffsatserna för människosmuggling är mycket
            låga jämfört med t.ex. narkotikasmuggling? Det handlar om dagsböter
            som ligger ungefär på samma nivå som om man bär kniv i
          </note>
          <note>
            Sverige. Vilken människosyn ger det uttryck för?
          </note>
          <note>
            Det fordras också mer av internationellt samarbete, inte bara
            inom EU utan också inom FN och även när det gäller vår biståndsverksamhet.
          </note>
          <note>
            Slutligen behövs det också fler poliser. Fler poliser behövs
            i spanings- och utredningsarbetet, men också för det vardagliga
            arbetet på gator och torg. För att inte socialministern ska glömma
            detta så har jag med mig ett ringa substitut för poliser. Det
            är ett larm, som dessvärre många kvinnor i dag utrustar sig med
            därför att de är rädda att röra sig i samhället. Ett sådant samhälle
            vill åtminstone inte jag se.
          </note>
          <note>
            Anf. 22 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Frågan om prostitution rör sig över hela det politiska
            fältet. Det är alldeles sant som Ewa
          </note>
          <note>
            Larsson skriver i sin interpellation - det handlar om åtgärder
            från lagstiftning över till det sociala arbetet och till vilken
            roll frivilligorganisationer kan spela och över till attitydförändringar
            som berör skolan och utbildningsväsendet, hela samhället inbegripet.
          </note>
          <note>
            Då blir självfallet frågan om var man diskuterar detta komplicerad.
            Jag trodde - men där hade jag fel
          </note>
          <note>
            - att detta i själva verket också var en del av en motion som
            Ewa Larsson har väckt. Jag ser fram emot att Ewa Larsson väcker
            en sådan motion nästa gång det blir tillfälle till det.
          </note>
          <note>
            Här finns nämligen skäl att diskutera över hela fältet och att
            pröva frågeställningarna på det här området. Man kan notera att
            Sverige faktiskt är en föregångare, och att det dessbättre också
            finns en bred politisk majoritet i Sveriges riksdag när det gäller
            hållningen till detta. Vad gäller lagstiftningen så har vi gått
            före. Det har mött kritik här på hemmaplan, och kanske också internationellt.
            Men jag är stolt över att Sverige på det sättet har tagit steget.
            Vi har en prostitutionslagstiftning som vi kan vara stolta över.
          </note>
          <note>
            Vi kan också se resultatet av den. Många kritiker säger att vi
            inte riktigt har fått det resultat som vi hade förväntat oss.
            Vi kan se att prostitutionen har förflyttats från gatorna till
            andra miljöer. Men jag tror att lagstiftningen har två betydelser.
            Den ena är som stöd för faktiska ingripanden. Den andra är den
            normgivande betydelsen, där man gör klart vad som är tillåtet
            och inte tillåtet. Jag tror att det är otroligt viktigt för alla
            i Sverige i dag, men framför allt för kommande generationer, att
            det offentliga Sverige har talat om att vi numera betraktar också
            köp av sexuella tjänster som ett brott, och att det strider mot
            svensk lagstiftning.
          </note>
          <note>
            Vi kan också konstatera när det gäller polisen dels att den i
            år fick ett extra resurstillskott, dels, och framför allt, att
            den kommer att få mycket förstärkta resurser under den kommande
            treårsperioden enligt budgetpropositionen. Jag utgår från att
            det innebär att polisen kan arbeta också med de här frågorna på
            ett betydligt effektivare sätt än den har kunnat göra hittills.
            Nu får man nämligen möjlighet att utöka sina resurser.
          </note>
          <note>
            När det sedan gäller socialtjänsten så vidhåller jag att det
            är kommunernas ansvar. Vi ska påpeka detta.
          </note>
          <note>
            Vi har en socialtjänstlag just för att se till att kommunerna
            tar detta ansvar och att de har resurser och tillräckligt med
            personal för att följa upp prostitutionen och ge stöd till de
            flickor och kvinnor som vill komma ifrån prostitutionen. De ska
            också få ett ekonomiskt stöd. Den möjligheten har kommunerna att
            ge. Det sker faktiskt också ute i kommunerna. När kommunernas
            ekonomi nu blir något bättre borde det finnas större möjlighet
            för dem att engagera sig i ännu högre grad.
          </note>
          <note>
            Sedan kommer vi till frågan om att förändra attityder. Man ska
            inte överdriva statsmaktens roll i detta fall. Det är klar att
            riksdag och regering kan bestämma sig för att starta kampanjer.
            Men jag tror att detta mer handlar om att utnyttja vår kapacitet
            som samhällsmedborgare och som civila individer. Vår roll som
            föräldrar, vår roll i föreningslivet, vår roll som politiker i
            den allmänna debatten och vår roll som föredöme har nämligen en
            enormt stor betydelse.
          </note>
          <note>
            Attitydförändring betyder faktiskt att alla vuxna människor tar
            ett ansvar för att påverka sin omgivning i attityder och hållningar
            när det gäller prostitution exempelvis. Där menar jag att vi kanske
            har ett lika stort ansvar som medlemmar i politiska partier, i
            intresseorganisationer och i föreningslivet som vi har när det
            gäller att fatta beslut om statligt ledda kampanjer.
          </note>
          <note type="speaker">
            Anf. 23 EWA LARSSON (mp):
          </note>
          <note>
            Fru talman! Jag tänker icke väcka någon motion i den här frågan,
            käre socialminister! Jag bjuder på de här förslagen nu - de är
            helt gratis. Ordförandeskapet startar om några månader, och jag
            tycker inte att vi har tid att vänta. Förslagen finns här och
            nu.
          </note>
          <note>
            När det gäller attityder mot prostitution, vem som ska starta
            kampanjer och vilka nivåer man ska lägga sig på tycker jag att
            det är viktigt att komma ihåg att vi har oerhört starka kommersiella
            krafter som driver den här utvecklingen i hela världen. Det är
            maffian som polisen har att tampas med, och de är inga dunungar
            i det här avseendet. När man har så starka kommersiella krafter
            emot sig och när det våldspornografiska utbudet i medierna finns
            i snart sagt alla människors vardagsrum, måste samhället gå in.
            Det finns möjligheter att plocka in nästan vad som helst.
          </note>
          <note>
            Saker som inte få visas i England t.ex. får man visa i
          </note>
          <note>
            Sverige.
          </note>
          <note>
            Detta är en utomordentligt allvarlig utveckling.
          </note>
          <note>
            För att vi ska kunna visa att vi menar allvar med vår lagstiftning
            måste vi faktiskt också göra en stor gemensam nationell kampanj,
            tror jag.
          </note>
          <note>
            En av punkterna handlar om att ge asyl till de kvinnor som lockats
            in i landet och sedan tvingats till prostitution. Det är en oerhört
            laddad och allvarlig fråga. Jag tycker att det är viktigt att
            Sverige lyfter den som motvikt till den tyska utvecklingen där
            man lägger all skuld på den utsatta kvinnan. Här kan vi igen i
            vår lagstiftning ta fram någonting som visar på ett diametralt
            annorlunda vägval.
          </note>
          <note>
            Till slut vill jag säga att jämställdhetsministerns jämställdhetsråd
            gemensamt har antagit ett uttalande där man vill att Sverige lyfter
            frågan om trafficking, bl.a. under ordförandeskapet. Här finns
            alla organisationer och partier samlade. Ministern säger nu att
          </note>
          <note>
            Sverige ska lyfta frågan. Hur mycket ska den lyftas?
          </note>
          <note>
            Anf. 24 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Den ska lyftas mycket. Så här mycket exakt. Detta
            blir lite larvigt. Regeringen och den ansvariga ministern förklarar
            via mig att detta är en prioriterad fråga. Den kommer att lyftas
            på ministerrådet och spela en roll i diskussionen. Då är frågan
            hur mycket den ska lyftas. Den ska lyftas precis så mycket som
            vi vill att den ska lyftas för att det ska bli en diskussion i
            EU. Ställ gärna frågan till den ansvariga ministern! Då kan vi
            få ett exakt svar. Det viktigaste är väl ambitionerna att den
            här frågan ska tas upp.
          </note>
          <note>
            Jag tror inte att någon i Europa i övrigt tvekar om
          </note>
          <note>
            Sveriges inställning och vår ambition att flytta fram positionerna
            på det här området. Man är alldeles övertygad om vårt engagemang
            och har respekt för det. Man vet också om att det är en prioriterad
            fråga för oss.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2000/01:38 om aborter i Sverige
          </note>
          <note>
            Anf. 25 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Rigmor Stenmark har frågat mig dels vilka åtgärder
            jag ämnar föreslå för att få ned antalet aborter i Sverige, dels
            vilka åtgärder jag ämnar vidta för att kvinnors integritet även
            i framtiden ska skyddas även i de fall då de beslutat att genomföra
            en abort.
          </note>
          <note>
            Jag vill börja med den andra frågan. Jag har helt nyligen besvarat
            dels en riksdagsfråga, dels en interpellation på samma tema. Mitt
            svar har båda gångerna varit att jag inte har för avsikt att besluta
            att personnummer ska införas i abortregistret.
          </note>
          <note>
            Antalet aborter har sedan införandet av abortlagstiftningen i
            mitten av 1970-talet stadigt sjunkit. Det registrerade trendbrottet
            i den senaste statistiken visar att antalet aborter har ökat,
            och då särskilt i åldersgruppen 15-19 år. Detta är mycket oroväckande,
            och vi följer utvecklingen noga.
          </note>
          <note>
            När det gäller insatser för att få ned antalet aborter har en
            rad åtgärder vidtagits i syfte att förebygga aborter. Bl.a. har
            preventivmedel gjorts mer lättillgängliga och i vissa landsting
            är de kostnadsreducerade för vissa grupper, exempelvis unga kvinnor.
            På flera ungdomsmottagningar har försök med gratis kondomer gjorts.
            Såväl Folkhälsoinstitutet och Socialstyrelsen som de flesta landsting
            satsar aktivt på upplysning om sexualitet och samlevnad. Utbyggnaden
            av ungdomsmottagningar runtom i landet har haft och har en stor
            betydelse för det förebyggande arbetet med oönskade graviditeter
            bland unga kvinnor. En annan viktig komponent är skolans sex-
            och samlevnadsundervisning.
          </note>
          <note>
            Nationella folkhälsokommittén, som i veckan har överlämnat sitt
            slutbetänkande, har lämnat förslag till åtgärder för att skapa
            förutsättningar för en trygg och säker sexualitet där ett av målen
            är att minska antalet oönskade graviditeter och aborter. Betänkandet
            ska nu remissbehandlas och regeringen avser att återkomma i frågan
            nästa år.
          </note>
          <note>
            Folkhälsoinstitutet bedriver ett omfattande arbete i syfte att
            förebygga aborter och oönskade graviditeter.
          </note>
          <note>
            Folkhälsoinstitutet har på regeringens uppdrag gjort en kartläggning
            av ungdomars sexvanor och attityder till sex och om dessa har
            förändrats över tid. Inom ramen för detta uppdrag har information
            om förekomst av och attityder till oönskade graviditeter och aborter
            framkommit. Folkhälsoinstitutet har därefter arbetat vidare med
            frågan och kommer att under våren presentera en studie om abortförebyggande
            arbete. Det är ett arbete som vi ser mycket fram emot, och det
            kommer också att ge oss mer information om vilka åtgärder som
            kan behöva vidtas för att vända trenden.
          </note>
          <note>
            En faktor som kan vara avgörande för unga flickor och pojkar
            att skydda sig är tillgången till och eventuella kostnader för
            preventivmedel.
          </note>
          <note>
            Regeringen har gett Socialstyrelsen i uppdrag att se över prisskillnaderna
            mellan olika preventivmedel och hur dessa skillnader kan utjämnas.
            Socialstyrelsen ska göra en analys av nuvarande förhållanden och
            ur olika aspekter belysa konsekvenserna av en ordning som fullt
            ut utjämnar de skillnader som finns i dagens system. Uppdraget
            ska redovisas i april nästa år.
          </note>
          <note>
            Min bedömning är att i det underlag vi har och kommer att få
            under våren finns mycket värdefull kunskap om hur man ska kunna
            förebygga oönskade graviditeter och få ned antalet aborter.
          </note>
          <note type="speaker">
            Anf. 26 RIGMOR STENMARK (c):
          </note>
          <note>
            Fru talman! Tack för svaret på min interpellation, socialministern.
            Vi var flera ledamöter i riksdagen som reagerade mycket skarpt
            när Socialstyrelsen kom med ett uttalande om att den vill inrätta
            ett personnummerregister över kvinnor som gör abort. Jag tycker
            att det var väldigt bra att det blev en skarp reaktion. Därmed
            bör ju Socialstyrelsen ha fått kunskap om de reaktionerna, och
            det gäller även dem som har väckt förslaget.
          </note>
          <note>
            Min första tanke när jag läste det här svaret från socialministern
            var att jag tyckte att det var rimligt att socialministern inte
            gick in så skarpt just på personregistret, men jag fick lov att
            ändra mig. I morse sade man på nyheterna att det redan finns patientuppgifter
            om kvinnor som har gjort abort. Det finns redan registrerat. Det
            tycker jag, precis som Inger Segelström i debatten i morse, är
            upprörande. Min fråga till socialministern är: Ämnar nu socialministern
            se till att de uppgifterna omedelbart raderas?
          </note>
          <note>
            Fru talman! Det är inte heller första gången som vi i riksdagen
            diskuterar abortlagstiftningen i vårt land. I frågor, interpellationer
            och i massor av motioner har det kommit åtskilliga åsikter och
            åtskilliga förslag. De allra flesta har väldigt bra slagit vakt
            om den rättighetslagstiftning som finns i dag när det gäller möjligheten
            att göra legala aborter när alla andra vägar är uttömda. Det är
            därför som vi är så många som har reagerat när registreringstankarna
            kom upp igen. Vi har en rädsla för att man börjar registrera.
            Det har man tyvärr också redan gjort. Det måste skrämma kvinnor
            från att uppsöka legala abortinstitutioner. Vi vill inte se några
            illegala aborter.
          </note>
          <note>
            Det är definitivt inte något som vi önskar. Det finns skäl, socialministern,
            att kraftigt slå vakt om den nuvarande lagstiftningen. Jag har
            anledning att tro att socialministern delar min åsikt i den frågan.
          </note>
          <note>
            På min första fråga om vilka åtgärder som socialministern ämnar
            föreslå för att minska antalet aborter kan jag se i svaret att
            det finns en del synpunkter som är bra och som jag naturligtvis
            delar. Men det finns saker som bekymrar mig i svaret. Det finns
            svar som är vaga, t.ex. följer utvecklingen noga, återkommer nästa
            år och uppdrag har lagts ut. Uppdrag som just nu har lagts ut
            till Socialstyrelsen känns inte så särskilt angeläget för oss.
            Jag hoppas att ministern förstår att det finns vissa frågetecken
            när det gäller de förslag som kommer därifrån.
          </note>
          <note>
            Fru talman! Jag respekterar att man måste utreda för att sedan
            sätta in de rätta åtgärderna. Men nog delar väl ministern min
            åsikt att detta inte är någon ny fråga? Det har förts debatter.
            Det har kommit fram olika förslag, och just nu kommer det larmrapporter.
          </note>
          <note>
            Socialministern bör kunna göra något redan nu.
          </note>
          <note>
            Anf. 27 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag är rädd för att den artikel som finns i Dagens
            Nyheter i dag och de kommentarer som har gjorts kring den bygger
            på en liten sammanblandning.
          </note>
          <note>
            Jag är bekant med att Sveriges riksdag har bestämt sig, så vitt
            jag förstår i full enighet, för att vi ska arbeta med ett sjukvårdsregister
            eller ett patientregister för att kunna utveckla svensk sjukvård.
          </note>
          <note>
            Det handlar om att i registret kunna förteckna alla de behandlingar
            som sker inom den slutna sjukvården.
          </note>
          <note>
            Det är kirurgiska ingrepp, hjärtoperationer, lungoperationer,
            ortopediska ingrepp osv. Detta vill man göra för att kunna svara
            på frågor om följdverkningar, skador, effekter av olika medicinska
            behandlingar.
          </note>
          <note>
            I detta register, som faktiskt spelar en roll för sjukvårdens
            utveckling, finns numera också alla kirurgiska ingrepp förtecknade,
            även aborter. Det är motivet för den typen av förteckning av behandlingar.
          </note>
          <note>
            En helt annan diskussion handlade om det förslag som uppenbarligen
            diskuterades i Socialstyrelsen, att komplettera det abortregister
            man har för att följa abortutvecklingen, vilket ju är rimligt,
            med personnummer för att specialstudera aborter.
          </note>
          <note>
            Jag har sagt att jag inte tänker lämna ett sådant förslag. Det
            har dessbättre inte kommit till regeringen, och det kommer således
            inte något sådant förslag från regeringen till riksdagen.
          </note>
          <note>
            Men frågan om i vilken mån patientregistret, eller sjukvårdsregistret
            för att använda det uttrycket, är integritetskränkande, i vilken
            mån det skulle påverka kvinnor att välja abort, i vilken mån kvinnor
            efter det att de har bestämt sig för att genomföra en abort skulle
            få svårigheter kan jag inte bedöma.
          </note>
          <note>
            Jag kommer att be Socialstyrelsen att redovisa till mig och till
            regeringen hur registret används, vilka komplikationer som finns
            med det. Men jag förstår hur riksdagen tänkte - jag deltog inte
            själv - när man bestämde sig för att också föra in detta. Det
            handlade faktiskt om att försöka bedöma abort såsom ett kirurgiskt
            ingrepp och om att se vilka effekter det kunde ha rent medicinskt
            - inte de ambitioner som fanns i den andra tanken.
          </note>
          <note>
            Jag kommer att begära att få reda på i vilken mån de här uppgifterna
            betyder någonting för den medicinska utvecklingen. Betyder de
            ingenting kan man lika väl ta bort dem. Framför allt vill jag
            få reda på i vilken mån man kan bedöma att detta skulle påverka
            integriteten eller på något sätt skada de kvinnor som har genomgått
            abort. Jag kommer att begära att få en sådan redovisning.
          </note>
          <note type="speaker">
            Anf. 28 RIGMOR STENMARK (c):
          </note>
          <note>
            Fru talman! Tack, socialministern, för det svaret.
          </note>
          <note>
            Vi har i Sverige en bra lagstiftning när det gäller integritet
            för människor. Jag sitter själv i Datainspektionens styrelse och
            följer de frågorna med stort intresse.
          </note>
          <note>
            När nu socialministern tänker samråda med Socialstyrelsen om
            just det här registret som redan finns vill jag skicka med uppmaningen
            att noga ta reda på hur det har gått till att få in uppgifterna.
            Det ska nämligen föras ett samråd med människor när man ska föra
            in dem i ett personregister. Det finns undantag.
          </note>
          <note>
            Det får man av Datainspektionen. Jag tänker naturligtvis också
            ta upp frågan där.
          </note>
          <note>
            Det här är en väldigt viktig fråga. Det handlar inte bara om
            kirurgiska ingrepp. Det handlar om ingrepp i människors integritet.
            Det handlar om integritet för kvinnor som befinner sig i en mycket
            besvärlig situation.
          </note>
          <note>
            Socialministern pekar också i sitt svar på att utbyggnader av
            ungdomsmottagningar i landet har haft och har en stor betydelse
            för det förebyggande arbetet när det gäller unga kvinnor. Så är
            det. Frågan är bara hur länge till. Vad säger socialministern
            om det besked som kom häromdagen om att ungdomsmottagningarna
            för en tynande tillvaro? Det saknas en tydlig överblick över kostnaderna.
            Mottagningarna lever ofta på projektpengar. Framtiden är osäker.
            Nationell och regional ledningsstruktur saknas. De statliga hivpengarna,
            som många mottagningar levt på, öronmärks inte längre för just
            ungdomsmottagningar.
          </note>
          <note>
            Samtidigt säger ungdomarna själva att det är väldigt bra med
            ett ställe dit man törs gå. Det här handlar ju ofta om unga kvinnor.
            Det är bra med ett ställe där man kan få ställa sina frågor och
            där man får råd och hjälp.
          </note>
          <note>
            Nu när socialministern återigen ska se över vilka frågor som
            har samband med strävan att få ned antalet aborter, glöm då inte
            att titta på hur resurser ska kunna ställas till förfogande för
            skolhälsovård, ungdomsmottagningar och resurspersoner som arbetar
            förebyggande.
          </note>
          <note>
            Den debatt som fördes här före den här interpellationsdebatten
            berörde, tycker jag, även den här frågan. Den kan kopplas direkt
            till frågan om hur man kan förebygga aborter. Förnedring av kvinnor,
            som de andra kvinnorna tog upp, prostitution och handel får säkerligen
            till följd att det sker abortering av foster på grund av att oönskade
            graviditeter kommer till.
          </note>
          <note>
            Jag vill i den här debatten stryka under det förslag som kom
            från kvinnorna i den förra debatten. Det saknas inte förslag om
            hur man ska komma till rätta med problemen och hur man ska arbeta
            vidare med förebyggande åtgärder. Det är också min förhoppning
            att ministern tar till sig de förslagen.
          </note>
          <note>
            Anf. 29 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag har inte noterat några åsiktsskillnader mellan
            mig och Rigmor Stenmark när det gäller det arbete som måste utföras
            för att minska antalet aborter och förebygga situationer som leder
            till abort.
          </note>
          <note>
            Där är vi ganska överens. Det är vi också när det gäller frågan
            om vilket ansvar samhället har på de här områdena.
          </note>
          <note>
            Men eftersom frågan om just patientregistret har kommit upp finns
            det faktiskt anledning att ett ögonblick försvara att vi har ett
            patientregister. Svensk sjukvård har mycket hög standard. Vi vet
            ganska väl vad olika ingrepp betyder. Vi kan följa upp skadeutveckling,
            följdsjukdomar och andra följder av medicinska ingrepp.
          </note>
          <note>
            Den frågeställning som ska diskuteras är ifall det betyder någonting
            för den medicinska utvecklingen att också aborter finns med såsom
            ett kirurgiskt ingrepp. Om det inte betyder någonting kan man
            ta bort det.
          </note>
          <note>
            Den andra frågan som ska diskuteras är: Har detta varit integritetskränkande?
            Kan vi bedöma att den här typen av förteckning över medicinska
            ingrepp har betytt att någon har skadats i sitt sociala liv eller
            på annat sätt? Då finns det inga skäl att behålla det. Men det
            krävs en bedömning.
          </note>
          <note>
            När jag säger sammanblandning tror jag att många i dag har trott
            att det har förekommit ett sådant register som Socialstyrelsen
            uppenbarligen diskuterade och som några stycken på Socialstyrelsen
            önskade skulle genomföras. Men det är inte det registret vi diskuterar.
            Något särskilt abortregister som innebär att man för till personuppgifter
            till det nuvarande abortregistret kommer inte att införas.
          </note>
          <note type="speaker">
            Anf. 30 RIGMOR STENMARK (c):
          </note>
          <note>
            Fru talman! Det är bra att socialministern och jag är överens.
            Det är ganska viktigt. Det är ändå angeläget att vi för den här
            debatten och så att säga för upp frågorna på dagordningen riktigt
            skarpt.
          </note>
          <note>
            Till sist, socialministern, vill jag naturligtvis tacka för debatten.
            Men jag vill ta upp en fråga till, nämligen mannens ansvar för
            den kvinna som han har en sexuell förbindelse med.
          </note>
          <note>
            Det går inte nog att understryka att en graviditet är båda parters
            ansvar. Det ofödda barnet har även en pappa, som jag tycker inte
            sällan kommer i bakgrunden. Man bör även se på hur pojken, mannen
            upplever en abort. Inte minst bör man när man debatterar det här
            ämnet alltid ha med båda parter.
          </note>
          <note>
            Här vet jag att det finns mycket delade åsikter.
          </note>
          <note>
            Det finns de som anser att det bara handlar om kvinnan och hennes
            rättigheter, att det bara handlar om hennes kropp. Jag tycker
            inte att det är så enkelt. Det handlar om båda. Det handlar om
            barnet och om pappan.
          </note>
          <note>
            Beslutet att göra abort är naturligtvis inte något lätt beslut.
            Kvinnan och mannen behöver all hjälp de kan få. De flesta aborter
            görs ju av legala skäl, av mycket personliga skäl där det också
            kan vara medicinska skäl som fäller avgörandet. Från samhällets
            sida måste det ändå vidtas åtgärder på alla sätt så att aborter
            endast vidtas som en sista åtgärd i en mycket besvärlig situation.
          </note>
          <note>
            Därför tycker jag att det är viktigt att påpeka att även mannen
            har ett ansvar och i högsta grad är inblandad. Det om något borde
            vara en fråga i jämställdhetsdebatten. Det om något borde även
            männen ta upp. Möjligen är tiden inte mogen för det ännu.
          </note>
          <note>
            Men jag tycker att det skulle vara intressant att höra om vår
            manlige socialminister har några tankar om det. Abort får nämligen
            aldrig ersätta preventivmedel.
          </note>
          <note>
            Respekten för livet får inte avtrubbas.
          </note>
          <note>
            Nu har jag inte vinklat min interpellationsfråga till socialministern
            som en jämställdhetsfråga, så jag får nöja mig med att ha fört
            fram den här tanken och kräver inget svar. Jag vill föra fram
            ett varmt tack för debatten.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2000/01:32 om åtgärder mot s.k. ungdomsrån
          </note>
          <note>
            Anf. 31 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Sten Andersson har frågat vilka åtgärder mot ungdomsrån
            jag är beredd att vidta.
          </note>
          <note>
            Sten Andersson hävdar att det är förvånansvärt tyst från politiker
            såvitt avser frågan om det ökade antalet ungdomsrån. Han ställer
            också frågan om tystnaden beror på att rånen för det mesta utförs
            av ungdomar med utländsk bakgrund.
          </note>
          <note>
            Inledningsvis vill jag säga att jag ställer mig oförstående inför
            Sten Anderssons påståenden om tystnad från politikerhåll i fråga
            om ungdomsrån. Få brott har fått så mycket uppmärksamhet som just
            ungdomsrån.
          </note>
          <note>
            I svar på interpellation den 3 februari i år redogjorde min företrädare
            Laila Freivalds för några av regeringens åtgärder för att motverka
            att unga människor begår brott. I svar på riksdagsfråga den 17
            augusti i år redogjorde hon för de åtgärder som vidtagits för
            att klarlägga orsakerna till att förövare av rån blir allt yngre.
            Ungdomsrån är något som i allra högsta grad har uppmärksammats.
            De tas på största allvar inom rättsväsendet. Projekt för att minska
            antalet ungdomsrån pågår i dag inom flera områden.
          </note>
          <note>
            Ungdomar som är födda utomlands är kraftigt överrepresenterade
            bland de misstänkta gärningsmännen. När det gäller övriga ungdomar
            med utländsk bakgrund, dvs. de som är födda i Sverige, men med
            någon av föräldrarna född utomlands, är bilden en annan. Bland
            dem finns ingen sådan överrepresentation med avseende på ungdomsrån.
            Det här framgår av en undersökning som Brottsförebyggande rådet
            har gjort om ungdomsrån i Stockholm och
          </note>
          <note>
            Malmö under de senaste åren. Poängteras bör att ungdomsrånen
            endast utgör en liten del av den totala ungdomsbrottsligheten.
            Även inom gruppen utlandsfödda ungdomar är således antalet personer
            som gör sig skyldiga till sådana brott mycket litet.
          </note>
          <note>
            Oavsett hur stor ökningen är finns det all anledning att se allvarligt
            på dessa brott. Trots att ungdomsrånen ofta handlar om små ekonomiska
            värden och att offret ofta inte blir allvarligt fysiskt skadat
            så är händelsen något offret bär med sig för lång tid, kanske
            för hela livet. Den rädsla en kränkning av det här slaget framkallar
            kan på ett dramatiskt sätt påverka brottsoffrets möjligheter att
            föra ett normalt liv.
          </note>
          <note>
            Det finns exempel på ungdomar som blivit rånade och som under
            lång tid tvekat att över huvud taget gå ut under vissa delar av
            dygnet eller att t.ex. åka tunnelbana. Samtidigt kan de unga gärningsmännen
            många gånger vara omedvetna om dessa konsekvenser av sitt handlande.
          </note>
          <note>
            Så trots att ungdomsrån utgör endast en liten del av den totala
            ungdomsbrottsligheten är det ändå av största vikt att effektiva
            åtgärder vidtas för att begränsa dessa rån. Det är en mycket viktig
            uppgift för samhället att se till att våra barn och ungdomar inte
            blir utsatta för brott eller begår brott.
          </note>
          <note>
            Jag är övertygad om att de mest betydelsefulla insatserna för
            att minska ungdomsbrottsligheten är de som vidtas för att förebygga
            att unga människor dras in i kriminalitet. Av avgörande betydelse
            är insatser från familjen, skolan, föreningslivet, socialtjänsten
            och det övriga lokalsamhället. Rättsväsendets insatser är bara
            en del av kampen mot ungdomsbrottsligheten.
          </note>
          <note>
            Att rättsväsendet agerar snabbt och tydligt när ungdomar begår
            brott är dock mycket viktigt. Det är också viktigt med samarbete
            mellan rättsvårdande och sociala myndigheter och de brottsmisstänkta
            ungdomarna och deras föräldrar. Reglerna om ungdomsmål reformerades
            år 1995. Härigenom förkortades tiden mellan brott och reaktion
            samt skapades förutsättningar för ett förbättrat samarbete mellan
            berörda myndigheter. Det yttersta syftet med reformen var att
            den skulle ha viss brottsförebyggande effekt. Den 1 januari 1999
            förbättrades påföljdssystemet för unga lagöverträdare. Påföljden
            överlämnande till vård inom socialtjänsten blev tydligare, och
            en ny frihetsberövande påföljd - sluten ungdomsvård -
          </note>
          <note>
            infördes. Reformen kommer nu att följas upp och utvärderas. Samtidigt
            övervägs medlingens roll i rättssystemet.
          </note>
          <note>
            Brottslighetens orsaker måste angripas lokalt där problemen finns.
            Ett framgångsrikt ingripande av samhället när en ung människa
            befinner sig i en riskmiljö eller i en risksituation förutsätter
            ett nära samarbete mellan myndigheterna - exempelvis polis, skola
            och socialtjänst. För polisväsendets del ska verksamheten präglas
            av ett långsiktigt problemorienterat arbetssätt med ett brottsförebyggande
            syfte.
          </note>
          <note>
            För att framgångsrikt bedriva ett brottsförebyggande arbete erfordras
            kunskap om brottsligheten och dess orsaker. Exempelvis visar BRÅ:s
            kartläggning av ungdomsrån att mobiltelefoner är ett attraktivt
            och relativt vanligt objekt när ungdomar rånar andra ungdomar.
            Här kan, vilket BRÅ också påpekar, förenklade och snabbare sätt
            att spärra mobiltelefoner verka brottsförebyggande.
          </note>
          <note>
            Någon tystnad i frågan om ungdomsrån råder knappast. Jag har
            i dag endast pekat på några av de åtgärder som redan har vidtagits
            i kampen mot ungdomsrån och övrig ungdomsbrottslighet. Självklart
            måste detta arbete fortsätta. Brottsligheten måste förebyggas
            och bekämpas oavsett av vem eller vilka den begås.
          </note>
          <note type="speaker">
            Anf. 32 STEN ANDERSSON (m):
          </note>
          <note>
            Fru talman! Ungdomsbrott är i Sverige ett nytt brott, som vi
            enligt min uppfattning kan hantera mycket dåligt med gällande
            lagstiftning. Det drabbar främst Stockholm, Malmö och Göteborg.
            Man stjäl kläder, mobiler, cyklar, mopeder och pengar. Gärningsmännen
            är ofta unga pojkar med invandrarbakgrund. Så är fallet oavsett
            hur man dribblar med statistik, som ministern faktiskt gör i sitt
            svar. Offren är många gånger unga pojkar, yngre än gärningsmännen
            och ofta etniska svenskar.
          </note>
          <note>
            Vid de här brotten förekommer dels hot om fysiskt våld, dels
            våld - ibland mycket våld. Det förekommer ofta att man använder
            knivar. Effekten, förutom att offret blir av med sina ägodelar,
            är att det skapas en otrygghet, en fysisk och psykisk rädsla.
          </note>
          <note>
            Framför allt och viktigast: Det är nog det effektivaste sättet
            - det måste jag dessvärre erkänna - att skapa främlingsfientlighet
            i Sverige.
          </note>
          <note>
            Fru talman! Jag står självfallet för mitt påstående att de här
            frågorna mycket sällan debatteras i Sveriges riksdag, trots att
            ministern kan referera till en interpellation och en skriftlig
            fråga hitintills under året.
          </note>
          <note>
            Den låga åldern på gärningsmännen gör att det i praktiken är
            svårt för samhället att hantera denna fråga. Det är väl känt bland
            poliser att unga brottslingar skrattar åt dem och säger: Jag har
            inte fyllt 15
          </note>
          <note>
            år, så ni kan inte göra ett smack. De vet om att de är under
            straffbar ålder.
          </note>
          <note>
            Häromdagen sattes ett nytt rekord i Malmö. En
          </note>
          <note>
            13-åring knivskar en 8-åring dels i armhålan, dels över fingrarna,
            därför att 8-åringen inte hade de pengar som 13-åringen trodde
            att han hade. Som straff blev 8-åringen knivskuren.
          </note>
          <note>
            Dessutom finns det ett mycket stort mörkertal i dessa sammanhang.
            Man vågar inte anmäla brotten, eftersom man under dessa oftast
            blir hotad med att om de anmäls blir konsekvenserna än värre.
            Ibland känner gärningsmannen offret och vet vilken skola offret
            går i eller var offret bor, och det skapar rädsla.
          </note>
          <note>
            Jag anser att lagstiftningen måste ändras. De förändringar som
            har gjorts är inte effektiva nog. Jag inser att det i botten finns
            sociala problem, men vi får ändå aldrig acceptera den här typen
            av brottslighet.
          </note>
          <note>
            Oskyldiga människor ska inte betala för att samhällets integrationspolitik
            har totalhavererat.
          </note>
          <note>
            Till sist vill jag ställa en fråga. Ministern säger att det här
            inte är det stora brottet bland ungdomar. Jag undrar vilka brott
            av grupper - inte av enskilda -
          </note>
          <note>
            ministern anser är värre än de ungdomsrån som vi nu diskuterar.
          </note>
          <note type="speaker">
            Anf. 33 GUN HELLSVIK (m):
          </note>
          <note>
            Fru talman! Jag vill börja med att hälsa justitieministern välkommen
            till riksdagen och gratulera till den nya positionen. Jag ser
            fram emot förhoppningsvis utvecklande debatter i framtiden.
          </note>
          <note>
            I BRÅ-rapporten Ungdomar som rånar ungdomar kan vi läsa att ungdomsrånen
            ökat kraftigt. Under de första sex månaderna 1999 anmäldes lika
            många rån som under hela 1998, alltså en fördubbling. Vi kan läsa
            att 10 % av de tillfrågade pojkarna och 5 % av flickorna hade
            egen erfarenhet av att vara rånoffer.
          </note>
          <note>
            Rapporten visar också att upp till 7 % av pojkarna bär vapen
            för att minska risken för att bli utsatta för rån. Var och en
            kan inse vilka risker som följer med detta. Rädda ungdomar med
            vapen är farliga och kan förstöra både sin egen och andras framtid.
            Till detta kan läggas att en stor del av våra unga påverkas i
            sitt vardagsliv av rädslan för att bli rånade. T.ex. uppges att
            de undviker att ha värdeföremål på sig. Det kan vara fråga om
            mobiltelefonen, som föräldrarna kanske försett dem med för att
            de ska kunna ta kontakt om de behöver hjälp men som de inte vågar
            ha med sig av rädsla för att bli rånade.
          </note>
          <note>
            Av den stora grupp som blivit utsatt för rån uppger 50 % att
            de inte gjort någon polisanmälan, och bland de skäl som återfinns
            är att "man får räkna med att bli rånad" och att "rånaren skulle
            ändå inte få något straff". Våra unga har rätt till ett liv i
            trygghet, och de ska verkligen inte behöva räkna med att bli rånade.
            Våra unga ska också få uppleva ett rättsväsende som de kan lita
            på. De ungas egna utsagor visar att så ser inte deras verklighet
            ut. Det är vi vuxna som har ansvaret och som måste återställa
            deras trygghet.
          </note>
          <note>
            Detta kräver bl.a. av oss att vi blir snabba och tydliga i våra
            reaktioner mot de ungas våld.
          </note>
          <note>
            Samtidigt som vi tydligt markerar mot hänsynslöst beteende måste
            vi ge de unga chansen att visa att de kan bättra sig. Bl.a. kan
            en konfrontation mellan offer och gärningsman, vid vilken gärningsmannen
            görs medveten om vilken skada han orsakat, vara av betydelse.
            En majoritet i riksdagen har gett regeringen i uppdrag att arbeta
            fram ett förslag till hur medling skulle kunna bli en del av det
            svenska systemet, men det verkar inte finnas något större engagemang
            från Justitiedepartementets sida för denna fråga.
          </note>
          <note>
            Därför undrar jag om vår nye justitieminister är beredd att skynda
            på arbetet med det av riksdagen begärda förslaget.
          </note>
          <note>
            Det är också viktigt att visa de unga att man kan få en andra
            chans och att det lönar sig att sköta sig.
          </note>
          <note>
            Ett för unga tydligt sätt vore att åter införa möjligheten att
            döma till villkorligt fängelse, som förfaller om man sköter sig
            men verkställs om man fortsätter med brottslighet. Jag undrar
            om justitieministern kan tänka sig att vara beredd att arbeta
            för en lagändring i denna riktning.
          </note>
          <note type="speaker">
            Anf. 34 JEPPE JOHNSSON (m):
          </note>
          <note>
            Fru talman! Jag tittade i tidningen Dagen i går, och där står
            det under TV i kväll: Daniel blev rånad i tunnelbanan. "Rånaren
            sa att han skulle döda mig."
          </note>
          <note>
            Jag är övertygad om att justitieministern och alla andra här
            har förmåga att leva sig in i hur en sådan pojke känner sig. Det
            handlar oftast om pojkar. Men jag tror att vi behöver påminnas
            om det så att vi inser allvaret: att det finns ett brottsoffer.
            Som justitieministern sade kanske personen får leva med detta
            i hela sitt liv.
          </note>
          <note>
            Om ni av någon anledning missade det här programmet i går kväll,
            som heter "P.S." och handlar om
          </note>
          <note>
            Daniel som gjort en video om sina upplevelser, går det i repris
            den 29 och den 30 oktober.
          </note>
          <note>
            Jag delar naturligtvis ministerns åsikt att vi ska förebygga
            dessa brott. Vi moderater har vid åtskilliga tillfällen lagt förslag
            om hur vi ska komma till rätta med och förebygga att ungdomar
            hamnar på en brottslig bana. Men hitintills har jag upplevt att
            vi som gensvar från regeringspartiets företrädare bara har fått
            nej och att de egna förslagen har lyst med sin frånvaro. Jag efterlyser
            alltså förslag. Det räcker inte att upprepa de gamla slagorden,
            utan det måste också ligga någon verklighet bakom.
          </note>
          <note>
            Även i år har vi från Moderaterna väckt en motion i det här ärendet,
            om åtgärder mot ungdomsbrottslighet. Gun Hellsvik har tagit upp
            några av de förslag som vi lägger i den motionen.
          </note>
          <note>
            Jag skulle vilja höra hur ministern egentligen vill stärka föräldrarnas
            roll. Det räcker inte att se till att införa maxtaxa så att barnen
            kan vara mera på dagis.
          </note>
          <note>
            Hur vill ministern möjligtvis stärka skolans roll, både som fostrare
            och i att överföra nya kunskaper?
          </note>
          <note>
            Jag har själv ett förflutet i skolans värld och vet att det finns
            mycket att önska i fråga om att skolan verkligen tar tag.
          </note>
          <note>
            När det gäller narkotika kryper missbruket längre ned i åldrarna.
            Under 20 år som lärare fick jag ingen fortbildning annat än när
            jag själv skaffade mig den, och det är samma för dagens föräldrar.
            Som föräldrar och som lärare är de flesta av oss inte uppdaterade
            så att vi kan känna igen symtomen, varken på begynnande missbruk
            eller när ungdomarna börjar strula.
          </note>
          <note>
            Det hjälper inte med slagordet "fler vuxna i skolan".
          </note>
          <note>
            Jag skulle i stället vilja säga att det vore bättre att vi och
            de som är i skolan agerar som vuxna. Men då måste vi också ha
            redskap.
          </note>
          <note>
            När närpolisen infördes var det den stora lösningen på alla problem:
            närpolisen skulle arbeta förebyggande. Det tror jag också på.
            Men tyvärr har resurserna till polisen mest gått ut över närpolisen.
          </note>
          <note>
            Även om såväl föräldrar som skola, övriga samhället och närpolisen
            lyckas så misslyckas de i alla fall med några. Om inte annat ser
            vi resultatet av det i
          </note>
          <note>
            BRÅ:s rapport.
          </note>
          <note>
            Vi har t.ex. föreslagit att man skulle få registrera brottslingar
            under 15 år. Det kan tyckas som att det inte är någon lösning,
            men att börja i tid, att stämma i bäcken, är viktigt.
          </note>
          <note>
            När en 15-åring första gången blir fast för något brott kan han
            tyckas "alldeles ren", och man börjar åtgärderna på helt fel nivå.
            Det är viktigt att se sanningen som den är och att inte sticka
            huvudet i sanden.
          </note>
          <note>
            Jag ser fram mot debatterna med ministern och att få veta vilka
            åtgärder man verkligen ska vidta. Åtgärder måste vi ha, men jag
            efterlyser verkligen hur de ska vidtas.
          </note>
          <note type="speaker">
            Anf. 35 MAUD EKENDAHL (m):
          </note>
          <note>
            Fru talman! Jag skulle också vilja börja med att hälsa justitieminister
            Thomas Bodström välkommen till kammaren för första gången och
            önska honom lycka till i sitt nya uppdrag.
          </note>
          <note>
            Jag skulle också vilja säga att jag hoppas att vi framöver får
            trevliga debatter. Rättsväsendets frågor är så viktiga, och vi
            måste försöka skapa trygghet för alla människor i samhället.
          </note>
          <note>
            Fru talman! Jag tänkte ägna mig åt en enda fråga i mitt debattinlägg,
            och jag skulle vilja ta upp registreringen av minderåriga lagöverträdare.
            Det är ett gammalt känt moderatkrav att de som är under 15 år
            och som är skäligen misstänkta för ett brott ska registreras.
            Vi tror att det har en stor betydelse för polisens kartläggning
            av brott och brottsbekämpning om vi kan införa en sådan registrering
            i polisens misstankeregister.
          </note>
          <note>
            Vi vet att 15-åringar som har kommit till den gränsen där de
            blottar att de har begått brott ofta har en lång erfarenhet av
            brott dessförinnan, som kanske började redan i 12-13-årsåldern.
            Det sägs ibland att de som blir tagna första gången kan ha en
            brottsbana med ett fyrtiotal brott bakom sig och har blivit ganska
            avancerade i att begå brott.
          </note>
          <note>
            Därför anser vi att en sådan här registrering skulle vara värdefull.
            Det skulle ge en mer rättvisande statistik över brott som begås.
          </note>
          <note>
            Det skulle också ha en viktig roll i brottsförebyggande syfte,
            eftersom man då kan stoppa en yngre person som begår brott mycket
            tidigare än efter 15-
          </note>
          <note>
            årsåldern.
          </note>
          <note>
            Jag vill avslutningsvis nämna regeringens proposition, som justitieministern
            kanske inte känner till,
          </note>
          <note>
            1994/95:144 Riktlinjer för registrering av påföljder.
          </note>
          <note>
            Där uppgav regeringen att misstankeregister ska användas för
            samordning av olika brottsutredningar beträffande samma person.
            Men sedan har det stannat upp, och man har inte brytt sig om det.
            Man vill alltså inte lyssna på kraven från moderat håll. Vi tycker
            att det vore skäligt att ungdomar under 15 års ålder också skulle
            kunna registreras. Min fråga till justitieministern blir därför
            om justitieministern är beredd att införa registrering av minderåriga
            lagöverträdare.
          </note>
          <note>
            Anf. 36 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag tackar för det trevliga välkomnandet. Jag är
            också övertygad om att vi kommer att ha många bra och spännande
            debatter där skillnaderna mellan våra partier tydliggörs.
          </note>
          <note>
            Sten Andersson anser att den här frågan har diskuterats för lite.
            Jag tycker att det är en felaktig uppfattning, men i varje fall
            ska vi fr.o.m. nu, tycker jag, ha en kontinuerlig diskussion om
            detta - det är mycket, mycket viktigt.
          </note>
          <note>
            Vad först gäller frågan om lagöverträdare som är under 15 år
            vill jag säga att de redan nu kan bli omedelbart omhändertagna,
            som ni väl känner till. I sådana mål som gäller omhändertagna
            barn finns det ju uppgifter hos socialtjänsten. Jag är, i varje
            fall inte nu, beredd att gå längre när det gäller en registrering.
          </note>
          <note>
            Jag vill alltså bara säga att möjligheterna redan nu finns på
            socialtjänsten, men jag ber att få återkomma i frågan.
          </note>
          <note>
            Det är alltså fel att påstå att ungdomar som är under 15 år kan
            säga: Ni kan inte göra ett smack! Det kan man faktiskt. Man kan
            alltså omhänderta dem och skilja dem från deras hem och familj.
          </note>
          <note>
            På Sten Anderssons fråga vill jag svara att jag inte tycker att
            man ska gradera olika brott eller antalet brott. Varje brott är
            ju ett för mycket. Men ett som har berört mig väldigt illa är
            just narkotikakonsumtionen bland ungdomar och de fruktansvärda
            konsekvenser som den får, inte minst användandet av Rohypnol och
            alkohol, som ligger bakom många av de mest fruktansvärda misshandelsfallen
            och fall där det har gått ännu värre.
          </note>
          <note>
            Det som är problemet när det gäller ungdomsrånen, som man kallar
            de rån som gäller mobiltelefoner, är faktiskt att de är förenade
            med mycket lite eller inget våld. Där ligger ett av problemen.
            Gärningsmännen förstår inte vilken skada de gör offret. Det är
            just därför som medling, som Gun Hellsvik tog upp, är så viktigt.
            Först då kan de förstå vilken oerhörd skada de gör brottsoffret;
            det är inget tvivel om den saken.
          </note>
          <note>
            När det gäller frågan om medling vill jag säga att den är föremål
            för en särskild utredning av Staffan
          </note>
          <note>
            Levén. Den kommer att vara klar den 1 december, och jag är väldigt
            intresserad av att titta på den.
          </note>
          <note>
            Påföljdssystemet ska ses över - jag går inte in närmare på det.
            Också när det gäller frågan om familj och skola pågår det arbete,
            och där är det mycket viktigt att fortsätta det brottsförebyggande
            arbete som nu görs i två tredjedelar av kommunerna.
          </note>
          <note type="speaker">
            Anf. 37 STEN ANDERSSON (m):
          </note>
          <note>
            Fru talman! Man hävdade när man införde närpolissystemet att
            det skulle skapa en närhet. Poliserna skulle hinna syssla med
            annat än att klara upp begångna brott. De skulle jobba så att
            de skulle kunna förebygga brottslighet.
          </note>
          <note>
            Närpolissystemet, som antalsmässigt blomstrade under början och
            mitten av 90-talet, är i dag på många platser endast en kuliss.
            Jag ska ta ett exempel.
          </note>
          <note>
            I Rosengård i Malmö hade närpolisen 53 poliser
          </note>
          <note>
            1994. I dag, sju år senare, har man 18-20. I dessa 18-
          </note>
          <note>
            20 ingår poliser som är stationerade i Rosengård men vars arbetsuppgift
            är att köra polisbil i hela Malmö kommun. Antalet närpoliser har
            alltså minskat på ett sätt som innebär att man i dag inte kan
            göra det som vi trodde och menade att en närpolis skulle göra
            och som en närpolis kan göra när den är effektiv och väl bemannad.
            Det man i dag sysslar med är brandkårsutryckningar när brotten
            redan har blivit begångna.
          </note>
          <note>
            Det här med påföljder och lagstiftningen kan mina tre kolleger
            mycket bättre än jag. Men oavsett vad ministern säger är det så
            att poliser och socialarbetare i dag suckar, om de inte blåljuger
            rakt ut i tidningarna, och säger att deras möjligheter att hantera
            denna fråga i praktiken är starkt begränsade.
          </note>
          <note>
            Jag har aldrig blivit utsatt för något ungdomsrån -
          </note>
          <note>
            jag är dess bättre för gammal för det - men man hör ofta att
            de som har blivit det talar om en nonchalans från gärningsmännens
            sida. Jag tror visst att medling och det faktum att man blir konfronterad
            med offret kan ha sin verkan. Men många poliser säger till mig
            att många av de här ungdomarna när de åker fast första gången
            har gjort liknande brott många gånger tidigare men aldrig blivit
            anmälda för det, precis som
          </note>
          <note>
            Maud Ekendahl sade. I vissa fall har deras känslokyla accelererat
            till en sådan nivå att jag är rädd att man inte kan komma till
            rätta med den genom ett medlingsinstitut. Det är riktigt, som
            ministern säger, att de inte förstår vad de gör.
          </note>
          <note>
            Vi ska inte diskutera vilket brott som är värst -
          </note>
          <note>
            det kan jag hålla med om; det är lite felaktigt. Jag tror att
            antalet ungdomsrån där våld ingår faktiskt är större än vad som
            sägs, men låt oss strunta i det. Låt oss i stället gemensamt försöka
            se till att de här rånen framöver blir så få som möjligt.
          </note>
          <note type="speaker">
            Anf. 38 GUN HELLSVIK (m):
          </note>
          <note>
            Fru talman! Först blir jag lite konfunderad när jag hör justitieministern
            säga att man inte ska gradera brott. Då måste jag fråga mig: Varför
            har vi olika påföljder för olika brott? Ska vi inte gradera dem
            ska vi ha samma påföljd för allt!
          </note>
          <note>
            Det gläder mig att justitieministern ser positivt på medling.
            Jag hoppas att jag kan ta detta som ett löfte om att justitieministern
            kommer att se till möjligheterna och inte svårigheterna. Hittills
            har vår kamp för medling i stort sett bemötts med hänvisning till
            alla svårigheter. Ser man möjligheterna brukar man också kunna
            lösa de problem som kan ge svårigheter.
          </note>
          <note>
            Justitieministern svarade inte på min fråga om villkorligt fängelse.
            Jag har förståelse för att den begränsade talartiden skapar svårigheter.
            Men jag skulle i varje fall vilja ha en kommentar från justitieministern
            om justitieministern kan se några fördelar i villkorligt fängelse
            framför villkorlig dom.
          </note>
          <note type="speaker">
            Anf. 39 JEPPE JOHNSSON (m):
          </note>
          <note>
            Herr talman! Jag vill ta upp en annan fråga - det handlar om
            synen på familjen. Där finns ett och annat övrigt att önska i
            dagens lagstiftning.
          </note>
          <note>
            Enligt lagen om unga lagöverträdare ska vårdnadshavare normalt
            informeras när en person under
          </note>
          <note>
            18 år begår brott. Vårdnadshavaren ska kallas till förhöret,
            och även informeras om tid och plats för rättegången. I samma
            lag stadgas även att företrädare för socialtjänten ska närvara
            vid förhöret.
          </note>
          <note>
            Dessa stadganden ger uttryck för allvarliga brister i synen på
            föräldrarna och deras roll. Är det så - och det är inte helt ovanligt
            - att en av föräldrarna inte är vårdnadshavare så kallas han eller
            hon varken till information eller till förhör. Den förälder som
            inte är delaktig i vårdnaden betraktas alltså inte som betydelsefull
            för den unge.
          </note>
          <note>
            Att socialtjänsten ska närvara men att föräldrarna bara kallas
            tycker vi lite grann visar lagstiftarens och därmed också regeringens
            och justitieministerns syn på föräldrarna.
          </note>
          <note>
            Nu är justitieministern ny och har möjlighet att se över detta.
            Det är naturligtvis bara en liten detalj i det stora hela, men
            det ger alldeles fel signaler. Enligt vår uppfattning bör föräldrarna
            kallas oavsett om de är vårdnadshavare eller ej. Lagen bör t.o.m.
            uttrycka en skyldighet för föräldrar att närvara både vid förhör
            och vid rättegång.
          </note>
          <note>
            Det ger fel signaler. Är ministern beredd att titta över dessa
            delar i lagen?
          </note>
          <note type="speaker">
            Anf. 40 MAUD EKENDAHL (m):
          </note>
          <note>
            Herr talman! Justitieministern! Jag känner väl till att fallet
            överlämnas till socialtjänsten om personen som har begått brottet
            är under 15 år. Vad jag försökte säga tidigare var att man inte
            börjar med de grövsta brotten. Man börjar med småbrott. Fick vi
            föra in dessa småbrott i misstankeregistret från början hade vi
            fått en överblick över vad som håller på att hända med t.ex. Kalle,
            och då hade vi kunnat sätta stopp för det. Det är det som skulle
            vara det förebyggande arbetet och hjälpen för polisen och socialtjänsten
            att sätta stopp i tid.
          </note>
          <note>
            Hur många ungdomar säger inte "Ja, ja. Jag har gjort så mycket
            innan" när de är 15 år och åker dit första gången? Att göra så
            här är ju att hjälpa den som är mycket yngre och hindra honom
            eller henne att bli så avancerad vid 15 års ålder.
          </note>
          <note>
            Sedan tog justitieministern upp något som är mycket intressant,
            som inte ska debatteras nämnvärt här. Jag instämmer i att alkohol
            och Rohypnol, som många ungdomar använder, är livsfarligt. Den
            medicinen skulle absolut avregistreras, för den har inte längre
            på marknaden att göra. Ungdomar och grova brottslingar tar Rohypnol
            tillsammans med alkohol för att bli iskalla för att kunna utföra
            grova rån och inte minst slå ned och våldföra sig på människor.
            Det borde vi ta en debatt om med en annan minister så småningom.
          </note>
          <note>
            Anf. 41 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Det blir lite schizofrent att försöka debattera
            med fyra personer samtidigt, men jag ska göra vad jag kan för
            att svara på de frågorna.
          </note>
          <note>
            Vad gäller frågan om att gradera brott är det som
          </note>
          <note>
            Gun Hellsvik säger naturligtvis riktigt. Det finns olika påföljder
            för olika sorters brott. Det jag menade var att man i kampen mot
            brottslighet kanske inte bara ska sätta det ena före det andra.
          </note>
          <note>
            Sedan efterlystes ett löfte från mig om att se möjligheterna
            och inte svårigheterna vid medling. Detta är absolut ett av de
            första löften jag kan ge. Jag har tidigare inte kunnat uttala
            mig eftersom jag är ny, men detta är nu ett löfte. Jag kommer
            att se möjligheterna och inte svårigheterna.
          </note>
          <note>
            Vad gällde frågan om polisen, som Sten Andersson tog upp, kan
            jag säga att vi debatterade just den frågan häromdagen. Jag vill
            bara återupprepa att det ändå är den största satsningen någonsin
            som regeringen nu gör, med mer än 1 miljard kronor. Jag vill inte
            bli en sifferminister, men 1 miljard är ändå 1
          </note>
          <note>
            miljard.
          </note>
          <note>
            Vad sedan gäller frågan om villkorligt fängelse kan jag säga
            att regeringen vid den senaste påföljdsreformen uttalade att en
            fortsatt analys av villkorligt fängelse ska ske. Detta gäller
            påföljdssystemet generellt, men kan naturligtvis även få betydelse
            för unga.
          </note>
          <note>
            På sikt fortsätter reformeringen av påföljden. Jag ber att få
            återkomma där.
          </note>
          <note>
            Frågan om föräldrar som inte är vårdnadshavare togs upp här.
            Jag är väl medveten om att man kan isoleras som icke vårdnadshavare,
            men att man likväl är förälder. Jag kan inte säga mer nu än att
            jag lovar att titta på den saken, men jag är medveten om att det
            blir antingen svart eller vitt när man inte är vårdnadshavare.
            Jag har stött på problemet många gånger.
          </note>
          <note>
            Slutligen vill jag vad gäller frågan om att så unga inte är straffmyndiga
            säga att det är socialtjänsten som har huvudansvaret för de unga.
            Det är viktigt att den har kunskapen. Det är inte registreringen
            som är det primära, utan det ska ligga just på socialtjänsten.
          </note>
          <note type="speaker">
            Anf. 42 STEN ANDERSSON (m):
          </note>
          <note>
            Herr talman! Jag såg TV-inslaget i går där ministern invigde
            en polishögskola någonstans uppe i
          </note>
          <note>
            Norrland. Visst anser jag att det är bra. Det är bra med nya
            poliser. Men det tar en tid innan de blir just poliser och kan
            arbeta. Det innebär att vi framför oss har en tid då dessa brott
            fortfarande begås och då det blir ett glapp.
          </note>
          <note>
            Ingen blir gladare än jag om vi kan slippa att stå i kammaren
            och diskutera det, för det är ett fruktansvärt brott när det begås
            mot unga människor. Jag vet att vi inte kan ha ett samhälle utan
            brott. Det förekommer inte, ungefär som att trafik utan dödsoffer
            tyvärr inte heller förekommer. Men vi ska jobba så mycket vi kan
            för att vi ska ha säkra gator, torg och tunnelbanor. Människor
            ska i stort känna sig trygga när de går ut på gator och torg,
            och de ska våga ta med sig t.ex. mobiler, som Gun Hellsvik nämnde.
            De är i sig en trygghetsgaranti i dag. När det är mobilen som
            för många är det första rånobjektet är det faktiskt en bekymmersam
            situation.
          </note>
          <note>
            Jag sade tidigare att jag inte är med i det aktuella utskottet,
            men det är jag som har talartid kvar. Jag får säga, om jag ska
            recensera, att ministern har kommit hyggligt ifrån denna debatt.
            Jag hoppas att vi kan bli än mer överens framöver.
          </note>
          <note>
            Anf. 43 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag vill bara säga kort att jag, på samma sätt som
            jag tycker att det är viktigt att tydliggöra de politiska skillnader
            som finns oss emellan, också tycker att vi ska ta vara på de områden
            som ändå finns där vi gemensamt kan titta på olika frågor.
          </note>
          <note>
            Det gäller bl.a. just frågan om medling och att vi är överens
            om att tryggheten för våra medborgare är väldigt viktig.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2000/01:35 om narkotika på fängelser
          </note>
          <note>
            Anf. 44 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Maud Ekendahl har frågat mig vad jag avser att vidta
            för åtgärder för att våra anstalter ska bli fria från narkotika.
          </note>
          <note>
            Inledningsvis vill jag säga att det inte råder någon som helst
            tvekan om narkotikamissbrukets betydelse för brottsligheten. Missbruket
            måste bekämpas om vi ska kunna förmå människor att inte begå brott.
            Det gäller på våra anstalter och det gäller i samhället i övrigt.
          </note>
          <note>
            Antalet narkotikamissbrukare på våra fängelser speglar förekomsten
            av narkotika i samhället. Att motverka drogberoende och narkotikamissbruk
            är alltså en angelägen fråga både för kriminalvården och för samhället
            i stort.
          </note>
          <note>
            På senare år har andelen intagna med en bakgrund som narkotikamissbrukare
            ökat. Andelen är nu närmare 50 %. Det beror bl.a. på att narkotikamissbrukare
            mer sällan kommer i fråga för de alternativa påföljderna. Det
            har därför blivit proportionellt sett fler narkotikamissbrukare
            bland de nyintagna i fängelse.
          </note>
          <note>
            Det här är ett förhållande som kriminalvården inte kan påverka,
            men som i stor utsträckning påverkar förutsättningarna för kriminalvårdens
            arbete mot narkotikamissbruket.
          </note>
          <note>
            Maud Ekendahl hävdar att det råder brist på drogfria fängelser.
            Jag vill upplysa Maud Ekendahl om att man på 66 % av Sveriges
            anstalter bedömer att narkotikamissbruk förekommer bara sällan
            eller aldrig.
          </note>
          <note>
            Det finns också på våra fängelser totalt 400 särskilda narkotikaplatser
            för motiverade missbrukare. På de flesta av de här avdelningarna
            lever de intagna åtskilda från andra intagna. De deltar också
            i särskilt anordnad programverksamhet.
          </note>
          <note>
            Detta hindrar inte att kriminalvårdens insatser för att bekämpa
            narkotikamissbruket kan intensifieras ytterligare. Regeringen
            har också krävt det i Kriminalvårdsstyrelsens regleringsbrev.
            Kriminalvården har nu inrättat en central ledningsgrupp för narkotikafrågor.
            Gruppen ska bl.a. utarbeta en strategi för narkotikabekämpningen.
            Man arbetar också med lokala handlingsplaner och har inrättat
            en hemsida för att sprida information och goda exempel mellan
            anstalterna. En annan mycket viktig sak är det omfattande arbete
            som pågår för att höja kvaliteten i kriminalvårdens programverksamhet.
          </note>
          <note>
            Den svenska narkotikapolitikens långsiktiga mål är att skapa
            ett narkotikafritt samhälle. Regeringen har tillkallat en narkotikakommission
            för att göra en utvärdering av samhällets narkotikapolitiska insatser
            de senaste 15 åren och inte minst lämna förslag till effektiviseringar.
            Enligt direktiven ska kommissionen lägga särskild vikt vid kriminalvårdens
            möjligheter till påverkan och behandling. Kommissionen har i dagarna
            kommit med en diskussionspromemoria om kriminalvården som innehåller
            många intressanta synpunkter och förslag. Det gäller både kontrollåtgärder
            och behandlingsåtgärder. I frågan om narkotikahundar - som Maud
            Ekendahl särskilt tar upp - kan jag nämna att kommissionen konstaterar
            att det i dag inte finns några formella hinder för en utökad användning
            av sådana hundar. Regeringen kommer att avvakta kommissionens
            slutbetänkande vid årsskiftet och därefter ta ställning till de
            förslag som lämnas.
          </note>
          <note>
            Jag delar helt Maud Ekendahls uppfattning att verkställighetstiden
            ska användas för att förbereda ett liv utan kriminalitet efter
            frigivningen. Kriminalvårdens arbete med att motivera och hjälpa
            de intagna att upphöra med missbruk är därför mycket viktigt.
            Men arbetet kan inte ses isolerat. För att det ska fungera måste
            det utgöra en del i en större helhet. Där vilar ansvaret tungt
            på de huvudmän i samhället som enligt den s.k. normaliseringsprincipen
            har ansvaret för vården av missbrukare - även om de befinner sig
            på anstalt.
          </note>
          <note>
            Avslutningsvis vill jag framhålla att mitt och regeringens budskap
            till kriminalvården självklart är och förblir detsamma som tidigare,
            nämligen att häkten och anstalter ska hållas fria från narkotika.
          </note>
          <note type="speaker">
            Anf. 45 MAUD EKENDAHL (m):
          </note>
          <note>
            Herr talman! Jag vill börja med att tacka justitieminister Thomas
            Bodström för svaret på min interpellation.
          </note>
          <note>
            Krafttag mot narkotikabruk måste ske på alla plan. Här lär vi
            vara överens. Dagligen kommer det rapporter om hur narkotikan
            flödar in i landet samt att alltfler unga människor prövar och
            tyvärr börjar missbruka droger. Under åtskilliga år har vi kunnat
            konstatera att alltfler missbrukare vistas på anstalterna och
            därmed fortsätter sitt drogande inom fängelsemurarna.
          </note>
          <note>
            Herr talman! Egentligen är det ofattbart att jag ska behöva stå
            här i Sveriges riksdag och säga att det ska vara knarkfritt i
            våra svenska fängelser. Det borde vara en självklarhet. Hur vill
            ministern förklara för allmänheten att det knarkas i fängelserna,
            med tanke på att fångarna sitter bakom lås och bom?
          </note>
          <note>
            Kriminalvårdsstyrelsen bekräftar att nästan 5 000
          </note>
          <note>
            narkotikamissbrukare intogs på anstalt under åren
          </note>
          <note>
            1998 respektive 1999, och 1999 var det då en beläggning på 9
            300 personer. Vidare är nästan var tredje person som tas in på
            anstalt dömd för ett eller flera brott mot narkotikastrafflagen.
            Andelen har ökat från
          </note>
          <note>
            18 % 1995 till 31 % 1999. Anser inte justitieministern att narkotikasituationen
            på landets fängelser är minst sagt alarmerande?
          </note>
          <note>
            Man kan läsa kriminalvårdens rapport om drogsituationen för 1999,
            som justitieministern också har hänvisat till. Jag vill säga att
            man där skönmålar beskrivningen av arbetet som pågår och bedrivs
            för att komma till rätta med drogproblemen inom kriminalvården.
            Jag känner inte igen de här beskrivningarna. De stämmer inte överens
            med verkligheten. Jag hoppas att den nya justitieministern, när
            det ges tillfälle, åker ut i landet och besöker olika fängelser.
            Då får man en helt annan bild av verkligheten.
          </note>
          <note>
            Jag vill påstå här i kammaren att det är upprörande att de interner
            som under fängelsetiden vill passa på att bli fria från sitt missbruk
            i princip hindras genom att de inte får vistas i en narkotikafri
            miljö. Jag har flera gånger varit på olika häkten. När jag senast
            var i Helsingborg sade bl.a. ett par killar så här till mig: Låt
            oss få sitta kvar i häktet längre, så att vi slipper komma till
            fängelset där man knarkar så mycket!
          </note>
          <note>
            Jag är glad över att justitieministern nu tar upp kommissionens
            synpunkter och förslag, eftersom de ger en bättre bild av hur
            det står till med de påtagliga brister som råder.
          </note>
          <note>
            Sedan är det bekymmersamt att den positiva programverksamheten,
            som är så viktig för internerna, på grund av resursbrist har dragits
            in. Dessutom vet man att regeringen inte ens kan ge full kompensation
            för löne- och prisuppräkning. Vi blev i går informerade om ett
            glapp på 1 %. Det är 40 miljoner som man ska ta ur befintlig budget.
          </note>
          <note type="speaker">
            Anf. 46 GUN HELLSVIK (m):
          </note>
          <note>
            Herr talman! Kontraktsvård är ett alternativ till fängelse i
            en del fall för personer vars brottslighet i väsentlig grad kan
            relateras till missbruk. Det kommer emellertid oroande signaler
            från rättsväsendets aktörer som tyder på att domar som innehåller
            en fastställd vårdplan inte alltid fullt ut verkställs i enlighet
            med domens lydelse.
          </note>
          <note>
            Narkotikakommissionen pekar i sin diskussionspromemoria nr 10
            på ett annat problem, nämligen kommunernas obenägenhet i många
            fall att gå med på en ansvarsförbindelse för vården. Skälen är
            varierande. Det kan bero på att man inte har budgeterat medel.
            Det kan vara att man anser att åtgärden är alltför ingripande
            och att man förespråkar öppenvård i stället för frivårdens förslag
            till en mera ingripande behandlingsplan. Om kommunen inte är beredd
            att gå med på en ansvarsförbindelse faller möjligheten till kontraktsvård
            bort för många missbrukande kriminella.
          </note>
          <note>
            Jag skulle med de här två bilderna som bakgrund för det första
            vilja ha justitieministerns syn på det moderata förslaget att
            ålägga socialtjänsten en återrapporteringsskyldighet rörande vårdplaners
            genomförande. För det andra - och i det här fallet har rimligen
            justitieministern erfarenhet med sig från sin tid som advokat
            - vill jag få besked om vilka åtgärder justitieministern är beredd
            att vidta för att undanröja problemet med att socialtjänsten genom
            att vägra gå med på en ansvarsförbindelse hindrar domstolen att
            utdöma kontraktsvård när sådan är påkallad.
          </note>
          <note>
            Justitieministern har ju, som jag nämnde, rimligen som advokat
            haft skäl att fundera över detta många gånger. Därför utgår jag
            från att vi i varje fall på den punkten kan få justitieministerns
            synpunkter.
          </note>
          <note type="speaker">
            Anf. 47 JEPPE JOHNSSON (m):
          </note>
          <note>
            Herr talman! Den 6 oktober det här året hade jag förmånen att
            vistas en hel dag ute på Kronobergshäktet. Jag fick tillsammans
            med de fackliga förtroendevalda gå runt och prata med människor
            som arbetade på i stort sett samtliga avdelningar.
          </note>
          <note>
            En av de frågor som framfördes var: Hur ska man kunna förhindra
            att narkotika kommer in t.o.m. på häktet? Den dagen gjorde man
            också ett beslag där, och det var nyttigt för en politiker att
            få se detta i verkligheten.
          </note>
          <note>
            Det mesta av narkotikan kommer in vid besök.
          </note>
          <note>
            Man har naturligtvis besök även på häktet, i alla fall när man
            inte längre har restriktioner, och bevakade besök kräver väldigt
            mycket personal. De besparingar som finns, och de extra arbetsuppgifter
            som man har fått på häktet, gör att det kan vara svårt att avsätta
            personal till de här besöken.
          </note>
          <note>
            Många av de besökare som kommer till ett häkte eller ett fängelse
            känner sig på ett eller annat sätt tvingade att försöka tillmötesgå
            den intagna och ta med sig narkotika. Ett förslag från personalen
            var att man precis som i grannlandet Norge skulle ha möjlighet
            att i vissa fall skilja besökaren och den intagna med en glasruta.
          </note>
          <note>
            Vi har framfört det här ett flertal gånger i den här kammaren,
            och vi anses vara några konstiga varelser som föreslår sådant
            som finns i Norge. Många av våra motståndare säger att det skulle
            vara väldigt integritetskränkande. Men det skulle ju faktiskt
            kunna ha en annan positiv sida. Det skulle finnas en möjlighet
            att ta emot flera besök när man inte har personal att sätta in
            vid de här bevakade besöken. Dessutom är det ganska jobbigt för
            personalen att hela tiden sitta och lyssna till de här samtalen.
            Det känns inte speciellt roligt att vara personal i de här situationerna.
            Dessutom skulle de anhöriga slippa pressen från de intagna att
            ta in narkotika.
          </note>
          <note>
            Ministern nämner i sitt svar Narkotikakommissionens arbete. I
            den nyligen lämnade diskussionspromemorian finns ett förslag på
            s. 66. Jag ber att få citera direkt:
          </note>
          <note>
            "Kriminalvårdsstyrelsen bör få möjlighet att besluta att det
            vid viss anstalt eller avdelning av anstalt, liksom i häkte, skall
            vara möjligt att ersätta bevakade besök av besök som sker under
            sådana förhållanden att den intagne och den besökande inte kan
            överlämna föremål till varandra, t.ex. genom att de skiljs åt
            av en glasruta."
          </note>
          <note>
            Herr talman! Jag skulle vilja fråga ministern om ministern delar
            åsikterna hos personalen på Kronobergshäktet, som alltså också
            får stöd av det förslag som Narkotikakommissionen har lagt fram.
          </note>
          <note>
            Anf. 48 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Självklart bör det vara knarkfritt på ett fängelse,
            likaväl som på alla andra platser. Problemet är, och det tror
            jag att man måste våga erkänna, att så länge man tillåter besök,
            som är en viktig del i återanpassningen, kan man aldrig helt komma
            ifrån problemet. Det är alltså en avvägning mot vägen till återanpassning.
            Det är också därför som detta är betydligt mindre frekvent på
            häkten, där folk sitter mer inlåsta och mer isolerade, än ute
            på fängelserna.
          </note>
          <note>
            Jag är inte alldeles säker på att jag rätt uppfattade det som
            Gun Hellsvik tog upp om kontraktsvård. Jag vill bara understryka
            att vad gäller kontraktsvård står det ju i domen om man bryter
            den. Vad gäller det moderata förslaget tar jag gärna del av det
            och återkommer i den frågan.
          </note>
          <note>
            Vad sedan gäller frågan om att socialtjänsten inte lämnar ansvarsförbindelse
            är det något som Narkotikakommissionen ska ta ställning till.
            Det kommer ett slutbetänkande före årsskiftet, och då kommer vi
            att kunna titta närmare på det.
          </note>
          <note>
            Det var vad jag hade att svara på de frågor som jag antecknade.
          </note>
          <note type="speaker">
            Anf. 49 MAUD EKENDAHL (m):
          </note>
          <note>
            Herr talman! Att man tillåter besök och att det då kommer in
            knark har precis Jeppe Johnsson talat om hur man kan åtgärda.
            Man kan avskilja personen som inte klarar av att ta emot besök.
          </note>
          <note>
            Det finns också en sak till att göra. Man kan visitera besökarna
            mer frekvent än man gör nu. Ytterligare en sak, justitieministern,
            som står i kommissionens förslag är att man kanske t.o.m. ska
            visitera de anställda. Det är något som är känsligt i Sverige
            men som man gör i många andra länder - för att få känna friheten
            i att veta att inte de anställda tar med sig narkotika in i fängelset.
          </note>
          <note>
            Det har funnits flera narkotikafria fängelser. Men då fanns det
            resurser. Det fanns bra programverksamhet, vilken nu, som jag
            tidigare sade, har förstörts eller bara utnyttjas ryckvis.
          </note>
          <note>
            Jag ska ta upp det exempel jag känner bäst till, nämligen Bergaanstalten
            i Helsingborg. Jag har följt dess arbete under många år och själv
            sett hur man byggt upp det knarkfria fängelset. Tyvärr är det
            inte det i dag, på grund av resursbrist.
          </note>
          <note>
            Vad man gjorde var att man lät internerna själva styra det här.
            Internerna skrev kontrakt. När det kom en ny fånge som ville vara
            på Berga skrev han ett kontrakt gentemot sina medfångar där han
            lovade att inte knarka. Detta byggdes upp som en hel verksamhet.
            Kontraktet var alltså gentemot varandra. Sedan hade man "kollektiva
            morötter" när internerna skötte sig väl. Man lät dem äta pizza
            i matsalen varannan fredagskväll, gå ut och gå lite längre på
            kvällarna m.m.
          </note>
          <note>
            Jag såg dock också vad som händer när det börjar vackla, när
            någon eller några i gruppen inte klarar av detta utan får in knark
            ändå. Då blir det oro i lägret.
          </note>
          <note>
            Då måste man i en sådan här programverksamhet kunna få tillåtelse
            att lyfta ut denna individ och placera honom på en annan anstalt,
            eftersom han flippar ut och förstör för hela gruppen. Då kan man
            få ett sådant tryck på fångarna själva att de vill vara kvar.
            De som inte klarar av det åker i väg.
          </note>
          <note>
            Detta sprider sig i de här kretsarna, vilket gör att man, när
            man sitter i häkte och sedan ska ut till ett fängelse, ber att
            få komma till just sådana här drogfria fängelser. Men då gäller
            det att våga ta tag i de här sakerna och förflytta dem som inte
            klarar detta till ett annat fängelse.
          </note>
          <note>
            Nu undrar jag naturligtvis, då det är första gången jag debatterar
            med justitieministern, vad justitieministern anser. Finns det
            en möjlighet att återigen börja bygga upp bra programverksamhet
            och kombinera det med att på nytt inrätta sådana här knarkfria
            fängelser?
          </note>
          <note>
            Här vill jag säga en sak. Vi vill ha knarkfritt överallt, men
            vi moderater säger så här: Eftersom det ser ut som det gör måste
            man börja någonstans. Låt oss komma överens om att se till att
            det snarast blir åtminstone ett knarkfritt fängelse i varje f.d.
            kriminalvårdsregion. Då har vi kommit långt i det arbetet.
          </note>
          <note type="speaker">
            Anf. 50 GUN HELLSVIK (m):
          </note>
          <note>
            Herr talman! Jag tror att justitieministern och jag talade förbi
            varandra. När jag talade om återrapporteringsskyldighet rörande
            vårdplanerna var det inte mot bakgrund av att den dömde bröt mot
            den plan som satts upp utan mot bakgrund av att vi kan se exempel
            på att de som ska ge vården inte lever upp till det som domstolarna
            har dömt. Det är av det skälet man borde införa en återrapporteringsskyldighet
            så att domstolen får kunskaper om huruvida domen följs eller ej
            och kan vidta åtgärder om den inte följs.
          </note>
          <note>
            När det sedan gäller problemen med uteblivna ansvarsförbindelser
            från kommunerna hade jag hoppats att justitieministern ändå skulle
            ha några egna idéer.
          </note>
          <note>
            Jag har svårt att föreställa mig att justitieministern som advokat
            inte har haft en del egna klienter där det varit fråga om förslag
            från frivården till kontraktsvård men där kommunerna sedan inte
            gett någon ansvarsförbindelse. Hamnar man i sådana situationer
            har man ju, enligt min uppfattning, rimligen funderingar över
            hur de här problemen skulle lösas. Därför hoppas jag ändå på redovisning
            av någon liten vision.
          </note>
          <note type="speaker">
            Anf. 51 JEPPE JOHNSSON (m):
          </note>
          <note>
            Herr talman! De senare årens besparingar i kriminalvården har
            naturligtvis inte gått spårlöst förbi. För att återvända till
            Kronobergshäktet är det, liksom många andra häkten, belagt intill
            bristningsgränsen.
          </note>
          <note>
            Personalsituationen, inte minst här på Kronobergshäktet, är svår.
            Det är svårt att få tag på människor här i Stockholm som kan tänka
            sig att arbeta i den miljön och med de förutsättningar som erbjuds.
            De som är där får därför göra en ännu kraftigare insats, och det
            sliter mycket på personalen.
          </note>
          <note>
            Ministern kommenterade inte förslaget från Narkotikakommissionen.
            Att tillåta besök är ju en avvägning. Att ha en glasruta kan tyckas
            inhumant, men man kan vända på det: Det är väl humanare att de
            intagna får några besök än att situationen är som i dag, nämligen
            att resurserna inte räcker till för besök.
          </note>
          <note>
            Jag vill också stryka under det som har sagts här tidigare: Det
            finns många vackra ord om program mot narkotika och brottslighet.
            Den bittra verkligheten är att de här något mer kvalificerade
            programmen har fått stryka på foten för enklare och billigare
            program.
          </note>
          <note>
            Tror man inte att det är så kan man läsa i kriminalvårdens redovisning
            1999 på s. 34.
          </note>
          <note>
            Anf. 52 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Först vill jag med anledning av de saker som Gun
            Hellsvik tar upp be att få återkomma vad gäller återrapporteringen.
          </note>
          <note>
            Vad gäller den andra frågan har jag naturligtvis stött på det
            problemet. Jag medger att det finns problem, och jag ska med intresse
            titta närmare på det som kommissionen kommer fram till i betänkandet
            före årsskiftet.
          </note>
          <note>
            Det får bli mitt svar på den frågan.
          </note>
          <note>
            Vad gäller frågan om de försök som har gjorts tidigare tycker
            jag att det är väldigt viktigt att man just ser på skillnaderna
            och tar hänsyn till de olika individuella förutsättningarna.
          </note>
          <note>
            Det gäller nämligen att ta vara på dem som verkligen är motiverade
            att komma ifrån sitt missbruk. En enda missbrukare som under sin
            fängelsevistelse kan återanpassas är en oerhört stor vinst, för
            honom eller henne, men även för samhället, med allt vad det kan
            innebära.
          </note>
          <note>
            Man måste vara flexibel i det här sammanhanget.
          </note>
          <note>
            Det gäller just att ta vara på de här personerna och inte låta
            de som inte är lika motiverade förstöra för dem.
          </note>
          <note>
            Men jag vill ändå i sammanhanget återigen understryka att 66
            % av våra anstalter faktiskt anser att det inte finns något eller
            ett mycket litet narkotikamissbruk. Situationen är inte riktigt
            så katastrofal som jag tycker att moderaterna gör gällande, även
            om mycket kan göras bättre.
          </note>
          <note type="speaker">
            Anf. 53 MAUD EKENDAHL (m):
          </note>
          <note>
            Herr talman! Jag har inte tid att ta upp de 66 procenten mer
            ingående. Men det står alltså "sällan eller aldrig" i svaret.
            Sällan står inte för hur ofta det är. Jag har tidigare frågat
            vår f.d. justitieminister vilka fängelser som är absolut drogfria
            i Sverige. Jag har inte fått svar. Och jag förmodar att inte den
            nya justitieministern kan svara på det heller.
          </note>
          <note>
            Jag skulle vilja ha en förteckning över detta. Hur ofta tar man
            urinprov m.m. och har kontroller så att man kan påvisa drogfrihet?
            Statistik är inte alltid att lita på.
          </note>
          <note>
            Jag tycker att det är bra att narkotikahundar används. I södra
            Sverige samarbetar man med tullen.
          </note>
          <note>
            Det är bara det att tullen behöver sina narkotikahundar så pass
            mycket i tullfiltret att man inte kan tillåta hundarna att gå
            på fängelserna i Skåne så mycket som man vill göra. Det är därför
            jag tycker att man inom kriminalvården skulle ha ännu fler egna
            hundar som åkte runt på olika ställen och bara letade narkotika.
          </note>
          <note>
            Att leta narkotika på fängelser är resurskrävande.
          </note>
          <note>
            Personal som letar i ventiler, brunnar, stoppningar och var det
            nu kan vara kan göra annat. In med hundarna och låt dem leta narkotika
            på fängelserna!
          </note>
          <note>
            Till sist skulle jag vilja bemöta det justitieministern tar upp
            på s. 2 i sitt svar, att kriminalvården inte kan påverka att antalet
            narkotikamissbrukare har ökat i fängelserna. Men narkotika har
            faktiskt funnits på fängelserna i olika grad under många år. Under
            dessa år skulle man väl åtminstone ha kunnat bygga upp många kontrollåtgärder
            och utarbetat väl fungerande arbetsformer för att sätta stopp
            för narkotikan. Som det ser ut när man läser rapporten är det
            precis nu man ska ta tag i det.
          </note>
          <note>
            Avslutningsvis vill jag tacka för den här debatten.
          </note>
          <note>
            Nu har justitieministern i alla fall fått en inblick i hur vi
            moderater tänker och tycker.
          </note>
          <note>
            Anf. 54 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag missade vid de tidigare tillfällena att svara
            på frågan om glasrutan. Som moderaterna väl känner till har regeringen
            tidigare sagt nej till glasruta. Nu får vi vänta på Narkotikakommissionens
            förslag.
          </note>
          <note>
            För att ge min bild vill jag säga att jag spontant är lite tveksam
            till glasruta. Jag vill inte binda upp mig på något sätt, men
            det känns något främmande. Vi får avvakta Narkotikakommissionens
            förslag.
          </note>
          <note>
            Vad gäller narkotikahundar har också Narkotikakommissionen sagt
            att det inte finns några hinder.
          </note>
          <note>
            Kriminalvården är intresserad av att få sådana. Där lär det finnas
            ytterligare möjligheter att gå vidare.
          </note>
          <note>
            Slutligen frågan om att kriminalvården inte är ansvarig för den
            ökade konsumtionen. Det är ökningen i samhället som kriminalvården
            inte gärna kan göra någonting åt. Arbetet inom kriminalvården
            är däremot någonting annat.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2000/01:36 om herrelösa fastigheter
          </note>
          <note>
            Anf. 55 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Rigmor Stenmark har frågat statsrådet Lars-Erik
            Lövdén vilket ansvar staten tar när områden bedöms som herrelösa.
            Arbetet inom regeringen är så fördelat att det är jag som ska
            svara på frågan.
          </note>
          <note>
            Jag vill på en gång säga att Rigmor Stenmark tar upp ett problem
            som jag anser att man snart måste ta ställning till. Det är inte
            tillfredsställande att ansvaret är oklart i de här fallen. De
            tomma hyreshusen i Söderfors är ett tydligt exempel på detta.
          </note>
          <note>
            Det förekommer att fastigheter som ingår i en konkurs inte kan
            säljas. Konkursförvaltaren kan inte hitta någon köpare till fastigheten.
            Det kan bero på att marken måste saneras eller att byggnader måste
            repareras eller rivas. Och detta kan kosta mer än vad fastigheten
            är värd. Om det är ett aktiebolag som försatts i konkurs, upphör
            dessutom fastighetsägaren i regel att existera när konkursen avslutas.
            En fastighet som ingår i konkursen sägs då bli herrelös. Det finns
            inte längre någon fastighetsägare som ansvarar för olägenheterna
            på fastigheten, t.ex. förfallna byggnader.
          </note>
          <note>
            Kommunen måste då ibland rycka in. Om det finns en allvarlig
            risk för människors hälsa, egendom eller miljön kan kommunen,
            på egen bekostnad, behöva vidta åtgärder. Bestämmelser om detta
            finns i räddningstjänstlagen.
          </note>
          <note>
            I vissa fall kan en kommun söka bidrag för marksanering hos Naturvårdsverket
            eller i form av lokala investeringsprogram. Men dessa bidrag är
            främst avsedda att användas till att sanera mark och byggnader
            från gifter.
          </note>
          <note>
            Genom miljöbalken har en obligatorisk saneringsförsäkran införts
            för företag som bedriver miljöfarlig verksamhet. Denna försäkring
            är avsedd att täcka kostnader för efterbehandling enligt kraven
            i miljöbalken. Det gäller alltså sådana kostnader som företaget
            skulle ha täckt om det inte försatts i konkurs.
          </note>
          <note>
            Denna försäkringslösning kan förebygga att fastigheter med miljöföroreningar
            lämnas herrelösa.
          </note>
          <note>
            Som jag redan har sagt måste man överväga problemet med herrelösa
            fastigheter. Det är flera aspekter som måste beaktas, bl.a. konkursrättslig
            hänsyn, miljöhänsyn, även kulturmiljön, och - som i det fall
          </note>
          <note>
            Rigmor Stenmark tar upp - bostadspolitisk hänsyn.
          </note>
          <note>
            Det gäller att hitta en lösning som håller.
          </note>
          <note>
            I Justitiedepartementet pågår sedan en tid en probleminventering.
            Den ska läggas till grund för de överväganden som krävs, bl.a.
            när man tar ställning till vilket ansvar staten bör ha. I departementet
            planerar vi också en hearing om saken. Det är möjligt att övervägandena
            leder till att en statlig utredning bör tillsättas.
          </note>
          <note>
            Jag anser att de problem som finns måste få en lösning.
          </note>
          <note type="speaker">
            Anf. 56 RIGMOR STENMARK (c):
          </note>
          <note>
            Herr talman! Tack, justitieministern, för svaret på min interpellation.
            Jag säger också välkommen hit.
          </note>
          <note>
            Speciellt i tonen och i andemeningen i svaret kan jag både höra
            och se att justitieministern förstår problemet och har för avsikt
            att finna en lösning för herrelösa fastigheter. Det är egentligen
            inte heller en ny fråga. I ett tiotal år har man varit uppmärksam
            på problemet.
          </note>
          <note>
            Som jag ser det finns det i min fråga två aspekter på en lösning.
          </note>
          <note>
            Den ena är långsiktig. Vi har i dag en lagstiftning som gör det
            möjligt att markområden med eller utan hus med lagens hjälp kan
            fastställas som herrelösa.
          </note>
          <note>
            Den andra aspekten är det kortsiktiga problem som gäller det
            aktuella området i Söderfors.
          </note>
          <note>
            Jag vill börja med att ge min syn på det långsiktiga problemet.
            Självklart måste lagstiftningen ses över och ändras. Det får inte
            finnas herrelös mark i Sverige. Det måste finnas en ägare som
            har ansvaret fullt ut.
          </note>
          <note>
            Jag delar helt justitieministerns syn att detta måste lösas,
            sett ur fler aspekter. Det gäller juridiska spörsmål. Det handlar
            även om miljö, om kultur, om bostadspolitik, sett med såväl fysiska
            som sociala ögon.
          </note>
          <note>
            Säkerligen behövs det en grundlig utredning som ser över den
            lagstiftning som detta berör. Jordabalken och plan- och bygglagen
            är två aktuella lagar.
          </note>
          <note>
            Jag välkomnar den hearing i ämnet som departementet planerar,
            och jag undrar när den kommer. Jag stöder ministern i planerna
            att finna en långsiktig lösning. Jag utesluter inte heller att
            det behövs en planminister på nytt. Det skulle vara intressant
            att höra vad justitieministern har att säga om det. En planminister
            skulle ha ett övergripande ansvar för all mark i Sverige.
          </note>
          <note>
            Att förändra lagstiftningen tar tid. När sätter justitieministern
            i gång det arbetet, och hur lång tid kan det arbetet få ta? Herrelös
            i Sverige? Nej, aldrig tycker jag.
          </note>
          <note>
            Anf. 57 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag tackar för välkomnandet. För mig är alla frågor
            nya, men jag ska ändå försöka ge svar på frågorna.
          </note>
          <note>
            Vad gäller de långsiktiga frågorna pågår ett arbete just nu,
            och en hearing är att vänta före årsskiftet.
          </note>
          <note>
            Sedan var det det kortsiktiga aktuella problemet.
          </note>
          <note>
            Det är lyckligtvis inte så vanligt med det problemet, men här
            har vi ett problem. Såvitt jag förstår är fastigheterna i Söderfors
            inte i sådant skick att det föreligger en allvarlig risk för människors
            hälsa eller egendom. Men om situationen förändras före arbetet
            är klart, ska kommunen genom räddningstjänsten vidta de åtgärder
            som behövs. Det gäller även dessa herrelösa fastigheter. Jag tror
            att vi är överens om vad som behöver göras.
          </note>
          <note type="speaker">
            Anf. 58 RIGMOR STENMARK (c):
          </note>
          <note>
            Herr talman! Tack justitieministern. Jag vill ta upp det kortsiktiga
            problemet, nämligen området i
          </note>
          <note>
            Söderfors. Jag känner området väl. Jag har varit kommunalråd
            i kommunen i fyra mandatperioder.
          </note>
          <note>
            Området kräver sin lösning omgående. När som helst kan en olycka
            ske i området. Det går inte att hindra barn att besöka området,
            som är minst sagt förskräckligt.
          </note>
          <note>
            Jag förstår av ministerns svar att ministern inte har varit där
            och sett området med egna ögonen. Jag vill uppmana ministern att
            åka dit och se området med egna ögon. Gå omkring i området och
            känn hur miljön är. Kom överens med kommunpolitikerna om hur man
            ska dela på ansvaret att sanera området och att finna en bra lösning
            på ägarförhållandena. Kommunen har gjort ett bra arbete. Kommunen
            har gått till domstol och har fått ett klart uttalande att varken
            kommunen eller staten är ägare. Man står vid noll igen.
          </note>
          <note>
            Det kostar mycket att sanera området. Det handlar om sju jättestora
            hyresfastigheter som är fullständigt ruinerade.
          </note>
          <note>
            Om det hade funnits möjlighet att använda sig av hjälpmedel i
            debatterna i riksdagen skulle jag ha visat stora foton på området
            Hästhagen. Ni skulle då ha fått se - både herr talman och herr
            justitieminister - förfallna stora hyreshus som inrymmer ca 150
            lägenheter, belägna i ett förvildat och igenvuxet buskageområde.
            Som kontrast finns det ett fint villaområde som är direkt granne
            med Hästhagen.
          </note>
          <note>
            Jag är övertygad om att justitieministern när han fick se fotona
            skulle tvivla på att området var i Sverige, speciellt om jag på
            bilderna hade lyckats fånga de militärer som i går använde området
            för övningar.
          </note>
          <note>
            Det ser krigshärjat ut! Jag ska ge ministern en tidningsartikel
            efter debatten, så att han kan få en glimt av detta.
          </note>
          <note>
            Jag skulle också ha valt att spela upp det reportage som Radio
            Uppland presenterade i går. Det var belysande för hur området
            ser ut och hur befolkningen upplever det. Man pratar om att det
            går att hitta knark, vapen och fullt med glassplitter. Det är
            en fullständigt osund miljö.
          </note>
          <note>
            Men det finns också något positivt. Om området saneras kan det
            bli fint igen. Det aktuella herrelösa området måste saneras omgående!
          </note>
          <note>
            Justitieministern pekar i sitt svar på de möjligheter som finns
            i statens budget för att hjälpa att sanera området. Det finns
            lokala investeringsbidrag, och det finns även marksaneringspengar.
            Vad jag förstår finns det också en justitieminister som ser problemet
            för första gången och som är beredd att göra någonting åt det.
            Jag tror att det går att komma fram snabbt här.
          </note>
          <note>
            Staten måste ta sin del i ansvaret, likaväl som kommunen också
            måste visa omsorg om kommuninvånarna.
          </note>
          <note>
            Hur ämnar justitieministern lösa det aktuella problemet i området
            i Söderfors?
          </note>
          <note>
            Anf. 59 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Såsom området nu beskrivs torde det vara uppenbart
            att det faktiskt föreligger allvarlig risk för människors hälsa
            och egendom. Om det är så, måste kommunen genom räddningstjänsten
            vidta åtgärder. Det är riktigt att jag inte har någon närmare
            information, men jag tar gärna del av tidningsartikeln och ytterligare
            information från Rigmor Stenmark.
          </note>
          <note type="speaker">
            Anf. 60 RIGMOR STENMARK (c):
          </note>
          <note>
            Herr talman! Nu är jag lite envis! Jag önskar ett svar på hur
            justitieministern ser på möjligheterna att via statens budget
            få till stånd en sanering. Det talas om att det kostar 8-10 miljoner
            kronor att riva husen och sanera området. Det är mycket pengar
            i en kommun av Tierps storlek med ca 20 000 invånare.
          </note>
          <note>
            Jag antar att man kan vara flexibel i det politiska arbetet och
            hjälpa till. Jag tror inte att kommunen har sökt investeringspengar
            för miljöåtgärder. Men Tierps kommun har lyckats att skapa en
            kraftfull lösning för den ekonomiska ställningen, och kommunen
            har varit lyhörd för statens krav på en budget i balans. Därför
            anser jag att staten har ett omedelbart ansvar att se till att
            utöver de pengar som faktiskt finns lösa problemet. Jag hoppas
            att justitieministern svarar mig att det är möjligt och att han
            så snabbt som möjligt tar en direkt kontakt med de socialdemokratiska
            kommunalråden i kommunen.
          </note>
          <note>
            Anf. 61 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Med risk för att även jag är envis upprepar jag
            att jag inte kan ge något sådant löfte här och nu. Jag får återigen
            hänvisa till kommunen och räddningstjänsten. Men jag tar gärna
            del av den information som finns omedelbart efter debatten. Jag
            kan inte ge något besked eller löfte nu.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2000/01:46 om besöksförbudslagen
          </note>
          <note>
            Anf. 62 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jeppe Johnsson har frågat mig om jag är beredd att
            pröva elektronisk övervakning av de män som bryter mot utfärdat
            besöksförbud. Han har också frågat mig om jag är beredd att skärpa
            straffsatserna för brott mot besöksförbudslagen.
          </note>
          <note>
            Det är oacceptabelt att kvinnor varje dag utsätts för en partners
            våld och att hemmet för många kvinnor är den farligaste miljön
            att vistas i. Våldet mot kvinnor är något som angår oss alla.
            Detta är, som
          </note>
          <note>
            Jeppe Jonsson säkert vet, utgångspunkten för mitt och regeringens
            arbete i dessa frågor.
          </note>
          <note>
            Regeringens inställning har också kommit till klart uttryck genom
            kvinnofridsreformen, som är ett samlat åtgärdsprogram mot mäns
            våld mot kvinnor.
          </note>
          <note>
            Det omfattar, förutom lagstiftning, en mängd åtgärder för att
            förebygga mäns våld mot kvinnor. Det omfattar också åtgärder för
            att utsatta kvinnor ska bemötas på ett bättre sätt och få ett
            bättre stöd.
          </note>
          <note>
            Genom ett brett och långsiktigt arbete inom alla samhällssektorer
            och på alla nivåer ska mäns våld mot kvinnor bekämpas. Myndigheter
            som berörs har gemensamma uppdrag av betydelse i sammanhanget.
          </note>
          <note>
            De ska regelbundet redovisa sina insatser till regeringen. Vissa
            myndigheter har också fått särskilda uppdrag. Vidare finns det
            inom Regeringskansliet en interdepartemental arbetsgrupp som följer
            upp kvinnofridsreformen.
          </note>
          <note>
            Jag kan nämna ett exempel på hur myndigheterna kan arbeta med
            dessa frågor: Riksåklagaren och
          </note>
          <note>
            Rikspolisstyrelsen har på regeringens uppdrag sett över rutinerna
            i ärenden om besöksförbud. Arbetet har skett i en gemensam arbetsgrupp,
            som bl.a. har lämnat förslag om informations- och kvalitetssäkringsrutiner.
            Dessa förslag arbetar nu myndigheterna vidare med inom ramen för
            utvecklingsinsatser som rör våld mot kvinnor. Rikspolisstyrelsen
            har också utarbetat en brottsofferhandbok som man tänker använda
            i polisutbildningen.
          </note>
          <note>
            Som Jeppe Johnsson nämner i sin interpellation har Brottsförebyggande
            rådet på regeringens begäran genomfört en förstudie av de praktiska
            och tekniska förutsättningarna för en försöksverksamhet med elektronisk
            övervakning av män som brutit mot besöksförbud.
          </note>
          <note>
            Rådets bedömning är att den teknik som i dag finns tillgänglig
            gör det möjligt att använda elektronisk övervakning vid besöksförbud.
            Tekniken bör underlätta möjligheterna att beivra brott mot lagen
            om besöksförbud. Den kan också leda till att antalet brott av
            detta slag minskar. Däremot utgör tekniken inte något egentligt
            skydd för en kvinna om mannen i fråga verkligen har bestämt sig
            för att skada henne.
          </note>
          <note>
            Innan man kan ta slutlig ställning till om en försöksverksamhet
            bör inledas måste de rättsliga förutsättningarna för elektronisk
            övervakning vid besöksförbud utredas noga. I detta sammanhang
            bör man också undersöka andra alternativ för att förbättra möjligheterna
            till att ett besöksförbud efterlevs, liksom vad som i övrigt kan
            göras för att förbättra skyddet för utsatta kvinnor. Ett sådant
            arbete pågår för närvarande inom Justitiedepartementet. En viktig
            utgångspunkt är att åtgärderna som ska skydda kvinnan inte ska
            inskränka hennes rörelsefrihet eller inkräkta på hennes integritet.
            I stället övervägs åtgärder som begränsar mannens rörelsefrihet.
            Även ett eventuellt behov av straffskärpning vid brott mot besöksförbudslagen
            övervägs, liksom andra ändringar i lagen. Avsikten är att redovisa
            detta arbete i en departementspromemoria våren 2001. När den har
            varit ute på remiss kommer vi att ta ställning till om en försöksverksamhet
            bör inledas.
          </note>
          <note type="speaker">
            Anf. 63 JEPPE JOHNSSON (m):
          </note>
          <note>
            Herr talman! Inledningsvis vill jag tacka ministern för svaret.
          </note>
          <note>
            Vi är naturligtvis överens om att det är oacceptabelt att kvinnor
            varje dag utsätts för våld från sin partner eller f.d. partner
            och att hemmet för många kvinnor har blivit en farlig miljö att
            vistas i. Varje år mördas ca 25 kvinnor av närstående män. Hur
            många kvinnor som misshandlas vet man inte, men närmare
          </note>
          <note>
            20 000 fall anmäls varje år.
          </note>
          <note>
            I Sverige är det ca 2 400 män som får besöksförbud ålagt av domstol.
            Följaktligen är det lika många kvinnor, oftast med barn, som varje
            timme av dygnet plågas av oro och rädsla. Antalet brott mot besöksförbudslagen
            uppgick förra året till ca 3 200.
          </note>
          <note>
            Det är i och för sig ett framsteg att ministern i sitt svar utlovar
            en departementspromemoria våren 2001.
          </note>
          <note>
            Men när promemorian först ska ut på remiss och ministern först
            därefter tar ställning till en försöksverksamhet, ja, då finns
            det anledning att befara att de skärpningar mot dem som bryter
            mot besöksförbudet kan dröja ytterligare många år, i det fall
            vi inte byter justitieminister 2002.
          </note>
          <note>
            I min interpellation använder jag ordet långbänk, och jag är
            rädd för att det blir just långbänk. Förslaget om elektronisk
            övervakning av män med besöksförbud kom i Kvinnovåldskommissionens
            betänkande redan 1995.
          </note>
          <note>
            BRÅ lämnade för ett antal år sedan rapporten
          </note>
          <note>
            Elektronisk övervakning vid besöksförbud, och Justitiedepartementet
            har haft gott om tid att, som det står i svaret, utreda de rättsliga
            förutsättningarna för elektronisk övervakning vid besöksförbud.
            Under tiden som det övervägs och utreds lever många kvinnor och
            barn i ständig skräck.
          </note>
          <note>
            I sitt svar tar ministern också upp den s.k. kvinnofridsreformen.
            Även jag välkomnar denna. Men tyvärr har den hitintills inte fungerat
            så som i alla fall jag hade hoppats på. Den utvärdering av grov
            kvinnofridskränkning som BRÅ gjort under detta år tycker jag faktiskt
            ger mig rätt. Det är få som åtalas för detta brott. Av tusen anmälningar
            har bara ca 10 % lett till åtal. Vid flertalet av de fällande
            domarna har misshandeln av kvinnan varit ganska grov.
          </note>
          <note>
            Jag hade större förhoppningar på den nya lagstiftningen. Jag
            förväntade mig att upprepade kränkningar, även sådana som var
            för sig kan anses som något mindre grova, skulle kunna leda till
            fällande domar för grov kvinnofridskränkning.
          </note>
          <note>
            I rapporten som BRÅ har gjort över kvinnofridskränkningen skriver
            man: Avsikten med den nya bestämmelsen var att bedöma mindre grova
            men upprepade brott mot samma kvinna som ett allvarligt brott.
            Resultatet av denna undersökning visar att detta syfte inte har
            uppnåtts, eftersom de män som döms har begått förhållandevis grova
            brott.
          </note>
          <note>
            Jag tycker att det kan vara på sin plats att ställa en fråga
            till den nye justitieministern. Han bör ju rimligen få en rivstart
            och komma med nyheter och lite mera fart när det gäller dessa
            frågor. Det är viktigt då det är många i Sverige som lider under
            denna plåga.
          </note>
          <note>
            Vi är överens om att kvinnofridsreformen var bra, men vi kanske
            inte är överens om hur den fungerar.
          </note>
          <note>
            Jag tycker att den fungerar för dåligt.
          </note>
          <note>
            Min fråga är: Anser justitieministern att lagstiftningen då det
            gäller grov kvinnofridskränkning hitintills fungerat tillfredsställande?
            Om ministern inte tycker så, förväntar jag mig ingen långbänk
            utan en snabb reaktion.
          </note>
          <note type="speaker">
            Anf. 64 GUN HELLSVIK (m):
          </note>
          <note>
            Herr talman! Det är väl känt att misshandel av kvinnor inom familjen
            oftast inte är en engångsföreteelse, utan tvärtom har en benägenhet
            att accelerera.
          </note>
          <note>
            Tyvärr får vi återkommande bevis för detta. Förra vintern fick
            vi uppleva att en kvinna i Helsingborg mördades av sin make. Maken
            avtjänade ett fängelsestraff för tidigare misshandel av kvinnan
            och gjorde sig skyldig till mordet under en permission.
          </note>
          <note>
            Helt uppenbart var kvinnan orolig för sig och sin familjs säkerhet
            under mannens permissioner. Vid det aktuella tillfället hade hon,
            då hon informerats om mannens permission, bett sin moder att vara
            hos henne och barnen över helgen. Tyvärr räckte inte detta för
            att hindra den tragiska händelsen.
          </note>
          <note>
            Vi moderater har i en motion fört fram förslaget att misshandlade
            kvinnor ska erbjudas en kontaktperson. Enligt vår mening måste
            polis och övriga inblandade myndigheter, som genom en anmälan
            kommer i kontakt med kvinnor som utsatts för våld, bli betydligt
            bättre på att upprätthålla kontakten med kvinnorna. En stödperson,
            förslagsvis hämtad från polisen eller sociala myndigheter, skulle
            ha till uppgift att fungera som ett moraliskt stöd men också,
            genom att besitta nödvändig kompetens, fortlöpande kunna värdera
            och ompröva kvinnans behov av skydd.
          </note>
          <note>
            Därför vill jag fråga om justitieministern är beredd att arbeta
            för genomförande av det moderata förslaget om stödperson för misshandlade
            kvinnor.
          </note>
          <note type="speaker">
            Anf. 65 MAUD EKENDAHL (m):
          </note>
          <note>
            Herr talman! Jag skulle vilja informera justitieministern om
            att justitieutskottet har varit på en studieresa i Kanada under
            hösten. Vi var uppdelade i två grupper, en grupp som tittade på
            polisens verksamhet och en som tittade på kriminalvårdens. Jag
            tillhörde den grupp som tittade på polisens verksamhet. Det kanske
            verkar lite långsökt att jag står och berättar det här när vi
            talar om besöksförbud för män.
          </note>
          <note>
            Men vi fick möjligheten att åka med i en polisbil i
          </note>
          <note>
            Montreal. Där har man infört datorer i alla polisbilar så att
            man direkt kan slå upp en bils registreringsnummer och se vem
            som är ägare m.m. Längst ned på denna lilla datorn finns en kod
            som anger om personen finns i kriminalregistret eller inte.
          </note>
          <note>
            När jag var ute och åkte i polisbilen såg vi en bil som cirkulerade
            runt ett kvarter ett par gånger, vilket gjorde att poliserna slog
            in registreringsnumret och fick koden att vederbörande var kriminellt
            belastad.
          </note>
          <note>
            Man kan då trycka på ytterligare en knapp på datorn för att se
            vilka brott personen har dömts för.
          </note>
          <note>
            Då var det en person som cirkulerade runt med sin bil och som
            hade besöksförbud hos sin f.d. hustru.
          </note>
          <note>
            Det var då lätt för polisen att stoppa vederbörande och direkt
            säga till honom: Nu försvinner du härifrån, annars vidtar vi andra
            åtgärder.
          </note>
          <note>
            Det här ser jag som ett led i detta med ny teknik för poliser.
            Det tror jag att justitieministern och vi andra kommer att diskutera
            längre fram i debatten, för vi moderater har skrivit en särskild
            motion som enbart handlar om poliser och deras olika möjligheter.
          </note>
          <note>
            Där har vi bl.a. tagit upp detta med datorer som ny teknik för
            poliser.
          </note>
          <note>
            Det var i denna debatt som jag gärna ville ge ett exempel på
            hur bra det var även för det här ändamålet, att kunna användas
            vid besöksförbud. Då undrar jag om justitieministern har varit
            i kontakt med det här eller redan nu kanske har en uppfattning
            om att polisens arbetsredskap behöver förnyas, att de bör få bättre
            teknik och kanske datorer i sina respektive polisbilar.
          </note>
          <note>
            Anf. 66 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag vill bara först tala om vad som inryms i den
            departementspromemoria som nu finns och vilka frågor som utreds.
            Det man gör är alltså att utreda de rättsliga förutsättningarna
            för intensivövervakning med elektronisk kontroll i samband med
            besöksförbud. Också andra sätt att åstadkomma ett ökat skydd övervägs.
          </note>
          <note>
            Åtgärder som ska skydda kvinnan ska inte i första hand inskränka
            hennes rörelsefrihet eller inkräkta på hennes integritet. Åtgärder
            för att mannens rörelsefrihet ska begränsas utreds, t.ex. att
            åstadkomma en ändring i lagen om besöksförbud så att ett besöksförbud
            kan avse ett större geografiskt område. Behovet av ändringar i
            straffskalan vid överträdelse av besöksförbud, liksom andra ändringar
            i den lagen, övervägs också. T.ex. övervägs de rättsliga förutsättningarna
            för att avvisa en angripande man från hans och kvinnans gemensamma
            bostad.
          </note>
          <note>
            Det är en lång rad av olika frågor som utreds, och det ska alltså
            vara klart våren 2001. Det är väl lite det som är poängen med
            en departementspromemoria, och alla de här frågorna är alltså
            i allra högsta grad mycket aktuella. Jag tycker att det vore fel
            att inte invänta det här.
          </note>
          <note>
            Beträffande de farhågor som kommer från Jeppe
          </note>
          <note>
            Johnsson kan jag inte uttala mig om vad som händer i dag. Jag
            kan i alla fall konstatera att det verkar finnas mycket samsyn
            i frågan, och jag tycker inte att man ska se riktigt så pessimistiskt
            på det som Jeppe Johnsson.
          </note>
          <note>
            Vad gäller frågan till mig om hur brottet grov kvinnofridskränkning
            fungerar i domstol vet jag att åklagare och polis tar det här
            på mycket stort allvar.
          </note>
          <note>
            Jag har kunnat konstatera det. Om ändå inte lagens syften uppnås,
            och man har ju fått ändra den vid ett tillfälle tidigare, så måste
            man självklart göra en ändring. Men frågan tas på mycket stort
            allvar av våra poliser och åklagare.
          </note>
          <note>
            Sedan var det frågan om kontaktperson. Jag vill bara erinra om
            att i juli 1998 gjordes en ändring i socialtjänstlagen där man
            betonar socialtjänstens ansvar. Där finns det vissa möjligheter.
            Stödperson övervägs även inom brottsofferpropositionen.
          </note>
          <note>
            Slutligen vill jag säga om det som Maud Ekendahl tog upp att
            just dessa saker också är aktuella på departementet.
          </note>
          <note type="speaker">
            Anf. 67 JEPPE JOHNSSON (m):
          </note>
          <note>
            Herr talman! Att det utreds på departementet vet jag, liksom
            att detta har gjorts länge. Jag kan naturligtvis inte lasta nuvarande
            justitieministern för att det inte har hänt så mycket, men det
            här svaret fick jag för ganska länge sedan. Det är kanske väldigt
            svåra frågor, men jag tycker att det tar för lång tid. Kvinnofridsreformen
            har ju BRÅ faktiskt utvärderat.
          </note>
          <note>
            Ministern tycker inte att man ska se pessimistiskt på det här.
            Jag hör till de människor som i de flesta sammanhang är ganska
            optimistiska och glada. Men när jag ser hur kvinnor behandlas,
            och att det fortsätter, så kan jag inte använda ett sådant ord
            som att jag skulle se positivt på det hela. Det är en värld som
            är oerhört negativ som vi faktiskt måste ta tag i.
          </note>
          <note>
            Händelsen som jag beskriver i början av min interpellation fick
            i en lokaltidning hemma följande rubrik, jag upprepar den: Kvinnan
            skars i halsen. Hon överfölls på krogen av sin f.d. pojkvän. Han
            misstänks för mordförsök. Mannen hade besöksförbud.
          </note>
          <note>
            Sådana händelser kommer att fortsätta inträffa i vårt land, och
            kvinnor kommer också att dödas av män med besöksförbud. Varje
            dag kommer män att bryta mot besöksförbud utan att man kan komma
            åt att döma dem för det.
          </note>
          <note>
            Erfarenheterna från USA ger ganska positiva signaler om den elektroniska
            övervakningen. Det är precis som ministern säger; den som har
            bestämt sig för att märka eller döda en kvinna har alla möjligheter.
            Men den elektroniska övervakningen ger i många fall kvinnan en
            tidsfrist. Hade hon haft ett larm som hade utlösts den här lördagkvällen
            i Karlskrona så hade hon kanske kunnat sätta sig i säkerhet på
            restaurangen.
          </note>
          <note>
            Övervakning med elektronisk fotboja avslöjar nämligen om man
            bryter mot besöksförbudet. Det är en viktig poäng. Tekniken har
            en avskräckande funktion. Det är en mycket viktig poäng. Fotbojan
            utgör dessutom en ständig påminnelse för männen om allvaret i
            besöksförbudet. Och det har ett symbolvärde för kvinnan, som upplever
            att samhället äntligen gör något konkret och ställer upp för henne.
          </note>
          <note>
            Herr talman! Jag vill ha ett rättssystem som koncentrerar sig
            på brottsoffrets behov i stället för gärningsmannens. Kvinnomisshandel
            är ingen olyckshändelse. Misshandeln inträffar på grund av en
            människas medvetna beslut att kränka en annan människa. Även om
            det i många fall är droger inblandade måste man ta ansvar för
            sina handlingar. Varje individs ansvar för sina gärningar utgör
            den moraliska grunden för statens rätt att utdöma straff. Straffen
            för brott mot kvinnor behöver ses över. Samhället måste ge en
            tydlig signal om att våld, framför allt mot kvinnor, inte accepteras.
            Skärpta straff bör kunna bidra till ökad trygghet för de kvinnor
            som lever under ständiga hot.
          </note>
          <note>
            Herr talman! Högsta domstolen fastslog den
          </note>
          <note>
            5 januari i år att det är rätt att döma till villkorlig dom med
            samhällstjänst då någon misshandlat en närstående kvinna. Jag
            var inte med på rättegången men i domskälen står det: I enlighet
            med hovrättens dom har N.N. gjort sig skyldig till misshandel
            som inte är ringa.
          </note>
          <note>
            Herr talman! Jag anser att lagen måste ändras så att denna typ
            av påföljd inte ska komma i fråga vid brott av den här typen.
            Delar justitieministern min uppfattning och tänker justitieministern
            ta initiativ till en ändring av nu gällande lagstiftning? Villkorlig
            dom och samhällstjänst ska användas där det hör hemma, inte vid
            misshandel av närstående kvinnor där misshandeln av domstolen
            bedöms som inte ringa.
          </note>
          <note type="speaker">
            Anf. 68 GUN HELLSVIK (m):
          </note>
          <note>
            Herr talman! Det gläder mig att höra att departementspromemorian
            bl.a. kommer att innehålla överväganden om stödperson. Detta gör
            jag med tanke på att vi även i fjol hade ett sådant förslag i
            riksdagen och då blev nedröstade bl.a. beroende på att socialdemokraterna
            inte tyckte att vårt förslag var särskilt bra. Jag hoppas att
            övervägandet också kommer att resultera i förslag. Vad som däremot
            är bekymret är att här kommer det, om jag uppfattar det rätt,
            en departementspromemoria nästa år. Sedan ska denna behandlas,
            beredas. Det brukar inte gå särskilt fort.
          </note>
          <note>
            Under tiden har vi kvinna på kvinna som utsätts för misshandel.
          </note>
          <note>
            Det borde inte vara så svårt med tanke på det som vi har sett,
            bl.a. i Helsingborgsfallet, att ta ställning till om det är rimligt
            att kvinnor som anmäler misshandel på närstående direkt ska få
            en stödperson. För mig är det självklart att säga att vi måste
            ordna detta så att vi slipper en upprepning av denna typ av fall.
          </note>
          <note>
            Helsingborgsfallet är, tror jag, ett väldigt typiskt fall som
            visar behovet. Det var en familj där alla medlemmar kom från ett
            asiatiskt land. De hade mycket dåliga svenska språkkunskaper och
            ingen kunskap om det svenska samhället. Det var en kvinna som
            var helt utlämnad till sin misshandlande man och som inte visste
            vart hon skulle vända sig när mannen var på permission. Här behöver
            inte övervägas. Här gäller det att säga ja och sedan hitta metoden.
          </note>
          <note>
            Anf. 69 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Först har jag ert förtydligande. Antingen så säger
            Gun Hellsvik fel eller så var jag inte tillräckligt tydlig. Det
            här med stödperson finns inte i departementspromemorian utan i
            kommande brottsofferproposition, som jag sade tidigare.
          </note>
          <note>
            När det gäller de frågor som inryms i promemorian är det trots
            allt ganska komplicerade rättsliga frågor som ändå måste ta sin
            tid. Men nu ligger vi väldigt långt framme. När jag ser positivt
            på detta är det självklart just positivt att detta arbete ligger
            så långt framme och att man tar det på så stort allvar. Det är
            just därför som det är positivt, just därför att det är så allvarligt
            för alla de kvinnor som utsätts för det. Och det som är problemet
            är ju att de kvinnor som har dessa problem har dem 24 timmar om
            dygnet dygn efter dygn.
          </note>
          <note>
            Men jag vill ändå göra en korrigering, även om vi är överens
            om mycket här. Den dom som nämndes -
          </note>
          <note>
            den 5 januari år 2000 - känner jag till en del om. Jag kan, utan
            att gå in närmare på det, säga att det var väldigt speciella förutsättningar
            i detta fall. Men detta är inte någon normalpåföljd för kvinnomisshandel.
          </note>
          <note>
            Det är ingen tvekan om att domstolarna redan nu ser mycket allvarligt
            på den här formen av misshandel, och det är ingen tvekan om att
            fängelse är normalpåföljden i fråga om detta.
          </note>
          <note type="speaker">
            Anf. 70 JEPPE JOHNSSON (m):
          </note>
          <note>
            Herr talman! Sedan 1994 - så länge har jag haft förmånen att
            vara i denna kammare - har rättsväsendet utsatts för kraftiga
            besparingar. Det har, som jag och många med mig ser det, ytterligare
            försvårat kampen mot brottsligheten. Brott mot besöksförbud är
            ett av de brott som är extra svåra att bevisa. Ofta står ord mot
            ord.
          </note>
          <note>
            När det gäller brott mot besöksförbudslagen och andra brott mot
            kvinnor är det oerhört viktigt att polisen har möjligheter att
            säkra bevis, bedriva spaning, höra vittnen, m.m. Det krävs mycket
            resurser för att utreda och beivra dessa brott.
          </note>
          <note>
            I måndagens Aftonbladet, som jag utgår från att ministern har
            tar tagit del av, kan man läsa om att rättsväsendet är en krisbransch.
            Finns det något annat ord? 85 % av brotten skrivs av. Det gäller
            också våld mot kvinnor. Nej, de skrivs kanske inte av, men de
            tar väldigt lång tid.
          </note>
          <note>
            Jag ska citera vad som står i en artikel, så får vi tänka oss
            vad som finns bakom.
          </note>
          <note>
            "Hon misshandlades - väntade i nio månader.
          </note>
          <note>
            Agneta, 52, Sundsvall, misshandlades av sin före detta sambo.
            Mannen dömdes till tre månaders fängelse och överklagade. Ny rättegång
            dröjde knappt ett år. Då fastställdes straffet. En vecka före
            den första rättegången fick Agneta beskedet att den skulle skjutas
            upp tre månader på grund av utbildning.
          </note>
          <note>
            - De här männen har en övertalningsförmåga som får en att vilja
            ta tillbaka anmälan under tiden man får vänta."
          </note>
          <note>
            Detta är ett enda litet stickprov. Jag är övertygad om att ministern
            läste den här tidningen. Den var ju intressant för ministern med
            många synpunkter.
          </note>
          <note>
            Ministern har ju inte haft möjlighet att påverka det anslag som
            vi ska fatta beslut om snart. Jag tycker att det är alldeles för
            lågt. Vad tycker ministern, och är ministern beredd att verka
            för ett högre anslag till rättsväsendet?
          </note>
          <note>
            Anf. 71 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Herr talman! Jag vill först säga att jag har läst artikeln. Jag
            är också medveten om att regeringen gör sin största satsning någonsin
            på rättsväsendet. Men för att betona allvaret i det framgår det
            också av budgetpropositionen att man ska se över vad som händer
            om dessa medel trots allt inte är tillräckliga.
          </note>
          <note>
            Men det är inte bara pengar som behövs, utan det finns många
            andra saker att göra. Jag träffade i går
          </note>
          <note>
            Anders Eriksson. Han har inlett ett moderniseringsprojekt där
            massor av olika intressanta förslag diskuteras. Jag kan säga att
            många av dessa saker kommer att utredas närmare, och det finns
            många saker att göra. Ett bevis på detta, bl.a. när det gäller
            handläggningstiden, har ju redan kunnat konstateras i Jönköping
            och i Handen, där man har kortat tiderna avsevärt. Om någon politiker,
            oavsett partitillhörighet, för några år sedan sagt att man skulle
            kunna förkorta handläggningstiden på så kort tid, så tror jag
            att man hade blivit utsatt för mycket kritik från olika håll.
          </note>
          <note>
            Men det har bevisligen gått. Och jag är övertygad om att förutsättningarna
            finns inte bara i Handen, Jönköping och Örebro där det också pågår.
            En av de första sakerna som jag ska göra är att besöka Jönköping
            för att närmare sätta mig in i detta. Men jag är övertygad om
            att många saker kan göras, utöver de medel som behövs.
          </note>
          <note>
            Överläggningen var härmed avslutad.
          </note>
          <note>
            15 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:22 till skatteutskottet
          </note>
          <note>
            16 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2000/01:27 En ny statistiklagstiftning
          </note>
          <note>
            2000/01:31 Vissa förmögenhets- och punktskattefrågor, m.m.
          </note>
          <note>
            Motioner med anledning av prop. 2000/01:9 Exportkontroll m.m.
            av produkter med dubbla användningsområden
          </note>
          <note>
            2000/01:U1 av Lars Ohly m.fl. (v)
          </note>
          <note>
            2000/01:U2 av Marianne Andersson och Agne Hansson (c)
          </note>
          <note>
            2000/01:U3 av Marianne Samuelsson m.fl. (mp)
          </note>
          <note>
            17 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 oktober
          </note>
          <note>
            2000/01:65 av Anders G Högmark (m) till justitieminister Thomas
            Bodström
          </note>
          <note>
            Polissituationen
          </note>
          <note>
            2000/01:66 av Hillevi Larsson (s) till miljöminister
          </note>
          <note>
            Kjell Larsson
          </note>
          <note>
            Oljeutsläppen i Östersjön
          </note>
          <note>
            2000/01:67 av Sven Bergström (c) till jordbruksminister Margareta
            Winberg
          </note>
          <note>
            Hanteringen av slaktavfall och djurkadaver
          </note>
          <note>
            2000/01:68 av Rigmor Stenmark (c) till statsminister
          </note>
          <note>
            Göran Persson
          </note>
          <note>
            Dödsstraffet
          </note>
          <note>
            2000/01:69 av Anne-Katrine Dunker (m) till finansminister Bosse
            Ringholm
          </note>
          <note>
            Avdragsregler för sponsring
          </note>
          <note>
            2000/01:70 av Lena Ek (c) till socialminister Lars
          </note>
          <note>
            Engqvist
          </note>
          <note>
            Kvaliteten i förlossningsvården
          </note>
          <note>
            2000/01:71 av Kia Andreasson (mp) till miljöminister
          </note>
          <note>
            Kjell Larsson
          </note>
          <note>
            Utbyggnad av flygplatser
          </note>
          <note>
            2000/01:72 av Per Westerberg (m) till statsrådet
          </note>
          <note>
            Mona Sahlin
          </note>
          <note>
            Telelagen, YGL och EU-kommissionen
          </note>
          <note>
            2000/01:73 av Per Westerberg (m) till näringsminister Björn Rosengren
          </note>
          <note>
            Det statliga ägandet i OM
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 7 november.
          </note>
          <note>
            18 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 27 oktober
          </note>
          <note>
            2000/01:137 av Gudrun Lindvall (mp) till statsrådet
          </note>
          <note>
            Lars-Erik Lövdén
          </note>
          <note>
            Naturreservat i Stockholmsregionen
          </note>
          <note>
            2000/01:138 av Ann-Kristine Johansson (s) till miljöminister
            Kjell Larsson
          </note>
          <note>
            Ansvar för gamla dammar
          </note>
          <note>
            2000/01:139 av Åke Sandström (c) till kulturminister
          </note>
          <note>
            Marita Ulvskog
          </note>
          <note>
            Principerna för TV-produktionen
          </note>
          <note>
            2000/01:140 av Ester Lindstedt-Staaf (kd) till statsrådet Maj-Inger
            Klingvall
          </note>
          <note>
            Bedömningen av permanent uppehållstillstånd
          </note>
          <note>
            2000/01:141 av Charlotta L Bjälkebring (v) till kulturminister
            Marita Ulvskog
          </note>
          <note>
            Mediesamarbete mellan de nordiska länderna
          </note>
          <note>
            2000/01:142 av Charlotta L Bjälkebring (v) till statsrådet Leif
            Pagrotsky
          </note>
          <note>
            Mediesamarbete mellan de nordiska länderna
          </note>
          <note>
            2000/01:143 av Charlotta L Bjälkebring (v) till statsrådet Britta
            Lejon
          </note>
          <note>
            Mediesamarbete mellan de nordiska länderna
          </note>
          <note>
            2000/01:144 av Roy Hansson (m) till finansminister
          </note>
          <note>
            Bosse Ringholm
          </note>
          <note>
            Mervärdesskatt
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 7 november.
          </note>
          <note>
            19 § Kammaren åtskildes kl. 12.15.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 11 § anf. 38 (delvis) och av förste vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
