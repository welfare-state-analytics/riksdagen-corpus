<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--81</head>
          <docDate when="2001-03-16 00:00:00">2001-03-16 00:00:00</docDate>
        </div>
      </front>
      <body>
        <div>
          <note>
            12.00 - 12.01
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Meddelande om frågestund
          </note>
          <note>
            Talmannen meddelade att vid frågestunden torsdagen den 22 mars
            kl. 14.00 skulle följande statsråd närvara:
          </note>
          <note>
            Vice statsminister Lena Hjelm-Wallén, statsrådet Ingela Thalén,
            jordbruksminister Margareta
          </note>
          <note>
            Winberg, socialminister Lars Engqvist och finansminister Bosse
            Ringholm.
          </note>
          <note>
            2 § Meddelande om information från regeringen
          </note>
          <note>
            Talmannen meddelade att tisdagen den 27 mars kl. 14.00 skulle
            statsminister Göran Persson lämna information från EU-toppmötet
            i Stockholm den 23
          </note>
          <note>
            och 24 mars.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:284
          </note>
          <note>
            Till riksdagen
          </note>
          <note>
            Interpellation 2000/01:284 av Marianne Andersson (c) om vindkraften.
          </note>
          <note>
            Interpellationen kommer att besvaras den 20 mars
          </note>
          <note>
            2001.
          </note>
          <note>
            Skälet till dröjsmålet är att det har varit svårt att hitta en
            debattdag som passat både interpellanten och statsrådet.
          </note>
          <note>
            Stockholm den 14 mars 2001
          </note>
          <note>
            Näringsdepartementet
          </note>
          <note>
            Björn Rosengren
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 2000/01:294
          </note>
          <note>
            Till riksdagen
          </note>
          <note>
            Interpellation 2000/01:294 av Harald Nordlund om världens barn.
          </note>
          <note>
            Interpellationen kommer att besvaras tisdagen den
          </note>
          <note>
            3 april 2001.
          </note>
          <note>
            Skälet till dröjsmålet är tjänsteresor.
          </note>
          <note>
            Stockholm den 12 mars 2001
          </note>
          <note>
            Justitiedepartementet
          </note>
          <note>
            Britta Lejon
          </note>
          <note>
            Interpellation 2000/01:315
          </note>
          <note>
            Till riksdagen
          </note>
          <note>
            Interpellation 2000/01:315 av Margit Gennser om yttrandefriheten
            i EU.
          </note>
          <note>
            Interpellationen kommer att besvaras tisdagen den
          </note>
          <note>
            3 april 2001.
          </note>
          <note>
            Skälet till dröjsmålet är tjänsteresor.
          </note>
          <note>
            Stockholm den 12 mars 2001
          </note>
          <note>
            Justitiedepartementet
          </note>
          <note>
            Britta Lejon
          </note>
          <note>
            4 § Svar på interpellation 2000/01:289 om beskattningen av personaloptioner
          </note>
          <note>
            Anf. 1 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Catharina Hagen har frågat mig vilka åtgärder jag
            avser att vidta för att skapa en mer konkurrenskraftig beskattning
            av personaloptioner.
          </note>
          <note>
            Jag har i november 1999 svarat på en interpellation från Catharina
            Hagen med samma innehåll som den nu aktuella. Jag svarade att
            jag inte såg något behov av att ta initiativ till förändringar
            i beskattningen av personaloptioner.
          </note>
          <note>
            I sakfrågan vill jag erinra om att det är en viktig princip i
            det svenska skattesystemet att alla inkomster av arbete ska beskattas
            på samma sätt, oavsett om ersättningen utgår som kontant lön eller
            som en förmån. Jag kan inte se något skäl till att frångå denna
            princip och skapa en särskild skatteförmån för den som får ersättning
            för arbete via en option i förhållande till den som får ersättning
            i form av kontant lön.
          </note>
          <note>
            Det kan också tilläggas att det bara är inom vissa delar av arbetsmarknaden
            som personaloptioner kan erhållas och det finns enligt min mening
            inte någon anledning till att de personer som kan erhålla optioner
            ska få en gynnsammare beskattning än andra.
          </note>
          <note>
            Jag har således ingen avsikt att för närvarande föreslå någon
            ändring i beskattningen av personaloptioner.
          </note>
          <note type="speaker">
            Anf. 2 CATHARINA HAGEN (m):
          </note>
          <note>
            Fru talman! Tack för svaret, finansministern!
          </note>
          <note>
            I sitt svar utgår finansministern från att personaloptioner ska
            betraktas som lön och att de därför inte ska behandlas annorlunda
            än vanliga arbetsinkomster.
          </note>
          <note>
            Men min utgångspunkt är en annan.
          </note>
          <note>
            Personaloptioner är ett annorlunda sätt att avlöna medarbetare.
            För den anställde är det betydligt mera riskfyllt. Personaloptioner
            kan ge mycket, men de kan också ge ingenting, vilket de flesta
            av oss har noterat under den senaste tiden. Personaloptioner innebär
            att man inte behöver vara ekonomiskt resursstark för att bli delägare
            i ett företag. Man betalar i princip ingenting vid utfärdandet
            av optionerna, men man har en chans att få mycket samtidigt som
            man riskerar att inte få någonting. Socialavgifter läggs på vid
            den tidpunkt då man utnyttjar optionen, och då inkomstbeskattas
            också den anställde.
          </note>
          <note>
            Det är vanligt med personaloptioner utomlands. I
          </note>
          <note>
            USA betraktar man dem som ett riskfyllt belöningsinstrument och
            har en särskild beskattning, ca 20 %. I
          </note>
          <note>
            England och i många andra europeiska länder är beskattningen
            mycket lägre än i Sverige. Visserligen inkomstbeskattas man för
            optionerna, men det läggs inte på några socialavgifter. För närvarande
            håller
          </note>
          <note>
            England på att införa en ännu förmånligare skatt på optioner.
            Det finns ett sådant tryck även i andra länder fast man utgår
            redan från en mycket lägre skattenivå.
          </note>
          <note>
            I interpellationssvaret nämner finansministern att det är viktigt
            att inkomst av arbete ska beskattas på samma sätt. Redan tidigare
            har regeringen aviserat att det är svårt att belöna kvalificerad
            arbetskraft. Därför har regeringen t.ex. infört en speciell skatt
            för utländska experter eftersom konkurrensen är stor om denna
            arbetskraft. De utländska experterna får också förmånligare beskattning
            på personaloptioner eftersom dessa räknas in i det skatteunderlag
            som de utländska experterna får en skattereduktion på.
          </note>
          <note>
            Därför kan man redan i dag säga att personaloptioner beskattas
            olika beroende på om man är en svensk högutbildad eller om man
            är en s.k. utländsk expert. Om man har en option och arbetar i
            olika länder är Sveriges regler till stor nackdel. Man beskattar
            personaloptionen i Sverige när man flyttar ut, om man kan utnyttja
            optionen här, medan andra länder har en annan tidpunkt. Det innebär
            att beskattningen av personaloptioner för den arbetskraft som
            flyttar utomlands är extra oförmånlig i Sverige, eftersom optionen
            beskattas en gång extra här.
          </note>
          <note>
            Det finns alltså tre olika sätt att beskatta personaloptioner,
            och det gäller utländska experter, vanliga svenskar och sådan
            arbetskraft som flyttar mycket mellan olika länder. Det är därför
            som jag frågar finansministern ytterligare en gång om det inte
            är angeläget att se över denna beskattning. Det är också angeläget
            att ha instrument som gör det lätt för företag att växa och bli
            större. Det är inte lyckligt att vara beroende av stora, enskilda
            företag - det kan vi se i dag i och med raset för Ericsson.
          </note>
          <note>
            Finns det verkligen ingenting som gör att finansministern i dag
            överväger en ny beskattning? Finns det inte nya fakta som gör
            att man tänka sig att se över denna beskattning, särskilt som
            utländska experter har fått en annorlunda beskattning och när
            utlandet dessutom sänker beskattningen på personaloptioner?
          </note>
          <note>
            Anf. 3 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Vårt skattesystem behöver inte fler undantag. Tvärtom
            behöver det fredas från den typ av undantag som skapar ännu mer
            ogenomtränglighet i systemet.
          </note>
          <note>
            Det är alldeles riktigt som interpellanten säger, att den som
            överenskommer med sin arbetsgivare om ersättning i form av ett
            optionssystem tar på sig stora risker. Det är upp till den enskilde
            att själv bedöma om han eller hon vill ta den typen av risker.
          </note>
          <note>
            Jag ser inget skäl till att svara på annat sätt än vad jag har
            gjort tidigare på den frågan. Vårt skattesystem ska inte dräneras
            genom nya typer av undantag.
          </note>
          <note type="speaker">
            Anf. 4 CATHARINA HAGEN (m):
          </note>
          <note>
            Fru talman! Det är ju inte vi moderater som föreslår en rad undantag
            från en hög beskattning. Regeringen envisas med att behålla den
            höga nivån på beskattningen och själv införa en rad undantag,
            varav jag har nämnt ett enda, nämligen beskattningen av utländska
            experter.
          </note>
          <note>
            Man ska inte se på personaloptioner som ett undantag från en
            lönebeskattning utan som ett riskfyllt belöningsinstrument och
            därmed införa en kapitalbeskattning. Men jag inser att finansministern
            inte alls är inne på samma linje.
          </note>
          <note>
            Jag måste ändå få påpeka att det inte är så att finansministerns
            skattekista skulle bli så mycket tommare om man ändrade beskattningen.
            I dag försöker företagen undvika den oförmånliga beskattningen
            genom att anlita konsulter och införa försäkringssystem - allt
            för att beskattningen av personaloptioner är så krånglig och oförmånlig
            att man vill undvika den.
          </note>
          <note>
            Det finns i dag inte många företag som de facto utnyttjar personaloptioner.
          </note>
          <note>
            Jag anser att man gör det krångligt för företagen genom dessa
            regler. Eftersom andra länder inser vikten av nya belöningssystem
            för kvalificerade medarbetare borde Sverige, inte gå i bräschen
            men man borde i alla fall följa andra länder. Regeringen är ju
            medveten om skattekonkurrensen när det gäller kvalificerad arbetskraft,
            så jag är förvånad över att finansministern är så oerhört negativ
            till att se över denna typ av beskattning.
          </note>
          <note>
            Jag skulle då vilja fråga finansministern ytterligare en gång:
            Om regeringen nu inte vill ändra den principiella beskattningen
            av personaloptioner, kan inte finansministern då tänka sig att
            åtminstone ändra tidpunkten för betalning av socialavgifter för
            personaloptioner?
          </note>
          <note>
            Det är väldigt olyckligt, som det är i dag, när företagen inte
            vet hur stora kostnaderna blir för socialavgifterna eftersom socialavgifterna
            faller ut när den enskilde utnyttjar optionen, och företagen vet
            ju inte när det kan bli. Näringslivet har framfört önskemål om
            att ändra tidpunkten för betalning av socialavgifterna till den
            s.k. kantidpunkten i stället för utnyttjandetidpunkten.
          </note>
          <note>
            Därför frågar jag finansministern: Finns det ingen möjlighet
            att ni kan tänka er att se över denna fråga?
          </note>
          <note>
            En annan fråga är: Kan finansministern inte tänka sig att sänka
            socialavgifterna eller helst slopa dem, eftersom många andra länder
            har sänkt dem på det här belöningsinstrumentet? Varför ska Sverige
            alltid urskilja sig med att ha den mest oförmånliga beskattningen
            på sådant som är väldigt viktigt ur konkurrenssynpunkt?
          </note>
          <note>
            Jag har alltså två konkreta frågor om tidpunkten för betalningen
            och även storleken på socialavgifterna.
          </note>
          <note>
            Är det inte möjligt att finansministern vid något tillfälle kan
            tänka sig att beakta dessa önskemål från näringslivet?
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:260 om hushållsnära tjänster
          </note>
          <note>
            Anf. 5 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Margareta Cederfelt har frågat statsrådet Mona Sahlin
            om hon är beredd att verka för att det ska vara möjligt för hushållen
            att anlita hushållsnära tjänster på den vita marknaden. Arbetet
            inom regeringen är så fördelat att det är jag som ska svara på
            frågan.
          </note>
          <note>
            Frågan är ställd med anledning av att många människor, framför
            allt kvinnor, blir sjukskrivna eller på annat sätt drabbas av
            ohälsa vilket leder till att de inte längre står till arbetsmarknadens
            förfogande.
          </note>
          <note>
            Regeringen ser mycket allvarligt på den ökade ohälsan i arbetslivet
            och har därför inlett en omfattande översyn av dess orsaker. Som
            ett led i att komma till rätta med problemet har olika utredningsinsatser
            genomförts och andra har påbörjats. En särskild utredare har tillkallats
            för att utarbeta förslag till en samlad handlingsplan för ökad
            hälsa i arbetslivet.
          </note>
          <note>
            Arbetet ska bedrivas med hänsyn tagen till både kvinnor och mäns
            förutsättningar och behov. Förslag till handlingsplan ska lämnas
            senast den 1 juni 2001.
          </note>
          <note>
            När det gäller skattesystemets utformning är regeringens huvudlinje
            att stimulera arbetsmarknadsdeltagande, arbetsutbud, sysselsättning
            och utbildning med brett inriktade justeringar av skatteuttaget
            på förvärvsinkomster. Den pågående inkomstskattereformen - däribland
            kompensation för den allmänna pensionsavgiften - har medfört lägre
            skatter för lågoch medelinkomsttagare. I detta avseende är reformen
            särskilt betydelsefull för deltidsarbetande och för kvinnor.
          </note>
          <note>
            Det är oklart i vilken mån särskilda skatteregler för hushållsnära
            tjänster skulle kunna leda till en generellt sett lägre arbetsbelastning
            och därigenom till att färre personer kommer att stå utanför arbetsmarknaden.
            Särskilda skatteregler, vilka i normalfallet leder till snedvridande
            konkurrens, måste därtill vägas mot skatteregler som är så rättvisa,
            enkla, neutrala och likformiga som möjligt.
          </note>
          <note type="speaker">
            Anf. 6 MARGARETA CEDERFELT (m):
          </note>
          <note>
            Fru talman! Jag ber att få tacka finansministern för svaret på
            min interpellation.
          </note>
          <note>
            Interpellationen var ursprungligen riktad till statsrådet Mona
            Sahlin, beroende på det uttalande statsrådet Sahlin har gjort
            avseende hushållsnära tjänster den 13 februari 2001 vid en konferens
            angående pensionsfrågor. Statsrådet Sahlin uttalade sig där positivt
            för hushållsnära tjänster och sade att hon var beredd att stödja
            en reform som skulle göra det möjligt för människor att anlita
            hushållsnära tjänster.
          </note>
          <note>
            Min fråga handlar just om huruvida regeringen är beredd att utarbeta
            ett förslag som skulle göra det möjligt för hushållen att anlita
            dessa tjänster. Finansministern har inte svarat på frågan utan
            talat om principerna för beskattning, att det ska vara likvärdiga
            system osv.
          </note>
          <note>
            Men min fråga handlar egentligen inte om dessa frågor, utan den
            handlar om huruvida regeringen är beredd att gå på samma linje
            som statsrådet Sahlin, dvs. att faktiskt ta tag i problemet som
            många hushåll har med att inte klara av att kombinera arbete,
            familj och fritid. Det gäller att få detta att gå ihop i en modell
            som innebär att man faktiskt orkar med tillvaron och inte drabbas
            av ohälsa. Vi kan ju faktiskt se att det är just kvinnorna som
            drabbas av ökande ohälsa, framför allt kvinnorna inom den offentliga
            sektorn.
          </note>
          <note>
            Det tycker jag är ett väldigt allvarligt problem som naturligtvis
            måste åtgärdas.
          </note>
          <note>
            Det är någonting som är fel i hela systemet när människor är
            sjuka i den omfattning som är i dag och utbrändhet i det närmaste
            är en folksjukdom - utbrändhet bland förvärvsarbetande människor
            i arbetsför ålder. Därför måste möjligheterna att göra någonting
            åt detta ses över.
          </note>
          <note>
            I det här sammanhanget är det omöjligt för ett stort antal medborgare
            att anlita hushållsnära tjänster.
          </note>
          <note>
            Tidigare fanns möjligheten att via rotavdragen anlita tjänster
            för reparationer osv. i hushållen. Effekterna av rotavdragen har
            i olika utredningar visat sig vara väldigt positiva.
          </note>
          <note>
            Nu kommer vi till hushållsnära tjänster. Vad är regeringens inställning
            när det gäller dessa? Är inställningen att betrakta som överensstämmande
            med
          </note>
          <note>
            Mona Sahlins inställning?
          </note>
          <note>
            Anf. 7 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Regeringens uppfattning är att det inte är via skattepolitiken
            som vi i första hand ska angripa de problem som finns i vårt arbetsliv.
          </note>
          <note>
            Regeringen ser mycket allvarligt på att vi har haft en period
            av ökad ohälsa i arbetslivet som har lett till exempelvis fler
            långtidssjukskrivningar. Därför tog regeringen redan i vårpropositionen
            för ett år sedan initiativ till att ta fram ett antal förslag
            och ett program för att motverka ohälsa i arbetslivet. Det är
            ett arbete som nu pågår mycket intensivt, och som jag redovisade
            i mitt interpellationssvar kommer det också inom kort att presenteras
            ytterligare material i denna fråga.
          </note>
          <note>
            Jag tror att det här är en fråga som borde engagera alla arbetstagare
            och alla arbetsgivare i landet. Det är inte i första hand här
            i Sveriges riksdag, i kammaren, i regeringen eller i andra parlamentariska
            sammanhang som besluten kan fattas som ändrar situationen på våra
            arbetsplatser, utan det är just på den enskilda arbetsplatsen.
            Det är samarbetet mellan arbetsgivare och arbetstagare som är
            så oerhört viktigt för att komma till rätta med problemen med
            den stress och den ökade arbetsbelastning som många upplever.
          </note>
          <note>
            Därför handlar det mer om att hitta instrument inom andra politiska
            sektorer än skattepolitiken för att komma till rätta med det hela.
          </note>
          <note>
            Jag förstår interpellantens fråga som ju handlar om den vanliga
            moderata linjen, att alla problem ska lösas via skattesänkningar
            och därmed ökade subventioner till enskilda sektorer. Regeringens
            uppfattning är att det har skett en fantastisk utveckling under
            senare år, där just den privata tjänstesektorn, som berörs i interpellationen,
            är den kanske snabbast växande sektorn på vår arbetsmarknad. Att
            i ett sådant läge gå in med subventioner till denna sektor skulle
            inte lösa de problem som vi diskuterar här, utan det är helt andra
            typer av insatser som behöver göras för att komma till rätta med
            ohälsan i arbetslivet.
          </note>
          <note type="speaker">
            Anf. 8 MARGARETA CEDERFELT (m):
          </note>
          <note>
            Fru talman! Ja, visst finns det ohälsa inom arbetslivet. Så långt
            är finansministern och jag överens. När det sedan gäller hur vi
            ska tackla problemen är det klart att det finns olika åtgärder
            som behöver vidtas.
          </note>
          <note>
            Men samtidigt finns det vissa fakta som inte kan sopas under
            mattan. Dessa handlar om att det framför allt är bland kvinnorna
            som sjukskrivningarna ökar, framför allt kvinnor med anställning
            inom den offentliga sektorn.
          </note>
          <note>
            När vi nu återvänder till de hushållsnära tjänsterna i debatten
            kan jag säga att det inom den privata sektorn har börjat utvecklas
            avtal som innebär att en stor grupp anställda kan få hushållsnära
            tjänster utförda som förmåner. Detta är tyvärr ingenting som den
            stora gruppen kvinnor inom offentlig sektor ännu så länge har
            fått möjlighet till.
          </note>
          <note>
            Genom att utarbeta det system som Mona Sahlin har uttalat sig
            positivt om såväl den 13 februari 2001
          </note>
          <note>
            som vid ett flertal tillfällen under förra året skulle det vara
            möjligt för hushållen att själva ta ställning i denna fråga.
          </note>
          <note>
            Det är faktiskt så att vårt grannland Finland har gjort det möjligt
            för hushållen att anlita hushållsnära tjänster genom en 40-procentig
            skattereduktion.
          </note>
          <note>
            Det pågår också projekt inom EU i syfte att slå undan fötterna
            på den svarta marknaden för att på så sätt både göra det möjligt
            för människor att vara laglydiga och också öka tryggheten för
            de personer som annars ägnar sig åt svart arbete. Det här är också
            en viktig fråga. Det tror jag säkert att finansministern också
            anser.
          </note>
          <note>
            Det vore bra om man gjorde det möjligt för hushållen att anlita
            dessa tjänster. Frågan får inte åter dras i långbänk medan människor
            fortsätter att vara sjuka och drabbas av ohälsa. Det är också
            en stor grupp människor som ägnar sig åt svartarbete och lever
            i otrygghet.
          </note>
          <note>
            Hur är regeringens inställning i dessa frågor?
          </note>
          <note type="speaker">
            Anf. 9 CATHARINA HAGEN (m):
          </note>
          <note>
            Fru talman! Jag vill bara kommentera en liten sak som finansministern
            sade, nämligen att skatteregler inte är ett sätt att påverka om
            fler eller färre personer ska stå utanför arbetsmarknaden. Det
            tycker jag är ett väldigt underligt uttalande från finansministern.
            Naturligtvis är det så, som finansministern själv har påpekat
            i många sammanhang, att marginaleffekterna är väldigt viktiga
            när det gäller att få ut människor på arbetsmarknaden. Det är
            bl.a. därför som regeringen själv inför t.ex. maxtaxa inom barnomsorgen.
            Man funderar nu på att ta bort de inkomstprövade bostadsbidragen.
            Detta är en annan sida av skattesystemet.
          </note>
          <note>
            Naturligtvis är det så att även marginaleffekterna inom själva
            skatten påverkar utbudet av arbetskraft och även, som Margareta
            Cederfelt påpekar, efterfrågan. Så visst påverkar skattereglerna
            i mycket hög utsträckning vår arbetsmarknad.
          </note>
          <note>
            Det har också påpekats från OECD och EU att
          </note>
          <note>
            Sverige måste sänka sina marginalskatter. Det är helt nödvändigt
            för att öka sysselsättningen.
          </note>
          <note>
            Finansministern påpekar att vi inte ska ha en massa undantag.
            Jag skulle ingenting hellre önska än att vi slapp alla dessa undantag,
            men de är nödvändiga därför att regeringen förespråkar en högskattepolitik.
          </note>
          <note>
            Då tror vi att det är bättre att man börjar med undantag inom
            vissa sektorer för att se om det inte fungerar bättre. Allrahelst
            vill vi sänka skatten inom ett mycket bredare område, men vi tycker
            ändå att hushållssektorn vore ett väldigt lämpligt område att
            börja sänka skatten inom, för det är stora svårigheter för de
            flesta familjer när det gäller att få hjälp i hemmen.
          </note>
          <note>
            Inte minst för de äldre är det väldigt svårt att få tillgång
            till den hemtjänst som de skulle behöva. Att sänka skatten på
            hushållsnära tjänster för äldre tycker vi skulle vara ett utmärkt
            exempel på hur man skulle kunna hjälpa de äldre. Vi vill gärna
            sänka skatten för alla hushållsnära tjänster, men jag tror att
            de äldre är en kategori som skulle ha mycket stort behov av detta.
          </note>
          <note>
            Jag vill därför fråga finansministern vad han menar med att skatteregler
            inte påverkar arbetsmarknaden.
          </note>
          <note>
            Anf. 10 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är oerhört viktigt att vi har ett skattesystem
            som är enkelt, genomskinligt, hanterbart och effektivt. Det förvånar
            mig egentligen inte att
          </note>
          <note>
            Moderata samlingspartiets företrädare här i riksdagen ständigt
            försöker krångla till skattesystemet och ständigt försöker hitta
            nya sätt att införa undantag i skattesystemet och därmed göra
            det mer ineffektivt och orättvist.
          </note>
          <note>
            Jag är förvånad över, eftersom det egentligen strider mot den
            moderata ideologin, att man ständigt misstror marknadsekonomin.
            Man vill ständigt ha olika regler för olika sektorer på arbetsmarknaden
            och i näringslivet. Vi har ett skattesystem som ska behandla olika
            branscher och olika näringsgrenar så enhetligt och korrekt som
            möjligt, och jag har svårt att förstå den typ av ständig misstro
            mot marknaden som företrädare för Moderata samlingspartiet ger
            uttryck för genom att man vill införa ständiga undantagsregler.
          </note>
          <note>
            Det som Margareta Cederfelt pekar på i sin interpellation - att
            det är ett faktum att vi har fått en ökad ohälsa på många arbetsplatser
            och i många arbetsmiljöer under senare år, framför allt bland
            den offentliga sektorns kvinnor - finns det en mycket enkel förklaring
            till. Den enkla förklaringen är den oerhört dåliga ekonomi som
            Sverige drog på sig i början på
          </note>
          <note>
            1990-talet, då Sverige under Carl Bildts och den moderata regimens
            ledning fick ett oerhört dränage vad gäller samhällsekonomi och
            skatteinkomster. Det ledde till att många människor slogs ut från
            arbetsmarknaden. Det ledde till en oerhörd skärpning av arbetssituationen
            just i den offentliga sektorn - i äldreomsorgen, i sjukvården
            och i barnomsorgen - som förvärrades oerhört mycket som ett resultat
            av det borgerliga ekonomiska haveriet. Det är de följderna som
            vi nu försöker reda ut.
          </note>
          <note>
            Jag är också förvånad över att varken Margareta
          </note>
          <note>
            Cederfelt eller någon annan från Moderata samlingspartiet ser
            det enkla sambandet att den enda möjligheten att komma till rätta
            med problemet naturligtvis är att tillföra resurser till kommuner
            och landsting på det sätt som har skett under senare år. Sedan
            1994 -
          </note>
          <note>
            sedan regeringsskiftet - har den kommunala sektorn fått 100 miljarder
            kronor mer i resursutrymme i form av ökade skatteintäkter och
            i form av ökade statsbidrag. Totalt sett är det en fantastisk
            resursökning som kommuner och landsting har fått och som naturligtvis
            kan användas just för att bl.a. ta itu med de ohälsoproblem som
            finns på den offentliga sektorns arbetsplatser.
          </note>
          <note>
            Moderaterna har ständigt motsatt sig den förstärkning som nu
            sker av den kommunala ekonomin, och man har ständigt motsatt sig
            att vi ska skaffa ordentliga skatteinkomster både till staten
            och till kommunerna. Det största hotet för kvinnorna i den offentliga
            sektorn är att en moderat skattepolitik på nytt skulle få fäste
            i en parlamentarisk majoritet i denna kammare och att vi skulle
            dränera både kommuner, landsting och staten från inkomster som
            skulle återföra oss till den nivå vi var på i början på 90-talet,
            som gjorde att vi skapade alla de många arbetsmiljöproblem som
            nu bl.a. kvinnor i sjukvård, barnomsorg och annat drabbas av.
          </note>
          <note>
            Därför tycker jag att det finns skäl att påminna om att det finns
            två vägar ut ur detta. Den ena vägen är den moderata skattevägen:
            minska skatteinkomsterna och se till att man permanentar problemen
            inom den offentliga sektorn för inte minst kvinnor. Den andra
            vägen är att se till att vi stärker vår ekonomi på det sätt som
            har skett under senare år och inte minst ger kommuner och landsting
            möjligheter att bearbeta sina arbetsmiljöproblem.
          </note>
          <note type="speaker">
            Anf. 11 MARGARETA CEDERFELT (m):
          </note>
          <note>
            Fru talman! Skillnaden i synsätt mellan regeringen och moderaterna
            kan inte framställas tydligare än vad Bosse Ringholm gjorde just
            nu. Naturligtvis är det en skillnad. När Bosse Ringholm här talar
            om vilka åtgärder som behöver vidtas handlar det återigen om fortsatt
            utbyggnad av social ingenjörskonst.
          </note>
          <note>
            Marknadsekonomi innebär faktiskt att marknaden har möjlighet
            att styra. Det regeringen gör är att man påverkar genom ett högt
            skattetryck som just slår undan fötterna på marknaden.
          </note>
          <note>
            Det finns inget land i Europa där låginkomsttagare är så hårt
            beskattade som i Sverige, och därmed är de beroende av politiska
            beslut när de själva fattar beslut som rör livet. Är detta vad
            finansministern anser är en bra politik?
          </note>
          <note>
            Den offentliga sektorn är genomstyrd av politiska beslut. När
            nu t.ex. Stockholms läns landsting vill se över verksamheten som
            bedrivs och förändra och modernisera den försöker regeringen genast
            komma med pekpinnar och stifta lagar som återigen ska slå undan
            fötterna. Jag tänker här på lagen om utförsäljning av sjukhus.
          </note>
          <note>
            Nu börjar vi komma långt ifrån hushållsnära tjänster, men vad
            jag vill säga är att vi ska göra det möjligt för människor att
            själva disponera och ta ansvar för sina liv. Vi kan se, genom
            den utredning som gjordes vid Karolinska Institutet, att många
            kvinnor försöker komma till rätta med de problem som finns kring
            deras ohälsa genom att börja idrotta mer och gå ned i arbetstid.
            Det var endast 5 % av kvinnorna som hade anlitat hushållsnära
            tjänster.
          </note>
          <note>
            Varför det? Jo, därför att det är en omöjlighet. Kostnaden är
            alldeles för hög genom de pålagor som finns i form av sociala
            avgifter, höga skatter osv.
          </note>
          <note>
            Följ EU:s uppmaning och åtgärda problemet, så att människor kan
            anlita hushållsnära tjänster.
          </note>
          <note type="speaker">
            Anf. 12 CATHARINA HAGEN (m):
          </note>
          <note>
            Fru talman! Jag vill kommentera tre saker som finansministern
            sade i sitt svar.
          </note>
          <note>
            Först påstår finansministern att moderaterna vill ha undantag
            från skattesystemet. Är det något parti som vill ha undantag är
            det väl socialdemokraterna.
          </note>
          <note>
            Varför har man annars infört expertskatt? Man har extremt tuffa
            undantagsregler för fåmansbolagen. Är inte det undantag från skattesystemet,
            finansministern?
          </note>
          <note>
            Den andra frågan jag vill kommentera gäller att finansministern
            säger att vi vill dränera kommuner och landsting på pengar. Var
            hamnar pengarna när regeringen skickar pengar till politiker i
            landsting och kommuner, exempelvis i form av de s.k. kanonpengarna
            eller i form av extrapengar till skolan? Ja, inte hamnar de i
            verksamheten. Tvärtom möts vi dagligen av reportage om hur illa
            ställt det är med det och att pengarna inte hamnar där de borde
            hamna. De hamnar någon annanstans därför att politikerna inte
            kan sköta ekonomin i kommuner och landsting.
          </note>
          <note>
            Det tredje som jag vill kommentera är att finansministern säger
            att vi misstror marknaden. Är det någon som misstror marknaden
            så är det väl socialdemokraterna. Vi kan bara nämna ordet sjukvård
            och
          </note>
          <note>
            Lars Engqvist så vet finansministern vad jag tänker på. Jag tycker
            inte att det är rätt att påstå att det är moderaterna som misstror
            marknaden. Är det någon som gör det så är det socialdemokraterna.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:257 om diskriminering av romer
            på fastighetsmarknaden
          </note>
          <note>
            Anf. 13 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Carl-Erik Skårman har frågat vilka ägardirektiv regeringen
            har givit till de statliga företagen beträffande deras förhållningssätt
            till olika minoritetsgrupper samt vilka initiativ statsrådet ämnar
            vidta för att garantera att de statliga företagen inte diskriminerar
            olika minoritetsgrupper.
          </note>
          <note>
            I interpellationen redogör Carl-Erik Skårman för den uppkomna
            situationen av att ett ombud för Vasakronan AB uttryckt sig kränkande
            om romer som folkgrupp. Det är av vikt att här framföra att de
            värderingar som framkommit inte alls speglar Vasakronans värderingar.
            Vad jag har erfarit har bolagets verkställande direktör mycket
            bestämt tagit avstånd från det inträffade och beklagar djupt ombudets
            uttalande om romer.
          </note>
          <note>
            Vidare vill jag erinra om brottsbalkens bestämmelse om olaga
            diskriminering. Om en näringsidkare i sin verksamhet diskriminerar
            en annan person på grund av ras, hudfärg, nationellt eller etniskt
            ursprung, trosbekännelse är det enligt gällande rätt en straffbar
            handling.
          </note>
          <note>
            Det är förstås viktigt att företagen eller branschorganisationer
            själva arbetar med att motverka och förebygga diskriminering inom
            sina områden. I ett sådant arbete kan det behövas kunskaps- och
            medvetandehöjande insatser. Regeringen har därför gett ett uppdrag
            till Ombudsmannen mot etnisk diskriminering och Integrationsverket
            att genomföra informations- och utbildningsinsatser för att öka
            kunskapen hos personer i nyckelfunktioner om såväl mekanismerna
            bakom etnisk diskriminering som de gällande reglerna på området.
            Det kan t.ex. handla om företrädare för olika myndigheter, företag
            och branschorganisationer. Det är även viktigt att i de dialoger
            som förs mellan regeringen och de statligt ägda företagen belysa
            vikten av att arbeta med dessa frågor och på så sätt bidra till
            kunskaps- och medvetandehöjande insatser på området.
          </note>
          <note type="speaker">
            Anf. 14 CARL-ERIK SKÅRMAN (m):
          </note>
          <note>
            Fru talman! Jag vill tacka för svaret. Denna händelse tonar nu
            bort lite grann i mediebruset. Jag vet inte om det är bra att
            den tonar bort eller om det är dåligt. Det är bra om den tonar
            bort därför att den allmänna opinionen är så på det klara med
            att Vasakronans representant har gjort fel och begått en felaktig
            handling. I så fall är det bra att den inte uppmärksammas mer.
            I annat fall, om det beror på att man tycker att det på något
            sätt skulle vara naturligt, är det förskräckligt.
          </note>
          <note>
            Jag noterar emellertid att statsrådet medger att
          </note>
          <note>
            Vasakronans representant i detta fall har begått ett allvarligt
            fel och alltså utfört en straffbar handling när man nekade romerna
            möjlighet att hyra en ny gudstjänstlokal och att man gjorde det
            med hänvisning till romernas etniska tillhörighet.
          </note>
          <note>
            Det kan naturligtvis inte ha varit behagligt för regeringen och
            Vasakronan att denna händelse avslöjades dagen efter att regeringen
            i en 99-sidig skrivelse med emfas hade deklarerat sitt avståndstagande
            från all diskriminering och deklarerat att arbetet med att motverka
            rasism och all slags diskriminering är en av de viktigaste samhällsfrågorna
            över huvud taget.
          </note>
          <note>
            Jag vill gärna instämma i vad regeringen sade i denna skrivelse.
            Men det är nu bara att hoppas att denna inställning hos regeringen
            framdeles ska lyckas med hjälp av de åtgärder som statsrådet påpekar
            i sitt svar, så att vi inte får en upprepning av det som uppenbarligen
            misslyckades när det gäller kontakterna mellan Vasakronan och
            de religiösa romerna.
          </note>
          <note>
            Fru talman! Jag utgår vidare från att statsrådet håller sig underrättad
            om att detta ärende får en adekvat rättslig uppföljning i enlighet
            med vad statsrådet själv deklarerat i sitt interpellationssvar.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:281 om skatteregler för fåmansbolag
          </note>
          <note>
            Anf. 15 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Carl Erik Hedlund har frågat mig vad jag avser att
            göra för att de som drabbas av regelverket för beskattning av
            fåmansföretag ska slippa betala skatt på pengar de aldrig erhållit.
          </note>
          <note>
            Särskilda regler för beskattning av utdelning från och kapitalvinst
            vid avyttring av andelar i fåmansföretag, de s.k. 3:12-reglerna,
            infördes vid 1990-års skattereform. Reglerna innebär bl.a. att
            en kapitalvinst delas upp i två delar, varav den ena beskattas
            i inkomstslaget tjänst och den andra i inkomstslaget kapital.
            Den 1 januari 1999 ändrades möjligheterna att få uppskov med beskattningen
            vid avyttring av kvalificerade andelar i fåmansföretag. I dessa
            fall bestäms ett uppskovsbelopp för den del av vinsten som är
            hänförlig till tjänst och ett uppskovsbelopp för den del som är
            hänförlig till kapital.
          </note>
          <note>
            Under senare tid har i olika sammanhang uppmärksammats fall där
            fåmansföretag sålts och säljaren som ersättning erhållit högt
            värderade aktier i det köpande företaget. Säljaren har fått uppskov
            med beskattningen enligt reglerna jag nyss nämnde. Om det köpande
            företaget försätts i konkurs får den del av uppskovsbeloppet som
            är kapitalbelopp kvittas mot den genom konkursen uppkomna kapitalförlusten.
          </note>
          <note>
            Någon sådan kvittningsrätt finns däremot inte för den del av
            uppskovsbeloppet som är tjänstebelopp. Situationen blir densamma
            om aktierna sjunker i värde och säljs med förlust.
          </note>
          <note>
            Carl Erik Hedlunds kritik tar sikte på det förhållandet att om
            den skattskyldige skulle ha fått uppskov vid andelsbytet utan
            att uppskovsbeloppet delats upp i tjänst och kapital skulle hela
            vinsten ha kunnat kvittas mot en efterföljande förlust. Vid en
            sådan jämförelse kan jag förstå den kritik som förs fram. Å andra
            sidan kan man konstatera att utfallet blir ett annat om man i
            stället väljer att jämföra med ett system som inte innehåller
            några uppskovsregler.
          </note>
          <note>
            Frågeställningen är komplex, och svårigheterna beror på att det
            är två olika regelverk - de s.k. 3:12-
          </note>
          <note>
            reglerna och reglerna om andelsbyten - som samtidigt är tillämpliga
            i den aktuella situationen.
          </note>
          <note>
            Den s.k. 3:12-utredningen ser över reglerna för hur ägare av
            fåmansföretag ska beskattas, och den aktuella frågan omfattas
            av utredningens uppdrag.
          </note>
          <note>
            För dagen är jag inte beredd att lämna några ytterligare besked.
          </note>
          <note type="speaker">
            Anf. 16 CARL ERIK HEDLUND (m):
          </note>
          <note>
            Fru talman! Jag får först tacka finansministern för svaret. Och
            jag ska nu överraska finansministern med att säga att jag kan
            hålla med honom om att frågeställningen är komplex, men däremot
            inte att svårigheterna beror på att det är två olika regelverk
            som samtidigt är tillämpliga. Orsaken till problemen är i allt
            väsentligt utformningen av 3:12-reglerna.
          </note>
          <note>
            De stora kursfallen för aktier i bolag inom den s.k.
          </note>
          <note>
            nya ekonomin har blottlagt ett system som inte är värdigt en
            rättsstat.
          </note>
          <note>
            En duktig IT-entreprenör har drivit upp ett nytt företag tillsammans
            med några kamrater. De är framgångsrika, och deras idéer är eftertraktade.
            Ett större börsnoterat företag förvärvar deras företag och betalar
            med egna aktier. Aktiebytet innebär att entreprenörerna på papperet
            blivit mångmiljonärer. Solen lyser, och livet är stenkul. Några
            kontanter har inte betalats ut, och man har förbundit sig att
            behålla aktierna några år. Köparen vill vara förvissad om att
            säljarna finns kvar i bolaget. Beskattningen är inget problem
            till en början. Reavinsten bestämdes efter kurserna på affärsdagen.
            Men säljarna får uppskov med att betala skatten på vinsten till
            dess att aktierna sålts.
          </note>
          <note>
            Men så inträffar kursfallet, och aktierna blir i stort sett värdelösa.
            För vanliga aktieägare är detta inte något större problem ur likviditetssynvinkel.
            Reavinsten kan kvittas mot den reaförlust som uppstått.
          </note>
          <note>
            Man är lika fattig som innan affären gjordes. Lätt fånget, lätt
            förgånget. För fåmansbolagsdelägaren är det helt annorlunda. Av
            reavinsten ska hälften beskattas i inkomstslaget tjänst och hälften
            som inkomst av kapital.
          </note>
          <note>
            Om reavinsten i det här tilltänkta fallet totalt skulle vara
            2 miljoner är skatten på tjänstedelen
          </note>
          <note>
            560 000 kr, och entreprenören har inte erhållit en enda krona.
            Att ta fram ett så stort belopp efter skatt är inte heller lätt.
          </note>
          <note>
            Fru talman! Det här visar hur absurda dessa 3:12-
          </note>
          <note>
            regler är. Andelsbyteslagen är det inget fel på, men
          </note>
          <note>
            3:12-reglerna innebär en diskriminering av entreprenörer och
            en form av straffskatt på humankapital. Det är inte underligt
            att många entreprenörer, som läst skattelagen ordentligt, har
            förlagt sin verksamhet utanför landets gränser, men långt ifrån
            alla har varit så förutseende.
          </note>
          <note>
            Problematiken är inte ny. Det har varit åtskilliga motioner i
            ärendet, debattartiklar och olika typer av utredningar har pekat
            på vad som händer. Regeringen tillsatte en utredning som utredde
            stoppreglerna för fåmansbolag, men den fick tyvärr inte behandla
            3:12-
          </note>
          <note>
            reglerna. Därför måste en ny utredning sent omsider tillsättas
            för att reda ut 3:12-reglerna. När räknar finansministern med
            att den kommer med sitt betänkande, så att vi kan ha en realdiskussion
            om de här reglerna?
          </note>
          <note>
            Vi moderater har länge hävdat att om en företagsledare i ett
            fåmansbolag har tagit ut en marknadsmässig lön är rimligen reavinsten
            att betrakta som inkomst av kapital. Det är en lösning som jag
            med varm hand överlämnar till finansministern. Ett annat sätt
            att lösa problemet vore att avskaffa den statliga skatten på inkomst
            av tjänst. Då försvinner upphovet till denna orättvisa och krångliga
            lag som slår så hårt.
          </note>
          <note>
            Problematiken i det vi nu diskuterar är inte så svår. Lösningen
            behöver inte heller vara svår: marknadsmässig lön, resten avkastning
            på kapital. Finns det någon principiell invändning mot ett sådant
            resonemang vore det intressant att höra den. Vi kan väl, finansministern,
            vara överens om att det är olyckligt att beskatta inkomster som
            aldrig har verkställts?
          </note>
          <note>
            Anf. 17 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Interpellanten och jag är överens om att det här
            är en oerhört komplicerad fråga där det handlar om 3:12-regler
            och andelsbyten som går i varandra. Som också framgick av mitt
            svar finns en särskild utredning om 3:12-reglerna. Jag kan svara
            interpellanten på hans fråga att utredningen har enligt sin plan
            för avsikt att komma med ett betänkande i höst. Då får vi ett
            ordentligt underlag för en fortsatt diskussion.
          </note>
          <note>
            Jag vill gärna lägga till att det är som interpellanten beskriver,
            att det har gjorts många stora vinster av många personer under
            de senaste åren, med den utveckling som vi har haft framför allt
            på IT-området.
          </note>
          <note>
            Det finns naturligtvis i alla marknadsekonomiska system inte
            bara vinster utan också risker, därmed risker för förluster. Det
            kan inte generellt sett vara så att förlusterna ska någon annan
            bära, utan det handlar om en rimlig avvägning mellan olika aspekter.
            Då får man vara beredd att acceptera de spelregler som det finns
            i ett marknadsekonomiskt system med både vinster och förluster.
          </note>
          <note>
            Svaret på huvudfrågan är att det kommer under hösten enligt den
            plan som utredaren har ett förslag i ett betänkande i ärendet.
          </note>
          <note type="speaker">
            Anf. 18 CARL ERIK HEDLUND (m):
          </note>
          <note>
            Fru talman! I en marknadsekonomi finns det chanser och risker,
            vinster och förluster, det är riktigt.
          </note>
          <note>
            Men jag tycker, och många med mig, att det är otillständigt att
            vi har en skattelagstiftning som ingriper i detta. Som jag sade
            i mitt anförande och som även finansministern redogjorde för i
            sitt interpellationssvar är det så att hade det varit fråga om
            en vanlig placerare hade hela vinsten varit att betrakta som en
            kapitalförlust. Därmed hade man kunnat kvitta detta mot andra
            vinster. Det hade inte uppstått något problem, utan problemet
            är att hälften av reavinsten ska beskattas som inkomst av tjänst.
          </note>
          <note>
            Det är alldeles riktigt som finansministern säger, att det här
            systemet infördes i samband med skattereformen 1990. Då hade man
            lönenivåerna som rättesnöre, man ville undvika att småföretagare
            skulle kunna föra över en del av sitt resultat till kapitalvinst
            så att de därmed skulle få en lägre totalskatt.
          </note>
          <note>
            Det finns två vägar att lösa problemet, och jag har antytt båda
            två i mitt tidigare anförande. Det ena är att säga att om fåmansbolagsdelägaren
            har tagit ut en marknadsmässig lön - det kan vi säkert fastställa
            i det här landet med all den statistik som vi har - är rimligtvis
            resten att betrakta som inkomst av det kapital som man satt in
            och ska beskattas enligt det. Hade vi haft det systemet hade det
            inte varit något problem.
          </note>
          <note>
            Den andra problemlösningen är - den är dyrare och kan bara göras
            på sikt - att avskaffa den statliga inkomstskatten, för då finns
            det ingen skillnad att tala om mellan skattesatserna på kapital
            och på inkomst av tjänst. I så fall behövs inte de här bestämmelserna,
            och då skulle en fåmansbolagsdelägare beskattas precis på samma
            sätt som vilken annan passiv aktieägare som helst.
          </note>
          <note>
            Apropå marknadsekonomi i det här sammanhanget - skattereglerna
            snedvrider marknadsekonomin och gör att riskerna blir än större.
            Det är bl.a. därför vi har en utflyttning av entreprenörerna.
            De ser att det är ofördelaktigt i Sverige, både när man vinner
            och framför allt när man förlorar, som det här är fråga om.
          </note>
          <note>
            Varför, finansministern, är det alltid så bråttom med att införa
            lagar som är till småföretagarnas nackdel och alltid ska ta så
            lång tid när någonting ska tillskapas till fördel för företagarna
            och entreprenörskap? Varför kunde man inte i samband med stoppregelutredningen
            utreda det här med 3:12? Det var uttryckligen sagt att utredningen
            inte skulle göra det.
          </note>
          <note>
            Sedan kom det regelverket, och det blev som vi moderater hade
            sagt. Det visade sig att de var helt obsoleta och skulle avskaffas.
            Så tillsattes en utredning.
          </note>
          <note>
            Det känns tungt för entreprenörer och småföretagare i Sverige.
            Det här kan vi med gemensamma ansträngningar göra någonting åt.
          </note>
          <note>
            Jag ställer fortfarande min fråga om finansministern har någon
            principiell invändning mot mitt resonemang om att om man har tagit
            ut en marknadsmässig lön i företaget borde resten betraktas som
            en inkomst av kapital.
          </note>
          <note type="speaker">
            Anf. 19 CATHARINA HAGEN (m):
          </note>
          <note>
            Fru talman! Finansministern säger att i en marknadsekonomi finns
            risker och chanser, och dem får man ta. Felet med de nuvarande
            reglerna, tycker jag, är att riskerna är mycket större för de
            mindre företagen. Det är det som är problemet i Sverige. Som jag
            tidigare nämnde i min interpellation är det ett bekymmer att Sverige
            är så beroende av stora dominerande företag som Ericsson. Vi behöver
            fler små företag som också vill växa. Nuvarande skatteregler gör
            att riskerna för små företag i det avseendet är mycket större
            än för stora företag. Satsar man kapital i ett litet företag och
            dessutom är aktiv i det företaget drabbas det lilla företaget
            av en mer oförmånlig beskattning än om man bara hade satsat pengar
            och inte arbetar i det. Det är så fåmansbolagsreglerna fungerar.
            Det är en osund princip. Ett aktivt arbete i ett företag ska inte
            straffas jämfört med en passiv kapitalinsats.
          </note>
          <note>
            Jag vill påpeka att småföretagen beskattas mycket förmånligare
            i konkurrentländerna. Jag läste just en artikel som visar att
            i t.ex. Irland, England och Tyskland drabbas den genomsnittliga
            småföretagaren av
          </note>
          <note>
            26-30 % skatt. I Sverige är skatten ungefär dubbelt så hög.
          </note>
          <note>
            Principen att missgynna små företag är olycklig i det svenska
            skattesystemet. Det är därför vi är så angelägna om att regeringen
            ska ändra på dessa skatteregler. Finansministern måste väl hålla
            med om att det är en olycklig uppdelning att de större företagen
            ska ha mindre risk i skattehänseende än de små företagen.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:295 om taket för jackpott
            i V 75
          </note>
          <note>
            Anf. 20 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta i syfte att få till stånd en ändring av taket
            för jackpott i V 75 från 5 till
          </note>
          <note>
            10 kr. Frågan gäller gränsen för när utbetalning ska ske av små
            vinster till speldeltagare i V 75.
          </note>
          <note>
            Jag vill börja med att säga att jag håller med Sten
          </note>
          <note>
            Andersson om att hästsport av olika slag medför mycket positivt
            för många människor. Den bidrar t.ex. till sysselsättning, till
            att ge avsättning för böndernas produkter och till att hålla landskapen
            öppna.
          </note>
          <note>
            Hästsport är också en omtyckt hobby för många människor.
          </note>
          <note>
            När det gäller verksamheternas finansiering får man skilja mellan
            hästsport i form av ridsport och hästsport i form av trav- och
            galoppsport. Ridsporten får anslag över statsbudgeten, via Riksidrottsförbundet
            och genom kommunala stöd. Trav- och galoppsporten får sedan 1974
            stöd genom att regeringen lämnar det av sporten ägda bolaget AB
            Trav och
          </note>
          <note>
            Galopp, ATG, tillstånd att med ensamrätt bedriva vadhållning
            på hästar. Under 1999 omsatte ATG 10,2
          </note>
          <note>
            miljarder kronor, och trav- och galoppsporten erhöll ett överskott
            på ca 1,3 miljarder kronor. ATG har ännu inte publicerat sitt
            resultat för år 2000 men har meddelat att omsättningen för år
            2000 ökat med
          </note>
          <note>
            3,2 % till 10,5 miljarder kronor.
          </note>
          <note>
            I regeringens tillstånd till ATG finns inte något tak för hur
            stora ATG:s jackpotter får bli. Däremot har staten och trav- och
            galoppsportens organisationer i ett avtal enats om att ATG ska
            dela ut även lägre vinstbelopp till vinnande speldeltagare i den
            aktuella spelomgången av V 75. Den nedre gränsen för vinstutbetalning
            på V 75 är 5 kr. Om gränsen i stället vore 10 kr skulle sannolikt
            antalet jackpottomgångar i
          </note>
          <note>
            V 75 bli fler, men antalet spelare som vinner mindre vinster
            skulle samtidigt bli färre.
          </note>
          <note>
            Det nu gällande avtalet mellan staten och travoch galoppsporten
            gäller t.o.m. den 31 december i år och ska alltså omförhandlas
            under hösten. Jag har inte för avsikt att föregå denna förhandling
            genom att nu föreslå ändrade regler för vinstutdelning i ATG:s
            spel
          </note>
          <note>
            V 75.
          </note>
          <note>
            Som finansminister är jag dessutom ansvarig för regleringen av
            hela spelmarknaden. Svenska Spel ger i år ett överskott till staten
            på ca 3,5 miljarder kronor.
          </note>
          <note>
            Framför allt ger folkrörelsernas Bingolotto ca 1 miljard kronor
            i överskott till främst idrottsklubbar. Dessa överskott vill jag
            givetvis också värna om. Jag vill slutligen också påminna om att
            det inom Regeringskansliet nu pågår ett arbete med att bereda
            förslagen i utredningarna Föreningslivet på spel- och lotterimarknaden
            (SOU 2000:9) och den s.k. Lotterilagsutredningen (SOU 2000:50).
            Regeringens avsikt är att i höst lämna en proposition till riksdagen
            med förslag på hur den svenska spelmodellen ska stärkas.
          </note>
          <note type="speaker">
            Anf. 21 STEN ANDERSSON (m):
          </note>
          <note>
            Fru talman! Jag tackar för erkännandet av den stora betydelse
            som svensk hästsport och svensk hästhållning har. Vi har ungefär
            250 000 hästar i Sverige, och de betyder mycket för sysselsättningen,
            för böndernas produktion och för förmågan att hålla landskapet
            öppet. Svensk travsport tillhör sedan länge världstoppen och har
            stor folklig förankring. Det kanske däremot inte är så känt att
            ingen sport i Sverige har ett större publikantal än travsporten.
          </note>
          <note>
            Det är också många som spelar på hästar. Varje vecka spelar en
            halv miljon svenskar på V 75. Jag tycker dock att reglerna borde
            ändras, vilket kan ske på ett sätt som ökar statens inkomster.
            Det är inte så vanligt att sådana möjligheter nämns när man från
            denna talarstol begär förändringar i olika lagstiftningar. Jag
            kan garantera att knappast någon av de nuvarande spelarna vill
            behålla nuvarande vinsttak vid
          </note>
          <note>
            5 kr. Däremot är det bra att finansministern i den här diskussionen
            inte längre använder spelberoende som motiv. Mot bakgrund av det
            utbud som det statliga
          </note>
          <note>
            Svenska Spel i dag har kan jag förstå att det argumentet är begravt.
          </note>
          <note>
            Jag hoppas att man tar hänsyn till de många spelarnas önskemål
            när man nu ska teckna ett nytt avtal, som ska gälla fr.o.m. nästa
            år. Det är nämligen inte så att travsporten själv bestämmer utan
            staten som genom att utdela totalisatortillstånd har den avgörande
            betydelsen för hur svensk travsport ska utvecklas. Jag tycker
            att det är självklart att staten ska bestämma skatteskalan men
            att hästsporten, precis som Svenska
          </note>
          <note>
            Spel, själv borde få bestämma vilka regler som ska gälla för
            utdelning.
          </note>
          <note>
            Jag hoppas alltså att vi i varje fall fr.o.m. nästa år kan få
            se ett högre vinsttak i V 75.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:306 om
          </note>
          <note>
            SBAB
          </note>
          <note>
            Anf. 22 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Per Bill har ställt frågan vilka åtgärder jag avser
            att vidta för att privatisera Statens Bostadsfinansieringsaktiebolag,
            SBAB. Han anser bl.a.
          </note>
          <note>
            att SBAB snedvrider konkurrensen i stället för att gynna denna
            och att det inte finns anledning för det offentliga att driva
            näringsverksamhet som redan finns tillhandahållen av privata aktörer.
          </note>
          <note>
            Jag delar inte Per Bills uppfattning att SBAB
          </note>
          <note>
            snedvrider konkurrensen på bolånemarknaden och de motiv som framförs
            för en privatisering av bolaget.
          </note>
          <note>
            SBAB bidrar till mångfald och konkurrens som vilken annan aktör
            på bolånemarknaden som helst. Ett viktigt krav på verksamheten
            är att företaget över en längre period ska uppnå statens krav
            på avkastning på det egna kapitalet. Sedan mitten av 90-talet,
            då nuvarande verksamhet tog sin form, har bolaget totalt sett
            infriat detta krav.
          </note>
          <note>
            Bolaget vidtar i dagsläget åtgärder i syfte att öka effektiviteten
            och minska kostnaderna samt att öka den strategiska slagkraften
            med ökade marknadsandelar som följd. Goda förutsättningar skapas
            därmed för att bolaget även i framtiden kommer att infria avkastningskravet
            och utgöra ett viktigt inslag i mångfalden och konkurrensen på
            bolånemarknaden.
          </note>
          <note>
            För närvarande avser jag inte att vidta några åtgärder för att
            privatisera SBAB.
          </note>
          <note type="speaker">
            Anf. 23 PER BILL (m):
          </note>
          <note>
            Fru talman! Tack för ett tydligt och väldigt snabbt svar. Finansministern
            har ju tidigare fått kritik för att dröja med sina svar, men det
            har den här gången bara låtit vänta på sig tre dagar, och det
            är jag imponerad av.
          </note>
          <note>
            Finansministern hävdar att SBAB är bra, eftersom det bidrar till
            en bättre konkurrens. Om staten inte bara är domare och regelskrivare
            utan också aktör på marknaden, får vi alltså en bättre konkurrens
            på marknaden.
          </note>
          <note>
            Låt oss se t.ex. på Telia och Nordbanken. Jag tror att många
            skulle hålla med mig om att det här inte stämmer. Det är kanske
            t.o.m. tvärtom, dvs. att ett företag som Telia, som öppet säger
            att det sätter sina priser så att det kan täcka sina kostnader
            och ovanpå detta lägger en vinst, på en öppen marknad inte kan
            jobba på det sättet. Snarare ger det de andra på samma marknad
            en fantastisk möjlighet att göra stora vinster på grund av statlig
            ineffektivitet.
          </note>
          <note>
            Fru talman! Det är för oss moderater väldigt tydligt att stat,
            kommun och landsting inte ska driva affärsverksamhet. Det ska
            i stället små, medelstora och stora företag göra. Staten ska ägna
            sig åt sina kärnverksamheter, inte vara ett slags diversehandlare
            på ett antal olika marknader.
          </note>
          <note>
            Jag tycker att man i svaret mycket tydligt kan se att de rykten
            som har funnits om att SBAB ska privatiseras är felaktiga. Snarare
            tycker jag att svaret gör det än tydligare att finansministern
            vill bygga upp en ny aktör på bostadslånemarknaden, en aktör som
            ska vara ägd av staten och som innebär en fortsatt sammanblandningsekonomi.
          </note>
          <note>
            Anf. 24 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Den konkurrens som i dag finns på bolånemarknaden
            har främjats genom SBAB:s mycket aktiva medverkan. SBAB tog exempelvis
            under förra året initiativ till att använda Internet som ett viktigt
            instrument för att förmedla bolån. Detta har gett SBAB en växande
            del av marknaden och stora framgångar. Jag tycker att det är viktigt
            att staten bidrar till att göra det möjligt för människor som
            har behov av att skaffa sig lån för bostaden att pressa de egna
            boendekostnaderna. SBAB gör en väldigt bra insats för att öka
            konkurrensen på bolånemarknaden.
          </note>
          <note>
            Vi har över huvud taget behov av konkurrens på bostadsmarknaden
            och i byggandet, och därför är det välkommet om SBAB även i fortsättningen
            via sin närvaro kan bidra till en ökad konkurrens på denna delsektor.
          </note>
          <note type="speaker">
            Anf. 25 PER BILL (m):
          </note>
          <note>
            Fru talman! Eftersom jag själv just har köpt ett hus är jag den
            första att skriva under på att det är viktigt att det finns en
            bra och fungerande konkurrens på marknaden. Men är det verkligen
            så att SBAB
          </note>
          <note>
            behöver förbli en statlig aktör?
          </note>
          <note>
            Socialdemokratiska ministrar från många olika departement har
            hävdat att det är för lite konkurrens på bankmarknaden. Kanske
            vore det en god idé att sälja ut SBAB till en stor utländsk aktör
            som därmed verkligen skulle kunna öppna marknaden inte bara för
            det ganska begränsade antalet banker som finns utan också se till
            att nya globala aktörer kan ta sig in på den svenska bostadsmarknaden.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 10.01 på förslag av talmannen att ajournera
            förhandlingarna till kl. 12.00 då de för dagens bordläggning aviserade
            ärendena väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 12.00.
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2000/01:79 Stöd till brottsoffer
          </note>
          <note>
            2000/01:85 Förberedelse till brott m.m.
          </note>
          <note>
            2000/01:88 Inskrivning enligt lagen (1984:649) om företagshypotek
            och sjöfartsregisterärenden
          </note>
          <note>
            Redogörelser
          </note>
          <note>
            2000/01:NR1 Nordiska rådets svenska delegations berättelse angående
            verksamheten under 2000
          </note>
          <note>
            2000/01:RR5 Riksdagens revisorers berättelse över granskningen
            av Riksbankens verksamhet under år 2000
          </note>
          <note>
            2000/01:RR6 Riksdagens revisorers berättelse över granskningen
            av Riksbankens Jubileumsfonds verksamhet under år 2000
          </note>
          <note>
            Utrikesutskottets betänkande
          </note>
          <note>
            2000/01:UU12 Svenskt deltagande i fredsstyrka i
          </note>
          <note>
            Kosovo
          </note>
          <note>
            Konstitutionsutskottets betänkande
          </note>
          <note>
            2000/01:KU16 Kommuner och landsting i internationell samverkan
          </note>
          <note>
            Finansutskottets betänkande
          </note>
          <note>
            2000/01:FiU16 Regeringens redovisning av resurser inom olika
            politikområden
          </note>
          <note>
            Justitieutskottets betänkanden
          </note>
          <note>
            2000/01:JuU14 Straffrättsliga frågor
          </note>
          <note>
            2000/01:JuU15 Särskild utlänningskontroll
          </note>
          <note>
            Skatteutskottets betänkanden
          </note>
          <note>
            2000/01:SkU14 Allmänna motioner om inkomstskatt m.m.
          </note>
          <note>
            2000/01:SkU15 Allmänna motioner om mervärdesskatt
          </note>
          <note>
            Lagutskottets betänkande
          </note>
          <note>
            2000/01:LU12 Utvärdering av skuldsaneringslagen
          </note>
          <note>
            Socialförsäkringsutskottets betänkande
          </note>
          <note>
            2000/01:SfU10 Föräldraförsäkring och föräldraledighet
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 15 mars
          </note>
          <note>
            2000/01:850 av Ola Rask (s) till näringsminister
          </note>
          <note>
            Björn Rosengren
          </note>
          <note>
            Insatser med räddningshelikopter i huvustadsregionen
          </note>
          <note>
            2000/01:851 av Jonas Ringqvist (v) till jordbruksminister Margareta
            Winberg
          </note>
          <note>
            EU:s jordbrukspolitik
          </note>
          <note>
            2000/01:862 av Anders Sjölund (m) till jordbruksminister Margareta
            Winberg
          </note>
          <note>
            Förändrade förutsättningar för sittande utredning
          </note>
          <note>
            den 16 mars
          </note>
          <note>
            2000/01:861 av Caroline Hagström (kd) till finansminister Bosse
            Ringholm
          </note>
          <note>
            Marknadsföring av spel och spelberoende
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 20 mars.
          </note>
          <note>
            12 § Kammaren åtskildes kl. 12.01.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
