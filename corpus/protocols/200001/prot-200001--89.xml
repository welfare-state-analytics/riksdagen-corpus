<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--89</head>
          <docDate when="2001-03-30 00:00:00">2001-03-30 00:00:00</docDate>
        </div>
      </front>
      <body>
        <div>
          <note>
            12.00 - 12.01
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Meddelande om frågestund
          </note>
          <note>
            Tredje vice talmannen meddelade att vid frågestunden torsdagen
            den 5 april kl. 14.00 skulle följande statsråd närvara:
          </note>
          <note>
            Jordbruksminister Margareta Winberg, utrikesminister Anna Lindh,
            statsrådet Maj-Inger Klingvall, statsrådet Ulrica Messing och
            socialminister Lars
          </note>
          <note>
            Engqvist.
          </note>
          <note>
            2 § Meddelande om skriftliga frågor
          </note>
          <note>
            Tredje vice talmannen meddelade att ett meddelande om skriftliga
            frågor under påskuppehållet och
          </note>
          <note>
            Kristi himmelsfärdshelgen delats ut till kammarens ledamöter.
          </note>
          <note>
            3 § Återkallelse av yrkande i motion
          </note>
          <note>
            Tredje vice talmannen anmälde att Beatrice Ask m.fl. (m) i skrivelse
            av den 27 mars återkallat yrk. 2 i den av dem väckta motionen
            2000/01:Ub32 med anledning av prop. 2000/01:72 Vuxnas lärande
            och utvecklingen av vuxenutbildningen.
          </note>
          <note>
            Tredje vice talmannen anmälde att talmannen avskrivit yrk. 2
            i denna motion.
          </note>
          <note>
            Skrivelsen lades till handlingarna.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:336
          </note>
          <note>
            Till riksdagen
          </note>
          <note>
            Interpellation 2000/01:336 av Henrik Landerholm om fristående
            skolor.
          </note>
          <note>
            Interpellationen kommer att besvaras tisdagen den
          </note>
          <note>
            18 april 2001.
          </note>
          <note>
            Skälet till dröjsmålet är utlandsresor samt plenifri vecka i
            riksdagen.
          </note>
          <note>
            Stockholm den 26 mars 2001
          </note>
          <note>
            Utbildningsdepartementet
          </note>
          <note>
            Ingegerd Wärnersson
          </note>
          <note>
            Enligt uppdrag
          </note>
          <note>
            Staffan Bengtsson
          </note>
          <note>
            Statssekreterare
          </note>
          <note>
            Interpellation 2000/01:326
          </note>
          <note>
            Till riksdagen
          </note>
          <note>
            Interpellation 2000/01:326 av Jeppe Johnsson om beslagtaget gods.
          </note>
          <note>
            Interpellationen kommer att besvaras tisdagen den
          </note>
          <note>
            24 april 2001.
          </note>
          <note>
            Skälet till dröjsmålet att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 23 mars 2001
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            5 § Svar på interpellationerna 2000/01:277 och
          </note>
          <note>
            323 om transportörsansvar
          </note>
          <note>
            Anf. 1 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Kerstin-Maria Stalin har frågat mig hur jag kommer
            att ställa mig till kommande förslag från kommissionen om harmonisering
            av asyl- och migrationspolitiken. Hon oroar sig för vart den svenska
            asylpolitiken är på väg om vi likställer brott som begås av humanitära
            skäl med de som begås för ekonomisk vinning. Hon har också påpekat
            att fokus borde läggas på rätten att söka asyl i stället för på
            kontrollfrågor.
          </note>
          <note>
            Ulla Hoffmann har frågat mig om regeringen är beredd att stoppa
            ett franskt direktivförslag om transportörsansvar om Anhörigkommittén
            inte avser att föreslå införandet av ekonomiska sanktioner mot
            transportörer. Hon har också frågat mig om regeringen är beredd
            att verka för att bestämmelser om tillfälligt upphävande av viseringskrav
            och transportörsansvar förs in i direktivförslaget om tillfälligt
            skydd vid massflykt samt om direktivet om transportörsansvaret
            antas. Vidare har hon frågat om regeringen är beredd att verka
            för att medlemsstaterna förbjuds att själva införa strängare eller
            mer omfattande regler om sanktioner mot transportörer.
          </note>
          <note>
            Jag vill först säga att jag delar uppfattningen att vi bör fokusera
            på asylrätten. Sverige har bl.a. i samarbetet med de baltiska
            länderna framhävt vikten av att ett land utformar en asylprocess
            som uppfyller rättssäkerheten och utvecklar möjligheterna att
            ta emot asylsökande vid sina gränser. Detta synsätt försöker vi
            också förmedla till andra kandidatländer och övriga länder i centrala
            och östra Europa.
          </note>
          <note>
            Frankrike har under sitt ordförandeskap tagit initiativ till
            att utarbeta förslag till rambeslut och direktiv om åtgärder mot
            människosmuggling samt förslag till direktiv om harmoniserade
            straffsatser vid utkrävandet av ansvar för transportörer som transporterar
            hit tredjelandsmedborgare som saknar erforderliga inresehandlingar.
            Alla åtgärder som reglerar utlänningars inresa och vistelse i
            EU-länderna måste bedömas mot bakgrund av vår vilja att bibehålla
            och stärka asylrätten samt att främja människors möjlighet att
            fritt röra sig mellan länder. Initiativ inom migrationsområdet
            måste därför granskas utifrån denna grundsyn.
          </note>
          <note>
            Det förstnämnda initiativet innehåller bl.a. förslag om strängare
            påföljder än de nuvarande svenska.
          </note>
          <note>
            Syftet med en sådan skärpning är att bekämpa den grova typ av
            organiserad brottslighet som människosmugglingen utgör. Från svensk
            sida har vi i skilda sammanhang förklarat att vi gärna ser gemensamma
            initiativ för att motverka olaglig invandring och försvåra människosmugglarnas
            verksamhet. Vi har samtidigt gjort helt klart att vi inte anser
            att åtgärder som vidtagits av humanitära skäl ska bestraffas.
          </note>
          <note>
            Till min glädje har jag kunnat konstatera att en majoritet av
            medlemsstaterna slutit upp bakom detta synsätt. Ännu återstår
            emellertid en del arbete innan vi kan anta gemensamma regler som
            innebär just det
          </note>
          <note>
            Kerstin-Maria Stalin önskar.
          </note>
          <note>
            Sverige har, liksom i stort sett alla andra europeiska länder,
            regler om transportörsansvar. Reglerna är utformade på skilda
            sätt i olika länder. Det grundläggande kravet är dock att flygbolag
            och andra transportörer ska kontrollera passagerarnas resehandlingar.
          </note>
          <note>
            Denna regel har vi således redan i Sverige. Tillämpningen av
            Schengenreglerna och ett antagande av förslaget i det franska
            initiativet innebär därför i denna del ingen förändring för Sverige.
            Kravet på transportörerna är att de ska förvissa sig om att resenärerna
            har de resehandlingar som fordras. Dessa regler gäller alla passagerare,
            oavsett nationalitet eller etnisk tillhörighet. Det finns således
            ingenting i kraven som kan tas till intäkt för att diskriminera
            vissa resenärer.
          </note>
          <note>
            Det direktivförslag som nu diskuteras i EU syftar till att harmonisera
            de ekonomiska sanktionerna mot de transportörer som inte kontrollerar
            resehandlingar.
          </note>
          <note>
            Det har emellertid visat sig svårt att nå en fullständig harmonisering,
            och det går för tillfället inte att fastställa en högsta tillåtna
            nivå. Ett sådant arbete måste ses på lång sikt. Däremot är det
            betydelsefullt att EU-
          </note>
          <note>
            länderna, efter ett svenskt förslag, nu diskuterar att transportörsansvaret
            inte ska utkrävas om resenären behöver skydd.
          </note>
          <note>
            I samband med att Sverige godtog villkoren för deltagande i Schengensamarbetet
            förband vi oss att anpassa vår interna lagstiftning till Schengenregelverket.
            Regeringen gav Anhörigutredningen i uppdrag att utreda hur de
            svenska bestämmelserna kan anpassas för att överensstämma med
            kraven i Schengenregelverket. Utredningen kan förväntas komma
            med sitt förslag under de närmaste månaderna. Jag vill inte nu
            spekulera om innehållet i förslaget eller hur regeringen kommer
            att ställa sig. Vi får helt enkelt avvakta kommitténs arbete.
          </note>
          <note>
            Behandlingen av direktivförslaget om tillfälligt skydd vid massiv
            tillströmning av fördrivna personer pågår för närvarande i rådet.
            Detta förslag innehåller inga bestämmelser om viseringar och transportörsansvar.
            Förutsättningarna för att en situation med massiv tillströmning
            ska föreligga är ju att människor rent faktiskt når våra gränser.
            Ett belysande exempel kan hämtas från den humanitära evakuering
            som ägde rum i samband med konflikten i Kosovo.
          </note>
          <note>
            Initiativrätten inom EU delas för närvarande mellan medlemsstaterna
            och kommissionen inom migrationsområdet. Vilka initiativ som kommissionen
            kommer att ta i framtiden är svårt att nu spå om. Från regeringens
            sida kommer vi att bedöma dessa, liksom initiativ från medlemsstaterna
            utifrån vår humanistiska grundsyn. Jag vill också passa på tillfället
            att understryka hur viktigt det är med en bred uppslutning i riksdagen
            bakom asylpolitiken och utlänningslagstiftningen. Jag är övertygad
            om att Sverige har stora möjligheter att påverka utvecklingen
            inom EU på ett positivt sätt.
          </note>
          <note type="speaker">
            Anf. 2 KERSTIN-MARIA STALIN (mp):
          </note>
          <note>
            Fru talman! Tack så mycket för svaret. Statsrådet har uppmärksammat
            att jag är orolig, och jag är inte mindre orolig efter svaret,
            måste jag säga.
          </note>
          <note>
            Jag har döpt interpellationen till "Fokus på asylrätten". Tyvärr
            konstaterar jag att svaret har fokus på harmoniseringen. Jag skulle
            på nytt vilja lyfta fram att det just är asylrätten det handlar
            om. Jag skulle också vilja fokusera på varför människor låter
            sig smugglas.
          </note>
          <note>
            Ett svar som oroar mig är att statsrådet säger att
          </note>
          <note>
            Sverige gärna ser gemensamma initiativ för att motverka olaglig
            invandring och försvåra människosmugglarnas verksamhet. Det som
            händer när man skärper straffen är att flyktingarna blir straffade
            på kuppen. Det är faktiskt de som blir värst straffade.
          </note>
          <note>
            Sedan säger statsrådet att vi "samtidigt gjort helt klart att
            vi inte anser att åtgärder som vidtagits av humanitära skäl ska
            bestraffas". Det är väldigt bra, men samtidigt är hela resonemanget
            om harmoniseringen väldigt motsägelsefullt.
          </note>
          <note>
            EU-parlamentet har röstat emot Frankrikes förslag, vilket jag
            tycker är mycket glädjande. Jag undrar hur statsrådet ställer
            sig till det när Sverige ska ta ställning till hur EU-parlamentet
            har röstat.
          </note>
          <note>
            Som lite plåster på såren säger man att transportörsansvaret
            inte ska utkrävas om resenären behöver skydd. Men det har visat
            sig att vi har väldigt olika syn på vad skydd egentligen är. Det
            någon anser vara icke skyddsbehov kan jag tycka är mycket skyddskrävande.
            Där finns olika tolkningar.
          </note>
          <note>
            Det är ingen idé att vi väntar på något förslag från utredningen
            eftersom det förhandlas i EU. Utredningens förslag kommer egentligen
            alldeles för sent. Det allvarligaste är att det ännu återstår
            en del arbete innan vi kan anta gemensamma regler som innebär
            just det jag önskar. Det låter konstigt. "En del arbete"
          </note>
          <note>
            låter som om det vore fråga om en liten detalj. Det är just precis
            det som hela frågan handlar om.
          </note>
          <note type="speaker">
            Anf. 3 ULLA HOFFMANN (v):
          </note>
          <note>
            Fru talman! Jag tackar också statsrådet Klingvall för svaret.
            Jag beklagar att de två debatterna har slagits ihop till en, eftersom
            det kommer att ge statsrådet begränsad tid att svara på varje
            interpellation.
          </note>
          <note>
            På min fråga om regeringen är beredd att stoppa det franska förslaget
            om Anhörigkommittén skulle komma fram till att vi inte ska ha
            något bötesstraff för transportörer i Sverige, svarar statsrådet
            att när
          </note>
          <note>
            "Sverige godtog villkoren för deltagande i Schengensamarbetet,
            förband vi oss att anpassa vår interna lagstiftning till Schengenregelverket".
            Låt mig som ett svar till detta påpekande framhålla att Vänsterpartiet
            i den debatten framförde att Sverige borde förhandla fram ett
            undantag som gav oss rätt att inte gå utöver det transportörsansvar
            som vi har i dag. Det ansåg regeringen och riksdagen vara onödigt.
            Inte något EU-land hade så långt protesterat.
          </note>
          <note>
            Nu har Frankrike protesterat. När frågan om anslutning blev aktuell
            gav regeringen tilläggsdirektiv till Anhörigkommittén. Frankrike
            lade under sitt ordförandeskap fram ett förslag till direktiv
            om just transportörsansvaret som reglerar de ganska vaga regler
            som finns i själva Schengenavtalet.
          </note>
          <note>
            Anhörigkommittén kommer att lägga fram sitt betänkande om transportörsansvaret
            den 31 juli i år.
          </note>
          <note>
            Jag har en del frågor kring detta. Vad kommer regeringen att
            säga under tiden när frågan behandlas under ministerrådsmöten
            och RIF-möten? Har statsrådet framfört att en parlamentarisk utredning
            arbetar i
          </note>
          <note>
            Sverige och att Sverige i god parlamentarisk ordning måste invänta
            utredningens förslag? EU-parlamentet har sagt sitt. Men vad säger
            statsrådet när Frankrike så tydligt framför att man inte tänker
            bry sig om vad
          </note>
          <note>
            EU-parlamentet säger i frågan? Vad kommer statsrådet att säga
            på EU-nämndens möte den 18 maj när frågan om transportörsansvaret
            kommer att behandlas? Kommer statsrådet då att framföra att Sverige
            kommer att använda sig av sin vetorätt därför att regeringen,
            som det framgick av svaret, bedömer det franska initiativet utifrån
            Sveriges humanistiska grundsyn och att 5 000 euro i bötesstraff
            inte är förenligt med denna grundsyn eftersom den inte stärker
            asylrätten utan försvagar den? Kommer statsrådet då att framföra
            att det som kommer att hända är att människosmugglingen kommer
            att bli ännu mer riskfylld för dem som flyr sina länder? Den har
            redan blivit dyrare har jag fått veta från säker källa.
          </note>
          <note>
            Statsrådet säger i sitt svar att hon vill understryka hur viktigt
            det är med en bred uppslutning i riksdagen bakom asylpolitiken
            och utlänningslagstiftningen.
          </note>
          <note>
            Det är bra. Hur förhåller sig vad Anhörigkommittén eventuellt
            kan komma fram till till EU? Om det blir ett beslut i ministerrådet
            och Sverige inte lägger in sitt veto, innebär det att vi faktiskt
            inte bryr oss om vad kommittén säger. Kommitténs förslag blir
            ett demokratiskt skenspel.
          </note>
          <note>
            Det franska förslaget är ett minimidirektiv. Det som anges i
            direktivet är en miniminivå. Det innebär att det står varje nation
            fritt att lagstifta om ett högre belopp och hårdare sanktioner
            mot transportörerna.
          </note>
          <note>
            Jag skulle därför vilja veta om regeringen har för avsikt att
            föreslå att det förs in en särskild skrivning i direktivet om
            transportörsansvar som förbjuder medlemsstaterna att själva införa
            strängare straff.
          </note>
          <note>
            I sitt svar säger statsrådet bl.a. att transportörsansvaret ska
            bedömas mot bakgrund av vår vilja att bibehålla och stärka asylrätten.
            Det låter bra. Men jag är oklar på hur statsrådet gör kopplingen
            mellan transportörsansvaret och en stärkt asylrätt. Transportörsansvaret
            går faktiskt ut på att förhindra att människor ska kunna utnyttja
            sin asylrätt, dvs. den som vi vill behålla och stärka. Jag skulle
            uppskatta om statsrådet kunde ta sig tid att utveckla sin syn
            på hur transportörsansvaret bidrar till att stärka asylrätten.
          </note>
          <note>
            Anf. 4 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Det var många frågor. Jag ska försöka svara på så
            många jag hinner med.
          </note>
          <note>
            Till Kerstin-Maria Stalin säger jag följande. I EU
          </note>
          <note>
            och ministerrådet pågår ett omfattande harmoniseringsarbete av
            asyl- och migrationspolitiken. Det är en mycket liten del i denna
            stora helhet. Båda debattörerna är väl medvetna om att vi från
            Sverige driver frågorna om höga miniminivåer i harmoniseringsarbetet,
            där naturligtvis Sverige med vår humana flyktingpolitik har alla
            möjligheter att ligga över. Precis som alla andra länder som värnar
            en human och rättssäker flyktingpolitik kan man utforma sin nationella
            politik ovanför miniminivåerna. Det som vi strävar efter i harmoniseringsarbetet
            är att få dessa miniminivåer att bli så höga som möjligt.
          </note>
          <note>
            Under vårt ordförandeskap kommer samtliga förslag från kommissionen
            på asylområdet att ligga på bordet. Här är ett mycket stort och
            omfattande arbete.
          </note>
          <note>
            Det har vi gripit oss an med stor entusiasm.
          </note>
          <note>
            Frågan om det franska direktivet och transportörsansvaret är
            egentligen två frågor. Det handlar bl.a.
          </note>
          <note>
            om vårt inträde i Schengen och kraven på att vi ska ha en svensk
            lagstiftning som är i linje med Schengenkonventionen. Det krav
            som ställdes på oss i höstas var ju att det saknades en detalj
            i våra egna regler om transportörsansvar som vi har haft under
            lång tid, nämligen en ekonomisk sanktion. Därför gavs det tilläggsdirektiv
            till Anhörigkommittén att titta på kopplingen vår egen utlänningslag
            och Schengenkonventionen.
          </note>
          <note>
            Det förslag som utredningen kommer att lägga fram kommer vi självklart
            att ta som utgångspunkt för det förslag som regeringen så småningom
            kommer att lägga fram. Hur regeringens förslag kommer att se ut
            är något som vi bara kan spekulera om i dag. Det har vi inte sett.
            Detta var kravet för att vi i söndags skulle kunna bli fullvärdiga
            medlemmar i Schengen.
          </note>
          <note>
            Det franska direktivförslaget handlar om att harmonisera en minsta
            maximinivå i den ekonomiska sanktionen. När det gäller det franska
            direktivförslaget har vi en nationell reservation från svensk
            sida. Vi kommer naturligtvis inte att släppa den förrän vi har
            ett acceptabelt förslag att ta ställning till.
          </note>
          <note>
            Vi har när det gäller det franska förslaget lagt in i diskussionen
            i EU att flyktingar och andra som beviljas uppehållstillstånd
            ska undantas. Kan vi nå framgång med våra krav innebär det en
            uppmjukning av EU:s regler för transportörsansvar. Vi anser också
            att man enbart ska ställa krav på att upptäcka uppenbart förfalskade
            dokument eller att det är fråga om fullständig avsaknad av dokument.
          </note>
          <note>
            Vad de sonderingar som pågår i Bryssel kommer att sluta i vet
            vi inte än. Vi har ännu inte svaret på frågan om detta kommer
            att tas upp på nästa ministerrådsmöte. Det är för tidigt att säga
            ännu.
          </note>
          <note type="speaker">
            Anf. 5 KERSTIN-MARIA STALIN (mp):
          </note>
          <note>
            Fru talman! Jag vet att man säger att man vill ha höga miniminivåer,
            att alla EU-länder ska ha så höga miniminivåer som möjligt. Sverige
            kan då ställa sig ännu högre.
          </note>
          <note>
            I och med att vi har gått med i Schengen är det nästan intill
            omöjligt att ändra på miniminivåerna.
          </note>
          <note>
            Schengen har så starka regler, och blotta överenskommelsen gör
            att det är svårt att söka asyl. Det låter så lätt; bara man kommer
            till gränsen kan man söka asyl. Men det gäller att komma till
            gränsen och att ha alla papper i ordning.
          </note>
          <note>
            Jag skulle också vilja höra hur de här kraven på transportörsansvar
            stämmer med de höga miniminivåerna.
          </note>
          <note>
            Jag skulle vilja höra statsrådets uppfattning om huruvida man
            över huvud taget diskuterar varför det är människosmuggling. Säger
            man bara att det är människosmuggling, eller tar man tag i det
            och diskuterar det? Det är för många människor det enda sättet
            att över huvud taget ta sig till ett annat land från det land
            där de nu inte har skydd.
          </note>
          <note>
            Dessutom skulle jag vilja ha en liten utläggning om just hur
            man ser på vad det är som är skyddsbehov.
          </note>
          <note type="speaker">
            Anf. 6 ULLA HOFFMANN (v):
          </note>
          <note>
            Fru talman! Innan jag kommenterar statsrådets svar, och de delar
            där det inte blev något svar, vill jag ta upp min tredje fråga
            i interpellationen.
          </note>
          <note>
            Att nå enighet om direktivet om massflyktssituationer är, såvitt
            jag förstår, en prioriterad fråga för det svenska ordförandeskapet.
            En av de frågor jag har är alltså om regeringen är beredd att
            föreslå att det i direktivet om massflykt förs in en bestämmelse
            om att visumkrav och transportörsansvar tillfälligt ska upphävas
            i en sådan situation, eftersom direktivförslaget om massflykt
            inte innehåller något sådant förslag.
          </note>
          <note>
            Det är riktigt, som statsrådet säger i sitt svar till mig, att
            förutsättningen för en massflyktssituation är att människor når
            våra gränser. Det håller jag fullständigt med om. Men direktivet
            innehåller inte något förslag, vad jag vet, om att människor i
            en konstaterad massflyktssituation måste ta sig hit i plan som
            har chartrats av EU för en evakuering. Om vi tar det exempel som
            statsrådet använder sig av i svaret, nämligen konflikten i Kosovo,
            var det en hel del människor som kom hit på egen hand, dvs. som
            inte inväntade att EU hade organiserat evakueringen. De har ju
            fått tillfälliga uppehållstillstånd med stöd av massflyktssituationen.
            Om det då inte tillförs en skrivning liknande den som jag har
            föreslagit i massflyktsdirektivet innebär det att både visumkrav
            och transportörsansvar gäller i sådana situationer. Det innebär
            att flygbolag, färjebolag och bussbolag som hjälpte flyktingarna
            från Kosovo att fly skulle åläggas ett bötesstraff på 5 000 euro,
            eftersom flyktingarna inte fått flyktingstatus utan fått stanna
            av humanitära skäl.
          </note>
          <note>
            Jag ställer därför min fråga igen: Är statsrådet beredd att verka
            för en sådan skrivning i massflyktsdirektivet, med tanke på att
            alla kanske inte sitter och väntar på att det ska ske en evakuering
            utan försöker fly och att det redan då kan ha konstaterats en
            massflyktssituation i EU?
          </note>
          <note>
            Det här med direktiven är inte så lätt. Det är bra att vi har
            minimidirektiv, men ibland kan de slå fel.
          </note>
          <note>
            Statsrådet sade att miniminivåerna ska vara så höga som möjligt.
            Det skulle man kunna tolka så att statsrådet har för avsikt att
            verka för att miniminivån på bötesstraffet ska bli så hög som
            möjligt. Det var det jag skulle vilja veta lite grann om. Är Sverige
            berett att verka för att miniminivåerna i just detta direktiv
            ska bli så låga som möjligt och att man inte ska få ha några andra
            sanktioner?
          </note>
          <note>
            Statsrådet sade också att flyktingar och andra som beviljas uppehållstillstånd
            ska undantas. Men jag har nog inte uppfattat debatten så hitintills,
            utan det är de som beviljas flyktingstatus som skulle kunna undantas,
            där flygbolagen skulle få tillbaka sina pengar. Jag skulle vilja
            ha ett klargörande i den frågan.
          </note>
          <note>
            Sedan handlar det om att transportörerna ska kontrollera passagerarna.
            Det är klart att det kommer att bli en diskriminering. Hur ska
            transportörerna veta det? Det har redan visat sig i artiklar i
            medier att redan i dag har människor med annan hudfärg diskriminerats,
            t.ex. vid färjelägen osv. Det är självklart att det kommer att
            bli så. Är bötesstraffen så höga som de är kommer man inte att
            våga ta någon risk.
          </note>
          <note>
            Det är självklart också så att de amerikaner som söker politisk
            asyl i Sverige i dag har haft lättare att komma med flygplanen
            till Sverige än vad de skulle ha haft om de kommit från ett annat
            land.
          </note>
          <note>
            Det står också i direktivet att transportörerna ska se till att
            ta hand om de personer som inte ska få stanna här om de inte kan
            skickas tillbaka på en gång. Jag vet inte hur det ska ske - det
            har jag inte lyckats få svar på hittills - om det ska vara flygbolagsförvarslokaler
            eller hur det ska se ut. Jag såg att man i Kalmar hade byggt några
            sådana här burar.
          </note>
          <note>
            Anf. 7 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Till Kerstin-Maria Stalin vill jag säga att Schengen
            är en väldigt liten del i samarbetet. De andra delarna när det
            gäller samarbetet på det asyloch migrationspolitiska området är
            oerhört mycket större.
          </note>
          <note>
            Ser vi då till hur verkligheten är, är det så att samtliga Schengenländer
            har transportörsansvar och samtliga Schengenländer utom Sverige
            har en ekonomisk sanktion i sitt transportörsansvar. Det land
            som ligger längst bort och som har de absolut högsta sanktionerna
            är Storbritannien. Storbritannien toppar i dag statistiken när
            det gäller antal asylsökande. Man har gått om Tyskland och har
            nu uppemot 100 000
          </note>
          <note>
            asylsökande per år.
          </note>
          <note>
            Det handlar om att sätta in den här effekten av den ekonomiska
            sanktionen i sitt sammanhang. Då är det uppenbart att det har
            varit en mycket stark ökning av antalet asylsökande till Schengenländerna
            de senaste åren. Vi räknar också själva med ett ökat antal asylsökande
            efter att vi nu har blivit fullvärdiga medlemmar i Schengen fr.o.m.
            i söndags.
          </note>
          <note>
            Jag har den här veckan besökt västra Balkan, Förbundsrepubliken
            Jugoslavien och Bosnien-
          </note>
          <note>
            Hercegovina. Jag kan konstatera att det är en mycket stor inströmning
            av invandrare till våra Schengenländer. Väldigt många kommer via
            västra Balkan. De flyger in till de här länderna och fortsätter
            sedan oftast på landsväg vidare in i våra länder. Väldigt många
            kommer för att söka jobb och få ett annat, bättre liv. Det finns
            naturligtvis också bland dessa de som söker skydd undan förföljelse.
            Det är fullt legitima skäl för dem, men det är inte skäl för att
            få asyl, och de uppfyller inte några av våra krav på andra skyddsbehov.
            Kerstin-Maria Stalin frågade också om det. När vi talar om skyddsbehov
            talar vi självfallet om asyl, om skydd enligt Genèvekonventionen
            och om andra skyddsbehov som vi har väldigt tydligt i vår svenska
            lagstiftning.
          </note>
          <note>
            När det gäller Ulla Hoffmanns frågor om direktivet om tillfälligt
            skydd är det ju inte aktuellt att göra en koppling till visum.
            Det här handlar om akuta kriser, om massevakueringar och om att
            hitta former för att kunna ge människor skydd i väldigt akuta
            situationer. Visum är ju till för kortvariga besök i vårt land
            och i andra länder, inte för att lösa skyddsbehov vare sig de
            är långsiktiga eller kortsiktiga.
          </note>
          <note>
            När det sedan gäller Ulla Hoffmanns frågor hur vi ska kunna utforma
            det här transportörsansvaret i vår egen lagstiftning har vi självklart
            ett utrymme för att göra det. Den diskussion som pågår med anledning
            av det franska direktivet är en sorts minsta maximistraff.
          </note>
          <note>
            När vi talar om undantag handlar det dels om undantag för dem
            som får uppehållstillstånd därför att de är rent skyddsbehövande,
            dels om dem som får uppehållstillstånd av andra skäl, därför att
            de helt enkelt söker asyl.
          </note>
          <note>
            Ingen diskriminering - jag återkommer till det.
          </note>
          <note type="speaker">
            Anf. 8 KERSTIN-MARIA STALIN (mp):
          </note>
          <note>
            Fru talman! Jag kan inte påstå att jag håller med statsrådet
            om att Schengen är en liten del, för på något sätt är det ju det
            som omfattar precis allt - det är ju det som det handlar om. Schengen
            är absolut ett mycket stort ingrepp i hela vår flyktingpolitik.
          </note>
          <note>
            Sedan vill jag ta upp frågan om skydd, t.ex. Vi svänger oss med
            olika ord här: skydd, skyddsbehov, humanistisk grundsyn, osv.,
            där det finns så många olika tolkningar. Där skulle jag vilja
            att man stramade upp lite, så att vi verkligen vet att vi talar
            om samma saker och att det även finns andra definitioner av skydd
            än den som finns i lagstiftningen. Det finns andra definitioner
            av humanitet. Vi vet att
          </note>
          <note>
            "humanitet" är ett juridiskt begrepp som inte alls är detsamma
            som det man använder i dagligt tal.
          </note>
          <note>
            Jag fick inget svar på min fråga om man diskuterar varför det
            sker smuggling.
          </note>
          <note>
            Sedan skulle jag igen vilja påpeka att majoriteten i
          </note>
          <note>
            EU-parlamentet har röstat emot Frankrikes förslag om transportörsansvar
            och vad det innebär. Jag skulle vilja ha ännu en utläggning om
            hur Sverige ställer sig till just det som EU-parlamentet har gjort.
          </note>
          <note type="speaker">
            Anf. 9 ULLA HOFFMANN (v):
          </note>
          <note>
            Fru talman! Jag ska noggrant läsa vad vi har sagt i denna debatt,
            för det kan hända att det har insmugit sig ett svar till mig någonstans
            som jag inte har uppfattat.
          </note>
          <note>
            Vad gäller t.ex. upphävandet av transportörsansvaret och visumtvången
            under en massflyktssituation är det riktigt att visum är till
            för att man ska kunna komma och besöka sina släktingar, men det
            går inte att förneka att vi använde oss av visuminstrumentet när
            det gäller krisen i Jugoslavien. Vi hade inget visumtvång gentemot
            Kroatien, men vi införde det därför att flyktingarna tog vägen
            över Bosnien och Kroatien till Sverige.
          </note>
          <note>
            Jag undrar om statsrådet kan tänka sig att verka för att i massflyktsdirektivet
            se till att tranportörsansvaret tillfälligt upphävs, så att man
            har möjlighet att ta sig fram med de transportmedel som finns
            och inte behöver vänta på att EU har organiserat sig.
          </note>
          <note>
            Jag har inte fått något svar på det. Det skulle jag väldigt gärna
            vilja ha.
          </note>
          <note>
            Sedan gäller det frågan om den kommitté jag sitter i - Anhörigkommittén
            - och de direktiv som vi har fått. Vi har ännu inte lyckats få
            några svar vad beträffar transportörsansvaret när det gäller om
            denna kommitté har något inflytande. Nu säger statsrådet att vi
            ska invänta betänkandet som kommittén lägger fram. Om nu EU:s
            ministerråd fattar ett beslut i denna fråga måste det betyda att
            Sverige ska använda sin vetorätt, så att statsrådet ska kunna
            vända sig till denna kommitté eller till riksdagen för att fråga
            vad vi tycker om flyktingpolitiken och transportörsansvaret.
          </note>
          <note>
            Jag skulle därför vilja veta om statsrådet är beredd att i ett
            sådant läge använda vetot.
          </note>
          <note>
            Sedan har jag inte fått svar på frågan om vilken koppling statsrådet
            gör mellan transportörsansvaret och att vi vill bibehålla och
            stärka asylrätten. När jag har gått igenom svaret återkommer jag
            kanske i fler interpellationer i denna fråga.
          </note>
          <note>
            Anf. 10 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Kerstin-Maria Stalin säger att
          </note>
          <note>
            Schengensamarbetet är ett väldigt stort ingrepp. Jag tycker faktiskt
            att vi måste vända på den diskussionen och se att Schengensamarbetet
            är någonting oerhört positivt. Det handlar om en ökad rörlighet
            inte bara för oss EU-medborgare. Vi har rivit gränserna mellan
            våra länder. Det handlar också om en ökad rörlighet för alla dem
            som finns här hos oss med sina uppehållstillstånd, som nu har
            möjlighet att resa fritt i
          </note>
          <note>
            Schengenområdet.
          </note>
          <note>
            Det innebär också en helt förändrad situation för dem som finns
            utanför Schengenområdet och som vill komma hit, hälsa på släkt
            och vänner och göra affärer. De behöver numera bara söka visum
            till ett land, och sedan kan de röra sig fritt med detta visum.
          </note>
          <note>
            Det här är en stor positiv förändring i ett fördjupat
          </note>
          <note>
            Europasamarbete - i ett samarbete som handlar om att vi människor
            kommer närmare varandra samtidigt som vi måste arbeta vidare med
            att harmonisera en stark asylrätt med höga nivåer därför att människor
            alltid ska kunna ha rätt att söka asyl vid EU:s gräns.
          </note>
          <note>
            Skyddsbehovet är det avgörande. Här vill jag när det gäller Kerstin-Maria
            Stalin naturligtvis hänvisa till vår svenska lagstiftning, som
            ju väldigt tydligt uttrycker vilka kraven är för att man ska få
            stanna i
          </note>
          <note>
            Sverige när man söker skydd undan förföljelse. Sverige är också
            internationellt en kraft när vi talar för en human och rättssäker
            flyktingpolitik.
          </note>
          <note>
            När det gäller EU-parlamentet, Kerstin-Maria
          </note>
          <note>
            Stalin, vill jag säga att det självklart är en väldigt viktig
            opinionsyttring som där har uttryckts. Sedan vet jag att det finns
            olika skäl för parlamentarikernas ställningstaganden, men det
            är helt klart en viktig opinionsyttring. Som jag har sagt tidigare
            arbetar vi nu för att se om vi kan komma fram med ett förslag
            som är acceptabelt från svensk sida, men vi är inte där ännu.
            Än så länge finns vår reservation när det gäller transportörsansvaret.
          </note>
          <note>
            Självklart ska vi samråda med riksdagen innan vi går vidare i
            denna fråga. Det ingår ju i EU-
          </note>
          <note>
            samarbetet. Regeringen samråder med riksdagen.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:299 om kvinnor som söker asyl
          </note>
          <note>
            Anf. 11 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Kerstin-Maria Stalin har frågat mig vilka åtgärder
            jag avser vidta så att asylansökningar från kvinnor som är förföljda
            på grund av sitt kön behandlas rättvist.
          </note>
          <note>
            Kerstin-Maria Stalin anser att Migrationsverket och Utlänningsnämnden
            sällan tar hänsyn till asylskäl åberopade av kvinnor och att den
            nya s.k. könsbestämmelsen i utlänningslagen inte haft någon nämnvärd
            effekt eftersom det i praxis endast är risk för könsstympning
            som har räckt för att få flyktingstatus eller uppehållstillstånd
            som skyddsbehövande.
          </note>
          <note>
            Med begreppet asyl avses i utlänningslagen uppehållstillstånd
            som beviljas en utlänning därför att hon eller han är flykting
            enligt 1951 års Genèvekonvention. Genom de ändringar i utlänningslagstiftningen
            som trädde i kraft 1997 gavs bl.a. de personer som på grund av
            sitt kön eller homosexualitet känner en välgrundad fruktan för
            förföljelse en särskild skyddsregel, och dessa personer kan beviljas
            uppehållstillstånd som s.k. skyddsbehövande i övrigt. Uppehållstillstånd
            kan även beviljas av humanitära skäl.
          </note>
          <note>
            Jag tror, i motsats till Kerstin-Maria Stalins uppfattning, att
            den nya skyddsregeln i hög grad bidragit till att i Sverige uppmärksamma
            situationen för särskilt de utsatta kvinnorna men också de homosexuella
            som i vårt land söker skydd undan förföljelse. Ser man lagändringarna
            som genomfördes 1997 som en helhet har kvinnor fått ett starkare
            skydd. Tidigare beviljades personer som riskerade allvarligt straff
            eller förföljelse på grund av sin könstillhörighet uppehållstillstånd
            av främst humanitära skäl.
          </note>
          <note>
            Jag vill här särskilt poängtera att när det finns grund för att
            bevilja en person flyktingstatus är det den möjligheten som i
            första hand ska användas. En kränkning i form av våldtäkt kan
            ju mycket väl vara ett led i t.ex. ett politiskt eller religiöst
            förtryck.
          </note>
          <note>
            Migrationsverket har tillsammans med Utlänningsnämnden, på regeringens
            uppdrag, den
          </note>
          <note>
            6 februari 2001 överlämnat en redogörelse för vilka tillståndsgrunder
            som faktiskt tillämpats för asylsökande kvinnor sedan 1997.
          </note>
          <note>
            Statistik från åren 1997-2000 visar att av de drygt
          </note>
          <note>
            12 500 kvinnor som beviljats uppehållstillstånd som flyktingar,
            skyddsbehövande i övrigt eller av humanitära skäl endast 29 kvinnor
            beviljats tillstånd med stöd av könsbestämmelsen. Bland de drygt
            2 500
          </note>
          <note>
            kvinnor som erhållit uppehållstillstånd med stöd av flykting-
            eller tortyrbestämmelsen finns det med säkerhet kvinnor som åberopat
            könsbestämmelsen, men faktiskt fått ett starkare skydd.
          </note>
          <note>
            Migrationsverkets och Utlänningsnämndens undersökning visar att
            kvinnor endast i begränsad omfattning åberopar förföljelse på
            grund av kön.
          </note>
          <note>
            Resultatet av Migrationsverkets och Utlänningsnämndens undersökning
            ger enligt min mening inte stöd för uppfattningen att hänsyn sällan
            tas till skäl åberopade av kvinnor där de uppger att de fruktar
            för sitt liv därför att de förföljs på grund av sitt kön. Inte
            heller ger undersökningen stöd för att asylansökningar från kvinnor
            skulle behandlas orättvist.
          </note>
          <note>
            För att kunna uppmärksamma kvinnors behov av skydd bättre är
            det viktigt att utbilda den personal som genomför asylutredningar.
            Asylutredningar som t.ex. rör kvinnor som utsatts för våldtäkter
            är ofta mycket komplicerade.
          </note>
          <note>
            I syfte att ytterligare stärka skyddet för kvinnliga skyddssökande
            har regeringen givit Migrationsverket i uppdrag att dels utarbeta
            riktlinjer för hur kvinnors skyddsbehov bättre ska uppmärksammas,
            dels sprida kunskap om dessa riktlinjer bland berörd personal.
          </note>
          <note>
            Samtidigt fortsätter kompetens- och metodutvecklingen på våra
            utlänningsmyndigheter.
          </note>
          <note>
            Faktum kvarstår att den särskilda könsbestämmelsen använts i
            endast ett fåtal fall. När det gäller kvinnor har, precis som
            Kerstin-Maria Stalin påpekat, den främst kommit att tillämpas
            för flickor som löpt risk för könsstympning. Eftersom praxis numera
            är att könsstympning snarare bedöms som tortyr och omänsklig behandling
            talar mycket för att könsbestämmelsen kommer att användas i än
            mindre utsträckning i framtiden.
          </note>
          <note>
            Frågan är om särbestämmelsen om förföljelse på grund av kön och
            homosexualitet i utlänningslagen längre behövs. FN:s flyktingkommissariat,
            som har det internationella samfundets mandat att värna asylrätten,
            och flera andra länder anser att flyktingstatus kan ges till personer
            som riskerar förföljelse på grund av kön. De globala konsultationer
            om asylrätten som leds av FN:s flyktingkommissariat under året
            ska även behandla frågan om könsrelaterad förföljelse.
          </note>
          <note>
            Senare i år kommer flera direktivförslag på asylområdet att presenteras
            inom EU där frågan aktualiseras.
          </note>
          <note>
            Det finns, mot den bakgrunden, anledning att se närmare på gällande
            skyddsregler och deras tillämpning. Jag kommer, såväl nationellt
            som internationellt inom FN och EU, att verka för att personer
            som utsätts för könsrelaterad förföljelse ges ett starkt skydd
            och att olika former av förföljelse jämställs.
          </note>
          <note type="speaker">
            Anf. 12 KERSTIN-MARIA STALIN (mp):
          </note>
          <note>
            Fru talman! Tack så mycket för svaret! Jag börjar med att kommentera
            att det står att "Kerstin-Maria
          </note>
          <note>
            Stalin anser". Det här är ingenting som jag har hittat på alldeles
            själv. Det som jag har skrivit i den här interpellationen utgår
            från det som statsvetaren Maria
          </note>
          <note>
            Bexelius visar i en rapport om kvinnor på flykt, en analys om
            svensk asylpolitik ur ett genusperspektiv.
          </note>
          <note>
            Så det här är ingenting som jag har hittat på. Till detta kan
            man lägga Migrationsverkets och Utlänningsnämndens egen redogörelse.
            Där säger man visserligen inte att man har gjort en orättvis behandling,
            men man talar ändå om att det är väldigt få som använder sig av
            den här möjligheten att söka asyl på grund av kön.
          </note>
          <note>
            Sedan säger statsrådet att hon tror, i motsats till mig, att
            det är på ett annat sätt. Så det är väldigt mycket tyckande i
            det här svaret.
          </note>
          <note>
            Det måste ändå vara någonting som är tokigt. När det gäller de
            kvinnor som Maria Bexelius från Uppsala har studerat var det 80
            asylärenden. Av dessa kvinnor har endast tre kvinnor fått asyl.
            Så någonting är konstigt. Det är någonting som inte stämmer.
          </note>
          <note>
            Migrationsverkets och Utlänningsnämndens undersökning visar ju
            att kvinnor endast i begränsad omfattning åberopar förföljelse
            på grund av kön. Då kan man ju undra varför. Vet de inte om att
            de kan söka med den här bestämmelsen som grund, eller varför gör
            de inte det?
          </note>
          <note>
            Sedan får jag veta i svaret att frågan är om särbestämmelsen
            om förföljelse på grund av kön och homosexualitet i utlänningslagen
            längre behövs. "Hjälp"
          </note>
          <note>
            har jag skrivit här i kanten. Just det faktum att kvinnor inte
            söker med stöd av den här bestämmelsen får man absolut inte ta
            till intäkt för att den här bestämmelsen inte behövs. Den behövs
            i allra högsta grad.
          </note>
          <note>
            Tack och lov säger statsrådet i slutet av svaret att det finns
            anledning att se närmare på gällande skyddsregler och deras tillämpning
            och att hon kommer att verka för att personer som utsätts för
            könsrelaterad förföljelse ges ett starkt skydd. Dessa två saker
            motsäger alltså varandra. Jag hoppas verkligen att det inte ens
            blir tal om att de här särbestämmelserna inte behövs.
          </note>
          <note>
            Jag ställde ungefär samma interpellation för ett år sedan och
            fick då svaret att Migrationsverket - det hette Invandrarverket
            på den tiden - hade fått i uppdrag att utarbeta riktlinjer för
            hur kvinnors skyddsbehov bättre skulle uppmärksammas och att man
            ämnade att utbilda personal i den här svåra frågan. Nu har det
            gått ett år. Då kan jag fråga: Hur har det gått med den här utbildningen,
            och hur framskrider den här kompetens- och metodutvecklingen?
          </note>
          <note type="speaker">
            Anf. 13 ULLA HOFFMANN (v):
          </note>
          <note>
            Fru talman! När paragrafen om förföljelse på grund av kön eller
            homosexualitet diskuterades i riksdagen och på andra ställen hävdades
            det att eftersom man inte kunde betrakta kvinnor som en särskild
            grupp skulle inte kvinnor kunna falla under Genèvekonventionens
            skydd. Det fanns då de, däribland jag, som hävdade att kvinnor
            vid vissa tillfällen kan vara en särskild grupp. T.ex. är kvinnor
            som vägrar att bära slöja en särskild grupp, och kvinnor som är
            ensamstående och inte har något skydd av manliga släktingar är
            en särskild grupp.
          </note>
          <note>
            Det intressanta är att man i Kanada nu har fattat ett beslut
            om en prostituerad kvinna från Thailand.
          </note>
          <note>
            Hon har fått asyl i Kanada av flyktingskäl. Hon har nämligen
            en skuld till hallickarna som de kommer att utkräva av henne,
            och de har hotat och förföljt hennes familj i Thailand. Det är
            ett beslut som jag tycker att
          </note>
          <note>
            Sverige ska titta på.
          </note>
          <note>
            Vi har under ett par års tid nu motionerat om att man ska utvidga
            tolkningen av Genèvekonventionen till att omfatta även förföljelse
            på grund av homosexualitet. Och vi anser t.ex. att det faktum
            att en kvinna vägrar att bära slöja är en politisk handling därför
            att hon bryter mot samhällets uppfattning om hur en kvinna ska
            bete sig.
          </note>
          <note>
            Att ha förföljelse på grund av kön, t.ex., i en särskild paragraf
            är diskriminerande anser Vänsterpartiet, därför att det blir sämre
            villkor, t.ex. när det gäller det här med resedokument och familjeåterförening.
          </note>
          <note>
            Vi har därför bett CEDAW att granska om Sverige bryter mot FN-konventionen
            om avskaffande av all diskriminering av kvinnor.
          </note>
          <note>
            Det är ju precis som statsrådet säger. Kvinnor har ett starkare
            skydd med stöd av Genèvekonventionen.
          </note>
          <note>
            Därför säger jag till Kerstin-Maria Stalin att jag väldigt gärna
            skulle vilja avskaffa den här särbestämmelsen om det innebär att
            vi därmed också vidgar tolkningen av Genèvekonventionen. Därför
            är det glädjande, tycker jag, att statsrådet i det här svaret
            säger att man nu har tagit till sig det här synsättet att man
            eventuellt kan tänka sig att i Sverige vidga tolkningen av Genèvekonventionen
            till att omfatta också förföljelse på grund av kön. Det är ju
            någonting annat än förföljelse av kvinnor. Det blir ett annat
            perspektiv.
          </note>
          <note>
            Under tiden tycker jag att det är viktigt att vi ser till att
            våra invandringsmyndigheter också tar till sig det här synsättet.
            Och då är det klart att den här utbildningen är väldigt viktig.
          </note>
          <note>
            Men vi har ju haft två fall av uppskjuten invandringsprövning.
            Det gäller kvinnor från Iran som har gifts bort i arrangerade
            äktenskap. Det har inte räckt med den misshandel som de har varit
            utsatta för, men
          </note>
          <note>
            Utlänningsnämnden har konstaterat att de inte kan skickas tillbaka
            just därför att situationen för kvinnor i Iran är sådan som den
            är. Vi har fällts av tortyrkommissionen en gång till. Den här
            gången gällde det också en kvinna från Iran i ungefär samma situation.
          </note>
          <note>
            Situationen i Iran är sådan att hon inte kan skickas tillbaka.
          </note>
          <note>
            Men om de här signalerna inte går fram till invandringsmyndigheterna
            kommer ju t.ex. iranska kvinnor i Sverige som sammanbor med svenska
            män att skickas tillbaka. Om de skickas tillbaka till Iran kommer
            de att stenas till döds därför att de anses ha varit otrogna.
          </note>
          <note>
            Jag hoppas att de tankar som finns om att vi ska vidga tolkningen
            av Genèvekonventionen också når fram till Migrationsverket och
            Utlänningsnämnden vad gäller kvinnor.
          </note>
          <note>
            Anf. 14 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Kerstin-Maria Stalin hänvisar till den här utredningen,
            som är gjord av en kvinna som heter
          </note>
          <note>
            Maria Bexelius.
          </note>
          <note>
            Jag har också i mitt svar hänvisat till den rapport som Migrationsverket
            har lämnat på regeringens uppdrag. Det som är intressant att konstatera
            är ändå att kvinnor får skydd. Väldigt många av de kvinnor som
            har sökt skydd har också fått skydd, men väldigt få har fått det
            enligt den här särskilda skyddsgrunden.
          </note>
          <note>
            Sedan har väldigt få åberopat förföljelse på grund av kön.
          </note>
          <note>
            Om vi tittar på den statistik som finns ser vi att kvinnor anför
            sådana skäl i 2 % av ärendena hos
          </note>
          <note>
            Migrationsverket och i 8 % av Utlänningsnämndens ärenden. Jag
            kan inte tolka det på annat sätt än att det här är någonting som
            är väldigt svårt för många kvinnor att tala och berätta om. Det
            här är i så fall någonting som man sparar till allra sist i en
            utredning. Det här är någonting som för många är oerhört känslomässigt
            svårt att berätta om. Man vill i det längsta förtiga händelser
            som handlar om sexuella övergrepp t.ex. Därför är det väldigt
            viktigt att vi utvecklar förhållningssättet.
          </note>
          <note>
            I april kommer nästa rapport från Migrationsverket som regeringen
            har beställt, nämligen riktlinjer för hur en utredning ska gå
            till när det gäller kvinnors asylskäl. Naturligtvis handlar det
            då också om att följa upp dessa riktlinjer med kunskaps- och kompetensutveckling
            hos personalen och en ökad lyhördhet för kvinnor i en så här utsatt
            situation.
          </note>
          <note>
            Sedan kommer vi till den kanske mer intressanta frågan: Vad ska
            man egentligen dra för slutsatser av de erfarenheter vi nu har
            av de förändringar som gjordes i utlänningslagstiftningen 1997?
            Man sade då, bl.a. i många länder inom EU, att man inte var beredd
            att anse att kvinnor skulle betraktas som en samhällsgrupp. Men
            sedan 1997 har mycket hänt, och det är nu flera länder som i varje
            fall under vissa omständigheter gör en vidare tolkning av Genèvekonventionen.
            Ulla Hoffmann nämnde Kanada, men det finns ytterligare länder,
            exempelvis Australien och Irland.
          </note>
          <note>
            Det här är en diskussion som nu pågår. EU-
          </note>
          <note>
            kommissionen kommer senare i år att presentera sitt direktivförslag
            när det gäller flyktingstatus och också när det gäller andra skyddsgrunder.
            Under året pågår också det arbete som FN:s flyktingkommissariat
            har initierat om de globala konsultationerna. Det är alltså en
            intressant internationell och även europeisk diskussion på gång.
            Dessutom har vi våra egna svenska erfarenheter av hur lagstiftningen
            har fungerat fram till nu. Jag tycker att det är väldigt viktigt
            att vi deltar i den här diskussionen på ett konstruktivt sätt.
          </note>
          <note type="speaker">
            Anf. 15 KERSTIN-MARIA STALIN (mp):
          </note>
          <note>
            Fru talman! Nu låter det som om Ulla Hoffmann och jag har väldigt
            olika åsikter om detta med särbestämmelserna. Man kan visst avskaffa
            dem, men inte just nu och inte på grund av att det är så få som
            har använt sig av dem. Det är det jag vänder mig emot.
          </note>
          <note>
            Man är tvungen att kolla upp det här bättre. Naturligtvis är
            jag också för en vidgad tolkning av Genèvekonventionen - absolut!
            Men vi kan inte avskaffa en särbestämmelse på grund av att man
            inte använder sig av den. Det kan ju finnas många skäl till att
            man inte har gjort det.
          </note>
          <note>
            Sedan ser jag fram emot den rapport från Migrationsverket som
            ska komma i april. Till syvende och sist är det ändå någonting
            som är tokigt när det av de
          </note>
          <note>
            80 asylärenden som forskaren Maria Bexelius har studerat bara
            är tre som ansetts ha flyktingstatus. Då är det någonting i bedömningen
            som klickar. Den här utbildningen och kompetensutvecklingen av
            personal på Migrationsverket och Utlänningsnämnden är alltså oerhört
            viktig.
          </note>
          <note>
            Anf. 16 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Till Kerstin-Maria Stalin vill jag säga att vi självklart
            inte kommer att avskaffa någonting eller göra några förändringar
            utan att det är grundligt berett och genomtänkt. Men jag tycker
            att det är dags att vi nu ser närmare på gällande regler.
          </note>
          <note type="speaker">
            Anf. 17 ULLA HOFFMANN (v):
          </note>
          <note>
            Fru talman! Kerstin-Maria Stalin sade att vi inte är oense. Nej,
            det är vi säkert inte. Men faktum är att vi har drivit frågan
            om en vidgad tolkning av Genèvekonventionen. Vi var alltså egentligen
            emot att man införde den här särbestämmelsen, eftersom Genèvekonventionen
            ger ett starkare skydd. Därför tycker vi självklart att det är
            jättebra att statsrådet nu tar upp frågan och säger att vi i varje
            fall ska diskutera det här.
          </note>
          <note>
            Eftersom könsstympning nu också bedöms som tortyr och omänsklig
            behandling finns det möjligheter. Om man inte använder sig av
            den här paragrafen utan i stället kan få en vidgad tolkning tycker
            jag att det är alldeles utomordentligt.
          </note>
          <note>
            Anledningen till att jag nämnde Kanada var just att beslutet
            om den prostituerade kvinnan från Thailand är unikt. Jag sitter
            ju i en kommitté där vi bl.a.
          </note>
          <note>
            ska titta på människohandel för sexuella ändamål, och då måste
            vi förstås fundera på och ta in rättsfall och se hur de ska påverka.
            Den här kvinnan tillhör en särskild grupp och faller därför under
            Genèvekonventionen.
          </note>
          <note>
            Jag skulle vilja lyfta fram att utlänningslagens
          </note>
          <note>
            3 kap. 3 § punkt 3 faktiskt också handlar om homosexualitet,
            om den som blir förföljd "på grund av sitt kön eller homosexualitet".
            Det är viktigt att se till att den förföljelsen följer med när
            man vidgar Genèvekonventionen så att även förföljelse mot homosexuella
            faller under den vidgade tolkningen.
          </note>
          <note type="speaker">
            Anf. 18 KERSTIN-MARIA STALIN (mp):
          </note>
          <note>
            Fru talman! Tack så mycket för att jag fick ordet fast jag inte
            var uppmärksam. Statsrådets tal gick så fort.
          </note>
          <note>
            Jag vill bara påpeka en sak. När ministern pratar om asyl på
            grund av kön handlar det om biologiska saker, t.ex. könsstympning
            och våldtäkt, som kan medföra skyddsbehov. Men det finns också
            annat, vilket Ulla har berört t.ex. tvångsgifte eller att man
            vanhedras av familjen. Vi måste tänka på att ta med alla bevekelsegrunderna.
          </note>
          <note>
            Anf. 19 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Jag tycker att detta är en angelägen fråga, som vi
            har diskuterat många gånger här i kammaren och som nu är föremål
            för en ny diskussion.
          </note>
          <note>
            Jag tycker, som jag sagt i mina tidigare inlägg, att det finns
            all anledning att nu med kraft delta i den diskussion som pågår
            både i Europa och också internationellt. Jag är beredd att se
            närmare på gällande regler.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:328 om värn för äldre
          </note>
          <note>
            Anf. 20 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Tullia von Sydow har frågat mig om jag avser att
            ta lämpliga initiativ för uppbyggande av ett centralt kompetenscentrum
            för frågor om övergrepp mot äldre.
          </note>
          <note>
            Övergrepp mot äldre är ett relativt outforskat område i Sverige.
            Jag håller dock med Tullia von Sydow om att vi inte kan blunda
            för att dessa problem finns i vårt land. Även om det är svårt
            att kartlägga utbredningen av övergrepp mot äldre är det viktigt
            att företeelsen i ökad omfattning uppmärksammas och utforskas.
            Detta är en förutsättning för att lämpliga förebyggande åtgärder
            ska kunna vidtas.
          </note>
          <note>
            Under 1990-talet uppdagades brister inom äldreomsorgen i form
            av vanvård och övergrepp. Detta ledde till att regeringen i samband
            med den nationella handlingsplanen för äldrepolitiken införde
            en ny bestämmelse i socialtjänstlagen, den s.k. lex Sarah
          </note>
          <note>
            (71 a § SoL). Alla som är verksamma inom omsorgen för äldre och
            funktionshindrade ska därigenom vaka över att enskilda människor
            får god omvårdnad och trygga levnadsförhållanden. Missförhållanden
            ska anmälas till socialnämnden.
          </note>
          <note>
            Regeringen har i samband med den nationella handlingsplanen för
            äldrepolitiken (prop.
          </note>
          <note>
            1997/98:113) genomfört satsningar på ett stort antal områden
            inom äldrepolitiken. Bl.a. har Brottsoffermyndigheten fått stimulansbidrag
            för att genomföra en undersökning som syftar till att öka kunskapen
            om våld mot äldre. Projektet kommer att redovisas under hösten
            2001.
          </note>
          <note>
            Jag tror även att många av de övriga åtgärderna i samband med
            handlingsplanen för äldrepolitiken kan vara viktiga för att indirekt
            förebygga förekomsten av övergrepp mot äldre. Nämnas kan t.ex.
            tillägget i socialtjänstlagen angående fortlöpande kvalitetssäkring
            (7 a §) och satsningen på fortbildning av arbetsledare och biståndshandläggare
            inom äldreomsorgen.
          </note>
          <note>
            Stimulansbidrag utgår även till 21 försöksverksamheter där man
            bedriver uppsökande verksamhet bland äldre personer. Genom den
            uppsökande verksamheten kan behov och problem upptäckas hos den
            del av den äldre befolkningen som inte har kommunal äldreomsorg.
          </note>
          <note>
            Den omsorg som utförs av familj och närstående är mycket omfattande
            och har sannolikt ökat i betydelse under senare år. Stödet till
            anhöriga utvecklas nu i samtliga kommuner, till följd av satsningar
            i samband med handlingsplanen. Detta kan också ses som en viktig
            åtgärd för att förebygga en del av de övergrepp där en närstående
            är förövaren.
          </note>
          <note>
            Som tidigare nämnts anser jag att det är av stor vikt att de
            problem som Tullia von Sydow tar upp synliggörs, precis som problemen
            rörande kvinnooch barnmisshandel synliggjordes på 60- och 70-
          </note>
          <note>
            talen. Erfarenheter visar att när så har skett har många, både
            förövare och utsatta, vågat ta kontakt och be om hjälp.
          </note>
          <note>
            Den modell som utvecklats i Norge för att förebygga övergrepp
            mot äldre, som Tullia von Sydow redogör för i interpellationen,
            är intressant. Jag kommer att noga följa utvecklingen inom detta
            område, bl.a. genom uppföljningar av anmälningsplikten inom äldreomsorgen
            och de övriga satsningar som genomförts i samband med den nationella
            handlingsplanen för äldrepolitiken.
          </note>
          <note type="speaker">
            Anf. 21 TULLIA VON SYDOW (s):
          </note>
          <note>
            Fru talman! Jag vill tacka för svaret på den här interpellationen.
            Norrmännen ligger ofta före oss när det gäller sociala initiativ,
            och jag tycker att det finns all anledning att fånga upp de här
            norska initiativen i frågor om vilka vi inte bara har på känn
            utan faktiskt också vet att de rör även oss. Vi skulle ju kunna
            spara mycket tid och pengar på att lära av varandra.
          </note>
          <note>
            Jag är lite förvånad över att vi inte har kommit till skott mycket
            tidigare. Jag har erfarit att den norska socialministern redan
            i början av 90-talet tog ett initiativ i den här frågan. Man anordnade
            ett möte i Europarådet om våld i familjen. Man konstaterade där
            att detta problem inte är synliggjort. Man menade alltså att man
            måste gripa sig an detta mer, och även forska.
          </note>
          <note>
            Det här ledde till att man skrev en omfattande rapport som kom
            1994 och som heter Övergrepp mot äldre. Där går man igenom de
            olika nordiska länderna och gör en ordentlig genomgång av hur
            det ser ut.
          </note>
          <note>
            Man har även gjort det här i Sverige, och resultatet var ett
            långt förslag med en åtgärdslista om vad vi i
          </note>
          <note>
            Sverige borde göra. När man läser förslagen i listan får man
            helt klart för sig att de här problemen var väldigt synliggjorda
            redan 1994. Man hade vissa råd till Socialstyrelsen, Socialdepartementet,
            Kommunförbundet och Landstingsförbundet om hur de borde gå till
            väga för att ta tag i det här.
          </note>
          <note>
            Jag förstår ju att det 1994 kanske inte var läge att engagera
            sig så mycket i den här frågan. Vi hade mycket annat att tänka
            på. Men nu har det faktiskt gått sju år sedan dess, och nu tycker
            jag att det vore läge att ta upp det här.
          </note>
          <note>
            Socialministern talar om lex Sara. Men där har vi redan kunnat
            konstatera att man har väldigt svårt att fånga upp de här missförhållandena.
            Antalet anmälningar har hittills varit väldigt litet. Däremot
            kommer
          </note>
          <note>
            Brottsoffermyndighetens undersökning att bli oerhört viktig.
            Där har jag erfarit att man kommer att göra intervjuer i kommuner
            av personal som arbetar med äldre och av organisationer osv. Det
            skulle vara väldigt bra om man redan nu kunde fundera på hur vi
            ska ta tag i det här när vi nu får konkreta svenska svar på hur
            det ser ut i dag.
          </note>
          <note>
            Jag återkommer när jag har fått höra socialministerns kommentarer.
          </note>
          <note>
            Anf. 22 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Det är säkert alldeles rätt att norrmännen på somliga
            områden har tagit initiativ långt före oss. Men av det får man
            inte dra slutsatsen att det inte har hänt någonting sedan 1994,
            då en särskild expertgrupp på regeringens och Socialstyrelsens
            uppdag gjorde motsvarande utredning i Sverige som den som gjordes
            i Norge. Det har ändå hänt en hel del för att endera åtgärda de
            indirekta orsakerna till våld eller se till att vi har bättre
            information.
          </note>
          <note>
            När det gäller lex Sara är det ganska viktigt att konstatera
            att Socialstyrelsen gav ut nya riktlinjer, nya anvisningar, för
            hur man ska hantera denna lagstiftning som gäller från den 1 juli
            förra året. Där finns det anvisningar om anmälningsskyldighet.
            Det är ganska viktigt att komma i håg att dessa anvisningar ännu
            inte kan utvärderas. Vi vet inte hur det här fungerar i praktiken.
            Socialstyrelsen tror att det här har lett fram till att man arbetar
            mer metodiskt inom omsorgerna både i kommuner och hos privata
            vårdgivare med system för att förebygga sådana här situationer,
            förebygga vanvård. Tillsammans med personalen utvecklar man bättre
            system.
          </note>
          <note>
            Lagstiftningens framgång kan alltså inte bara mätas med utgångspunkt
            i hur många anmälningarna som faktiskt har skett. Man får också
            titta på vilken roll den har fått när man har gått igenom arbetsförhållandena.
            Det finns all anledning att utvärdera hur lex Sara har fungerat.
            Det ska också göras när de nya anvisningarna har varit i bruk
            under något längre tid.
          </note>
          <note>
            Så får vi möjlighet att också diskutera om det krävs ytterligare
            initiativ och ytterligare redskap, sådana som har provats i Norge,
            när vi får Brottsoffermyndighetens rapport som kommer till hösten.
            Då får vi anledning att diskutera detta. Därför är jag noga med
            att egentligen inte svara riktigt konkret på frågan om vi ska
            införa någon institution motsvarande den i
          </note>
          <note>
            Norge. Jag tycker att vi ska diskutera det när vi får en bättre
            kunskap i anslutning till att Brottsoffermyndigheten redovisar
            sitt material.
          </note>
          <note>
            Jag ska också påpeka en annan sak som kan vara ganska viktig.
            Det är att detta inte enbart är en nationell diskussion. Nästa
            år genomförs ju FN:s andra världsförsamling kring äldrefrågor.
            Den hålls i Madrid 2002. I förberedelsearbetet för detta har det,
            delvis på svenskt initiativ, uppdragits åt FN-sekretariatet att
            lämna en rapport just kring frågan om våld mot äldre.
          </note>
          <note>
            Det ska alltså vara med i det här arbetet, i den diskussion som
            ska ske i Madrid på FN:s världsförsamling nästa år. Det är viktigt.
            Då får vi också en internationell debatt kring frågeställningen.
          </note>
          <note>
            En internationell debatt är viktig. Det är också viktigt att
            vi själva skapar ökad kunskap. Jag menar att vi också bör få möjlighet
            att diskutera vilka nya instrument som kan behövas för att vi
            ska känna oss säkra här i Sverige. Den möjligheten får vi när
            vi kan ta ställning till Brottsoffermyndighetens rapport som kommer
            i höst.
          </note>
          <note type="speaker">
            Anf. 23 TULLIA VON SYDOW (s):
          </note>
          <note>
            Fru talman! Jag tycker att det låter väldigt spännande att man
            kommer att diskutera det här internationellt. Man önskar att det
            kunde ha skett för längesedan. Jag var i USA för 20 år sedan och
            kom då i kontakt med den här frågan. Jag blev naturligtvis väldigt
            upprörd och tänkte: Kan sådant verkligen hända? Jag började fundera
            över hur vi har det i Sverige. Nej, i Sverige kan ju inte sådant
            förekomma. Vi svenskar är ju alldeles för upplysta och har kommit
            så långt att vi vet att man inte ska bära sig illa åt mot gamla
            heller. Redan då hade vi ju klart för oss att man inte får våldföra
            sig på barn.
          </note>
          <note>
            Jag tycker alltså att det är viktigt att man förbereder hur man
            ska agera i denna fråga. Det som jag har lärt mig under studiebesök
            i Norge, där jag har diskuterat med representanter för tre bydelar
            i Oslo, är att detta inte är enkla frågor. Det som man har konstaterat
            där är att man får närma sig problematiken med mycket stor varsamhet.
            Det gäller alltså att man går ut och skaffar sig metoder för att
            kunna tränga in i detta och att man också informerar personal,
            anhöriga och allmänheten. Här gäller det ju precis som i fråga
            om barnmisshandel att man får en allmän känsla hos allmänheten
            att sådant kan ske men att det inte får ske. Jag tror att vi,
            precis som jag själv gjorde för 20
          </note>
          <note>
            år sedan, blundar för dessa frågor och inte tror att det kan
            hända.
          </note>
          <note>
            Jag har tagit upp detta därför att jag tycker att det inte har
            observerats tillräckligt och att vi måste ta tag i det.
          </note>
          <note>
            Jag tycker att det är en politisk fråga att vi griper oss an
            värnet av äldre, därför att vi har varit så väldigt fokuserade
            på vården, omsorgen och utbyggnaden av den. Vi har inte velat
            se dessa dolda missförhållanden. Därför skulle jag vilja att vi
            inte väntar för länge utan tar ett initiativ ganska snart så att
            man, som jag sade tidigare, i höst när denna rapport från Brottsoffermyndigheten
            kommer står klar, så att man inte ska börja då, eftersom det då
            tar två tre år till.
          </note>
          <note>
            Anf. 24 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Tullia von Sydow sätter fingret på det som uppenbart
            är ett problem när det gäller äldrepolitiken.
          </note>
          <note>
            Vi har tillsatt en äldreberedning för att förbereda det svenska
            samhället för alla de förändringar som följer av den förändrade
            befolkningssammansättningen. Andelen äldre blir större. Äldreberedningen
            har lång tid på sig med sitt arbete och ska redovisa de krav på
            omställning av det svenska samhället som krävs för att vi ska
            garantera alla äldre och oss själva en trygg ålderdom.
          </note>
          <note>
            Men det som sällan uppmärksammas är det problem som Tullia von
            Sydow tar upp och som är ett alldeles särskilt problem och som
            man inte bara kan hänvisa till allt annat som sker när det gäller
            att klara en bättre omsorg, att klara en bättre vård och att klara
            den ekonomiska tryggheten, utan här finns mer komplicerade problem
            som man måste diskutera för sig. Så vi är alldeles överens om
            att vi inte kan vänta på Äldreberedningens slutrapport innan vi
            gör någonting. Vi kan inte heller bara avvakta. Och jag har varit
            noga med att formulera svaret på det sättet att jag säger att
            det som har skett i Norge pekar på att vi kanske också i Sverige
            behöver ett särskilt kompetenscentrum för detta, någon central
            instans som följer frågan, tar initiativ och skapar kunskap. Därför
            svarar jag att detta är intressant, men jag vill hänvisa till
            att vi får en bättre kunskap under hösten. Och jag ska gärna följa
            Tullia von Sydows uppmaning att vara väl förberedd när denna rapport
            kommer, så att den inte leder till att vi väntar ytterligare lång
            tid innan vi tar ett centralt initiativ.
          </note>
          <note type="speaker">
            Anf. 25 TULLIA VON SYDOW (s):
          </note>
          <note>
            Fru talman! Jag tackar för det. Jag känner att denna fråga nu
            har kommit ett snäpp framåt.
          </note>
          <note>
            Jag vill runda av med att peka på att detta i grunden ju är en
            attitydfråga. Det har vi talat om mycket tidigare - den låga status
            som vi äldre har och de negativa attityder som fortfarande finns
            i samhället mot äldre. Det gör att man ser sig kunna hantera äldre
            på detta sätt.
          </note>
          <note>
            Jag vill jämföra med vad som hänt när det gäller barn. På den
            tiden när barn hade en låg status och när man hade negativa attityder
            till barn och ansåg att man egentligen kunde behandla dem hur
            som helst, då gjorde man ju det. Sedan under hela 1900-talet har
            ju barnen fått en helt annan position. Vi ser i dag barn som värdiga
            medborgare som verkligen inte får hanteras illa. Jag menar att
            vi under 2000-talet måste förändra attityderna till äldre. Och
            jag är helt övertygad om att det skulle få resultat i just denna
            fråga, därför att om äldre får en högre status blir det väldigt
            mycket svårare att behandla dem på det många gånger nedvärderande
            sätt som man gör i dag.
          </note>
          <note>
            Än en gång får jag tacka, och jag hoppas på snara åtgärder.
          </note>
          <note>
            Anf. 26 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag funderade ett ögonblick på att inte gå upp i
            talarstolen nu, därför att jag tror att vi är överens. Jag vill
            egentligen bara upprepa att vi ska återkomma till frågan.
          </note>
          <note>
            Men när jag lyssnade på Tullia von Sydow nu så kom jag att tänka
            på Ellen Keys bok i början av förra århundradet då hon alltså
            ville att 1900-talet skulle bli barnets århundrade. Det blev det
            just ur denna synpunkt. Attityderna förändrades, och hela inställningen
            till barnuppfostran förändrades. Man placerade barnen i centrum
            och förbjöd i svensk lag också aga, vilket för t.o.m. min generation,
            när jag växte upp, var accepterat. På det sättet har vi förändrat
            inställningen till barn.
          </note>
          <note>
            Och det är förmodligen så att detta århundrade som nu har påbörjats
            måste bli de äldres århundrade.
          </note>
          <note>
            Vi har ju diskuterat hela frågan om åldersdiskriminering och
            hela attitydfrågan när det gäller att generationerna ska mötas
            och se på varandra med respekt.
          </note>
          <note>
            Och naturligtvis måste vi diskutera det som Tullia von Sydow
            nu har tagit upp - våldet mot äldre - på ett helt nytt sätt än
            vad vi har gjort tidigare.
          </note>
          <note>
            Jag lovar att vi ska återkomma och försöka ta de initiativ som
            Tullia von Sydow efterfrågar.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:316 om svensktillverkad alkohol
          </note>
          <note>
            Anf. 27 Finansminister BOSSE
          </note>
          <note type="speaker">
            RINGHOLM (s):
          </note>
          <note>
            Fru talman! Margareta Cederfelt har frågat näringsministern vilka
            åtgärder han avser att vidta för att samma regler ska gälla för
            försäljning av varor som producerats av Vin &amp; Sprit AB på hemmamarknaden
            som utomlands. Margareta Cederfelt har också frågat vilka åtgärder
            näringsministern avser att vidta för att Vin &amp; Sprit ska få annonsera
            i Sverige efter samma principer som utomlands.
          </note>
          <note>
            Arbetet inom regeringen är så fördelat att det är jag som ska
            svara på frågan.
          </note>
          <note>
            Vin &amp; Sprit AB agerar på en konkurrensutsatt marknad, både här
            i Sverige och utomlands. Bolaget ska självfallet följa de lagar
            och regler som gäller i de länder där de verkar. Att sedan reglerna
            är olika i olika länder beror på att man har olika uppfattningar
            och olika traditioner när det gäller hur skadeverkningar av alkohol
            bör minimeras.
          </note>
          <note>
            Den svenska alkoholpolitiken styrs av riksdagens överväganden
            om vilka åtgärder som är effektivast för att minska skadeverkningarna
            av alkohol. Att Vin
          </note>
          <note>
            &amp; Sprit ska ha samma villkor i Sverige som i utlandet är inte
            någon princip som regeringen anser ska styra den svenska alkoholpolitiken.
            Regeringens planer när det gäller reglerna för alkoholreklam i
            Sverige är snarare att skärpa dessa. Systembolagets monopol är
            ett mycket viktigt alkoholpolitiskt instrument och några planer
            på att förändra detta finns inte.
          </note>
          <note type="speaker">
            Anf. 28 MARGARETA CEDERFELT (m):
          </note>
          <note>
            Fru talman! Jag ber att få tacka finansministern för svaret på
            min interpellation. Jag kan sammanfatta finansministerns svar
            med ett enda ord: hyckleri. Det är hyckleri i fråga om svensk
            alkoholpolitik.
          </note>
          <note>
            I Sverige arbetar det statliga bolaget Vin &amp; Sprit efter en politisk
            målsättning om att minska alkoholens tillgänglighet genom exempelvis
            höga skatter, reglerad försäljning, och reglering när det gäller
            reklamen.
          </note>
          <note>
            För några veckor sedan, ungefär en månad sedan, var det en WHO-konferens
            i Stockholm angående alkohol. Vid denna konferens och även efteråt
            framträdde företrädare för Sveriges regering och talade om hur
            Sveriges regering skulle arbeta för att föra ut svensk alkoholpolitik
            i Europa och att Europa skulle lära av Sveriges arbetssätt när
            det gäller att förebygga och motverka alkoholrelaterade skador.
            Hur rimmar detta med regeringens förhållningssätt när det gäller
            aktiebolaget Vin &amp; Sprit?
          </note>
          <note>
            Finansministern säger i sitt svar att Vin &amp; Sprit agerar på en
            konkurrensutsatt marknad både i Sverige och utomlands och att
            bolaget följer de lagar och regler som gäller i de länder där
            företaget verkar. Det är just denna hållning som är hyckleri.
            I Sverige gäller en policy, utomlands gäller en helt annan policy,
            helt andra regler för hur aktiebolaget Vin % Sprit ska arbeta.
          </note>
          <note>
            Företagets målsättning, som jag anser rimmar väldigt dåligt med
            svensk alkoholpolitik, för företaget är faktiskt ett svenskt statligt
            bolag, är enligt årsberättelsen för 1999 att inom fem år bli ett
            av de ledande tio största alkoholföretagen i världen. Hur rimmar
            detta med svensk alkoholpolicy, eller hyckleri? Uppenbarligen
            gäller en policy för varor producerade av det statliga bolaget
            Vin &amp; Sprit i Sverige och en annan policy för verksamheten utomlands.
            Hur går detta ihop?
          </note>
          <note>
            Aktiebolaget Vin &amp; Sprit säljer bl.a. det stora märket Absolut
            Vodka. Jag kan säga i detta sammanhang att Absolut Vodka säljs
            här i landet på Systembolaget, öppet måndag-fredag, på sina håll
            försöksöppet under lördagar, inte öppet under kvällstid.
          </note>
          <note>
            Utomlands säljs samma alkoholsort, Absolut Vodka från Vin &amp; Sprit,
            i dagligvaruaffärer på vardagar, helger, kvällstid. Hur rimmar
            den här policyn? Varför ska det vara olika regler om tillgänglighet
            i Sverige och utomlands för en vara som produceras i ett statligt
            bolag?
          </note>
          <note>
            I detta sammanhang undrar jag: Hur är det med trovärdigheten
            för regeringens alkoholpolitik när det är olika regler som gäller
            för ett bolag beroende på om det verkar i Sverige eller utomlands?
            Det borde rimligen vara en samlad och enhetlig strategi.
          </note>
          <note>
            Anf. 29 Finansminister BOSSE
          </note>
          <note type="speaker">
            RINGHOLM (s):
          </note>
          <note>
            Fru talman! Jag tycker att det är något generande att interpellanten
            lyckats blanda ihop alkoholpolitiken och näringspolitiken på ett
            nästan häpnadsväckande sätt. Om man som moderat riksdagsledamot
            är för andra regler när det gäller alkoholpolitiken i Sveriges
            riksdag har man naturligtvis rätt att argumentera för det. Men
            jag har väldigt svårt att se att en riksdagsledamot inte ens kan
            inse att man ska respektera de lagar som finns i respektive land.
            Framför allt har jag svårt att se att man som moderat riksdagsledamot
            plötsligt inte accepterar att det finns någonting som heter marknadsekonomi,
            att det finns någonting som heter respekt för olika länders olika
            system.
          </note>
          <note>
            Sverige har sedan en mycket lång tid tillbaka en mycket framgångsrik
            alkoholpolitik. Sverige är det land i EU som har de lägsta siffrorna
            när det gäller alkoholskador, och det har ständigt irriterat Moderata
            samlingspartiet som uppenbarligen inte vill att Sverige ska ha
            den här tätpositionen när det gäller att ha få alkoholskador jämfört
            med andra länder. Ständigt har
          </note>
          <note>
            Moderata samlingspartiet agerat för att Sverige ska förlora den
            här tätpositionen.
          </note>
          <note>
            Det är den alkoholpolitiska delen av diskussionen.
          </note>
          <note>
            Jag antar att det inte är det som interpellanten i första hand
            bekymrar sig om i det här sammanhanget, även om jag vet att interpellanten
            vill putta ned Sverige från den här första platsen. Nu handlar
            interpellationen om hur ett av de mest framgångsrika statliga
            företagen Vin &amp; Sprit ska agera i Sverige och utomlands. Självfallet
            ska det svenska företaget Vin &amp;
          </note>
          <note>
            Sprit agera i andra länder efter de regler och den lagstiftning
            som andra länder har bestämt sig för och efter de marknadsprinciper
            som finns i andra länder.
          </note>
          <note>
            Det vore nästan naivt att tro att Sverige ska säga att det är
            ett svenskt företag, och då ska det svenska företaget få leva
            efter svenska regler i andra länder.
          </note>
          <note>
            Det är så dumt att det egentligen inte ens tål att kommenteras.
            Att andra länder har andra regler och andra alkoholpolitiska regler
            betyder inte att de därför måste importeras till Sverige. Sverige
            bestämmer faktiskt sin egen alkoholpolitik. Sverige och Sveriges
            riksdag har själva bestämt att vi vill ha en alkoholpolitik som
            leder till att vi har få alkoholskador jämfört med andra länder.
            Om ett svenskt statligt mycket framgångsrikt företag agerar i
            andra länder och är oerhört framgångsrikt på exportmarknader,
            kan självfallet inte det företaget försättas i en situation att
            det inte skulle ha samma konkurrensvillkor som andra länders företag
            har. Det är häpnadsväckande att man tycker att ett svenskt statligt
            företag plötsligt skulle ha konkurrensnackdelar om det agerar
            i andra länder, att det inte skulle få spela på samma villkor
            som konkurrenterna och inte skulle få följa de marknadsprinciper
            som finns i andra länder.
          </note>
          <note>
            För mig är det en gåta att interpellanten har lyckats röra ihop
            så många saker och ting på en kort A 4-
          </note>
          <note>
            sida. Det är en prestation att kunna röra ihop alkoholpolitiken
            och näringspolitiken. Framför allt är det en prestation att så
            tydligt, trots att man är moderat riksdagsledamot, ta avstånd
            från marknadsekonomins principer, så tydligt komma fram med att
            ett svenskt statligt företag inte ens ska få konkurrera på lika
            villkor som andra företag i andra länder, att svenska statliga
            företag uppenbarligen inte ska bry sig om regler i andra länder.
            En ännu märkligare slutsats är att Sverige, därför att andra länder
            har andra alkoholregler, måste acceptera och anamma dem. Det tycker
            jag snarast visar en bristande respekt för den svenska riksdagens
            rätt att själv bestämma över sina alkoholpolitiska regler.
          </note>
          <note type="speaker">
            Anf. 30 MARGARETA CEDERFELT (m):
          </note>
          <note>
            Fru talman! Finansministern svarade ungefär så som jag kunde
            förvänta mig - hyckleri. Det är vad det handlar om, ingenting
            annat.
          </note>
          <note>
            Frågan ställdes ursprungligen till näringsministern just därför
            att det är en näringsfråga, men också är det så att ett statligt
            bolag rimligen inte kan agera på ett sätt i Sverige och på ett
            annat sätt utomlands. Var finns företagspolicyn? Var finns principerna
            som styr när t.ex. regeringens ledande företrädare på en WHO-
          </note>
          <note>
            konferens uttalar en stor välvilja att vilja förmedla svensk
            alkoholpolitik utomlands när samma företrädare inför restriktioner
            i Sverige men inte är beredda att se till att det statliga bolaget
            ska verka efter samma regler utomlands? Hyckleri, och ingenting
            annat!
          </note>
          <note>
            Att komma hit och tala om bristande respekt osv. - ja, finansministern
            kan säga vad han vill naturligtvis.
          </note>
          <note>
            Men städa framför eget hus först och se till att de statliga
            företag som finns arbetar efter den policy som gäller. Att ha
            en policy på den inhemska marknaden och en annan på den utländska
            marknaden - vad är det för ställningstagande? Vad är det för ordning
            att ett statligt bolag som arbetar här hemma under förutsättningarna
            att minska alkoholkonsumtionen samtidigt har som policy - alltså
            ett statligt bolag som ägs av staten - att vara ett av världens
            tio ledande företag inom sin marknad?
          </note>
          <note>
            Jag kan också nämna det som gäller reklamen kring alkohol. I
            Sverige finns det starka restriktioner för hur alkoholreklam för
            vara utformad. Samtidigt har AB Vin &amp; Sprit använt sig av en viss
            Andy Warhol för att utforma reklam som riktar sig till individer
            på ett sätt som alkoholreklam inte får göra i Sverige.
          </note>
          <note>
            Vad är det för policy? När ett företag - jag talar nu om ett
            statligt företag, det är inget företag vilket som helst - verkar
            i Sverige ska en policy gälla, men om företaget verkar utomlands
            ska det helt plötsligt anpassa sig efter de regler som finns i
            dessa länder.
          </note>
          <note>
            Ett statligt företag som har en förankring i det regelverk och
            den policy som gäller i hemlandet ska väl rimligen inte arbeta
            efter en annan policy utomlands.
          </note>
          <note>
            Eller har de ord som regeringens företrädare använder på en WHO-konferens
            om hur regeringen ska verka en hel annan innebörd? Eller är det
            hyckleri, för det är faktiskt vad jag anser att det handlar om?
          </note>
          <note>
            Anf. 31 Finansminister BOSSE
          </note>
          <note type="speaker">
            RINGHOLM (s):
          </note>
          <note>
            Fru talman! Det var en ny uppvisning i att lyckas blanda samman
            alla saker och ting på en gång. Det var en mix och pyttipanna
            som var rätt imponerande, måste jag säga.
          </note>
          <note>
            Interpellanten har uppenbarligen inte mycket till övers för marknadsekonomins
            principer. Det förvånar mig att en moderat riksdagsledamot så
            misstror marknadsekonomin som interpellanten här gav uttryck för.
          </note>
          <note>
            En grundläggande princip marknadsekonomin är att de olika aktörerna
            ska arbeta på lika villkor. Finns det statliga, kooperativa och
            privata företag ska de ha lika villkor. Interpellanten tycker
            uppenbarligen inte att man ska tillämpa denna enkla marknadsekonomiska
            princip, utan företagen ska arbeta efter helt andra principer.
            Jag delar inte denna grundläggande kritik mot marknadsekonomin
            och det synsätt som interpellanten har.
          </note>
          <note>
            Sedan är det uppenbart att interpellanten tycker att ett svenskt
            statlig företag plötsligt ska tillämpa den svenska lagstiftningen
            utomlands. Vad skulle det landets medborgare, parlament, regering
            och lagstiftare säga om det svenska företaget säger att man inte
            bryr sig om det landets lagstiftning utan att man tilllämpar sin
            hemmalagstiftning?
          </note>
          <note>
            Att det finns anarkister i landet, det visste jag, men att de
            fanns i Moderata samlingspartiet, det visste jag inte. Men jag
            har nu fått bekräftat att det finns anarkistiska ådror även i
            det moderata samlingspartiet.
          </note>
          <note>
            Men det som stör interpellanten allra mest är uppenbarligen att
            Vin &amp; Sprit är ett oerhört framgångsrikt företag, ett av de mest
            framgångsrika internationella företagen under senare år, och det
            lämnar inte interpellanten någon ro.
          </note>
          <note>
            Att Vin &amp; Sprit är oerhört framgångsrikt beror på en bra hemmamarknad
            och att man följer de spelregler som finns i Sverige. Men det
            beror framför allt på att Vin &amp; Sprit har accepterat och jobbat
            efter de regler som finns på exportmarknaden och blivit mer och
            mer framgångsrikt. Jag förstår att interpellanten per definition
            tycker illa om att statliga företag är framgångsrika. Statliga
            företag ska gå med förlust.
          </note>
          <note>
            De ska avvecklas, men helst ska de inte få finnas alls.
          </note>
          <note>
            För en moderat är det naturligtvis inte särskilt kul att konstatera
            att vi här har ett företag som är framgångsrikt blir ännu mer
            framgångsrikt och som har ambition att bli ett av de främsta i
            världen på sitt område.
          </note>
          <note>
            Det finns skäl att säga att Vin &amp; Sprit är ett framgångsrikt
            företag. Det är väl skött, har en effektiv ledning och följer
            de spelregler som finns både i Sverige och utomlands. Jag har
            svårt att föreställa mig att någon annan skulle ha uppfattningen
            att Vin &amp; Sprit skulle tillämpa andra regler utomlands när man
            agerar där än de regler som finns i respektive land. Det vore
            ett omvänt brott mot marknadsekonomin om det svenska företaget
            bad att få andra spelregler än vad de andra aktörerna har.
          </note>
          <note>
            Jag är inte förvånad, eftersom jag redan av frågan förstod att
            interpellanten inte hade så lätt för att hålla isär alkoholpolitiken
            och näringspolitiken, men att interpellanten på det här sättet
            visar sitt förakt mot marknadsekonomin och visar sin oförmåga
            att förstå vilka spelregler som ska tillämpas på den internationella
            marknaden är tyvärr ett dåligt tecken.
          </note>
          <note type="speaker">
            Anf. 32 MARGARETA CEDERFELT (m):
          </note>
          <note>
            Fru talman! Återigen en uppvisning av finansministern i hyckleriets
            konst. Genom att göra distinktionen mellan alkoholpolitik och
            näringspolitik försöker han på så sätt att svära sig fri från
            allt ansvar.
          </note>
          <note>
            Marknadsekonomi är bra. Det är utmärkt när den fungerar. Därför
            har jag en gott råd till finansministern: Sälj ut Vin &amp; Sprit!
            Låt Vin &amp; Sprit verka på en konkurrensutsatt marknad som ett riktigt
            bolag och inte med tant staten i handen, utan se till att det
            blir ordentlig marknadsekonomi. Men så länge som Vin
          </note>
          <note>
            &amp; Sprit är ett statligt bolag vore det mycket klädsamt om företaget
            verkade på samma sätt i Sverige som utomlands. Allt annat agerande
            är hyckleri.
          </note>
          <note>
            För att knyta an till den företagspolicy som finns undrar jag
            om det är bättre att Absolut Vodka säljs utomlands och bidrar
            till alkoholism än att det är landets egen vodka som säljs och
            bidrar till alkoholism? Det är ju precis det förhållningssättet
            som regeringens företrädare har. Det knyter också an till det
            uttalande som regeringens företrädare gjorde under den pågående
            WHO-konferensen. Jag tycker att det vore klädsamt om regeringen
            kunde ha en enad linje, inte talade med dubbla tungor och inte
            ägnade sig åt hyckleri.
          </note>
          <note>
            Anf. 33 Finansminister BOSSE
          </note>
          <note type="speaker">
            RINGHOLM (s):
          </note>
          <note>
            Fru talman! Nu lyckades interpellanten till sist åstadkomma en
            tanke bakom interpellationen, och det uppskatter jag. Denna tanke
            bestod i att man skulle sälja ut Vin &amp; Sprit. Det får inte vara
            statligt längre utan det ska bli privat. Om Vin &amp; Sprit blir privat
            då är det plötsligt acceptabelt. Då kan man göra precis det som
            man gör i dag, nämligen jobba på den internationella marknaden
            och följa de spelregler som finns i andra länder.
          </note>
          <note>
            Jag tycker att det är häpnadsväckande att interpellanten ställer
            en fråga som egentligen inte är motiverad. I stället för hon fram
            sin uppfattning bakvägen om att man borde sälja ut Vin &amp; Sprit.
            Det hade varit enklare att fråga mig om staten avser att sälja
            Vin &amp;
          </note>
          <note>
            Sprit. Det hade varit den relevanta frågan som interpellanten
            egentligen hade velat tala om. Nu lyckades interpellanten i stället
            röra ihop näringspolitiken och alkoholpolitiken.
          </note>
          <note>
            Jag konstaterar att vi har skilda uppfattningar. Jag tycker att
            statliga företag kan få vara framgångsrika.
          </note>
          <note>
            Jag tycker att det är bra att de är framgångsrika. Uppenbarligen
            stör det interpellanten och Moderata samlingspartiets riksdagsledamöter
            att man har ett framgångsrikt statligt företag. Tankegrodan att
            statliga svenska företag skulle använda sig av något annat regelverk
            när de opererar på utlandsmarknaden är så grov att jag hoppas
            att fler upptäcker den tankevurpan och att den inte återkommer
            i det här sammanhanget.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 10.37 på förslag av tredje vice talmannen
            att ajournera förhandlingarna till kl. 12.00 då de för dagens
            bordläggning aviserade ärendena väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 12.00.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 2000/01:89 Beskattningen av anställda
            ombord på färjor mellan Sverige och
          </note>
          <note>
            Danmark
          </note>
          <note>
            2000/01:Sk29 av Tom Heyman m.fl. (m)
          </note>
          <note>
            2000/01:Sk30 av Rolf Kenneryd m.fl. (c)
          </note>
          <note>
            med anledning av skr. 2000/01:90 Nordiskt samarbete 2000
          </note>
          <note>
            2000/01:U9 av Ewa Larsson (mp)
          </note>
          <note>
            2000/01:U10 av Karl-Göran Biörsmark och Elver
          </note>
          <note>
            Jonsson (fp)
          </note>
          <note>
            2000/01:U11 av Marietta de Pourbaix-Lundin (m)
          </note>
          <note>
            2000/01:U12 av Jan Erik Ågren m.fl. (kd)
          </note>
          <note>
            2000/01:U13 av Tom Heyman m.fl. (m)
          </note>
          <note>
            2000/01:U14 av Göran Lennmarker m.fl. (m)
          </note>
          <note>
            Skatteutskottets betänkanden
          </note>
          <note>
            2000/01:SkU20 Behandling av personuppgifter inom skatt, tull
            och exekution
          </note>
          <note>
            2000/01:SkU17 Allmänna motioner om punktskatter
          </note>
          <note>
            2000/01:SkU18 Allmänna motioner om fastighetsoch förmögenhetsbeskattning
          </note>
          <note>
            2000/01:SkU19 Motioner om företags- och kapitalbeskattning
          </note>
          <note>
            2000/01:SkU16 Allmänna motioner om taxering och skattebetalning
            m.m.
          </note>
          <note>
            Socialförsäkringsutskottets betänkande
          </note>
          <note>
            2000/01:SfU12 Uppehållstillstånd för adopterade
          </note>
          <note>
            Trafikutskottets betänkande
          </note>
          <note>
            2000/01:TU11 Yrkestrafik m.m.
          </note>
          <note>
            Justitieutskottets betänkande
          </note>
          <note>
            2000/01:JuU13 Unga lagöverträdare
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 30 mars
          </note>
          <note>
            2000/01:988 av Erling Wälivaara (kd) till försvarsminister Björn
            von Sydow
          </note>
          <note>
            Internationell pilotutbildning i Sverige
          </note>
          <note>
            2000/01:989 av Tomas Eneroth (s) till försvarsminister Björn
            von Sydow
          </note>
          <note>
            Rekryteringen av deltidsbrandmän
          </note>
          <note>
            2000/01:990 av Maud Ekendahl (m) till finansminister Bosse Ringholm
          </note>
          <note>
            Skatten på sprit
          </note>
          <note>
            2000/01:991 av Tomas Högström (m) till statsrådet
          </note>
          <note>
            Ulrica Messing
          </note>
          <note>
            Demokratins värden
          </note>
          <note>
            2000/01:992 av Sofia Jonsson (c) till statsrådet Ingegerd Wärnersson
          </note>
          <note>
            Mångfald i skolsystemet
          </note>
          <note>
            2000/01:993 av Marianne Andersson (c) till utrikesminister Anna
            Lindh
          </note>
          <note>
            Norra Irak
          </note>
          <note>
            2000/01:994 av Ewa Thalén Finné (m) till statsrådet
          </note>
          <note>
            Leif Pagrotsky
          </note>
          <note>
            Priset för att resa över Öresundsbron
          </note>
          <note>
            2000/01:995 av Rolf Gunnarsson (m) till kulturminister Marita
            Ulvskog
          </note>
          <note>
            Bidrag för uppsnyggningen inför EU:s ministerbesök
          </note>
          <note>
            2000/01:996 av Rolf Gunnarsson (m) till näringsminister Björn
            Rosengren
          </note>
          <note>
            Kunskapsprov för körkort
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 3 april.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 30 mars
          </note>
          <note>
            2000/01:951 av Maud Ekendahl (m) till justitieminister Thomas
            Bodström
          </note>
          <note>
            Effektivare rättsväsende
          </note>
          <note>
            2000/01:963 av Carina Hägg (s) till justitieminister
          </note>
          <note>
            Thomas Bodström
          </note>
          <note>
            Borttappade eller stulna pass
          </note>
          <note>
            2000/01:964 av Tuve Skånberg (kd) till justitieminister Thomas
            Bodström
          </note>
          <note>
            Förordnande av vigsel- och partnerskapsförrättare
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 3 april.
          </note>
          <note>
            12 § Kammaren åtskildes kl. 12.01.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 10.37 och av talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
