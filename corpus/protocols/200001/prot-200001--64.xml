<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--64</head>
          <docDate when="2001-02-09 00:00:00">2001-02-09 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------------------
          </note>
          <note>
            1 § Meddelande om frågestund
          </note>
          <note>
            Förste vice talmannen meddelade att vid frågestunden torsdagen
            den 15 februari kl. 14.00 skulle följande statsråd närvara:
          </note>
          <note>
            Statsminister Göran Persson, statsrådet Ingela
          </note>
          <note>
            Thalén, försvarsminister Björn von Sydow, statsrådet
          </note>
          <note>
            Maj-Inger Klingvall och miljöminister Kjell Larsson.
          </note>
          <note>
            2 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:229
          </note>
          <note>
            Till riksdagen
          </note>
          <note>
            Interpellation 2000/01:229 av Lars Elinderson (m)
          </note>
          <note>
            om legalisering av prostitution.
          </note>
          <note>
            Interpellationen kommer att besvaras torsdagen den 15 februari
            2001.
          </note>
          <note>
            Skälet till dröjsmålet är att statsrådet är på resa.
          </note>
          <note>
            Stockholm den 7 februari 2001
          </note>
          <note>
            Näringsdepartementet
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            Interpellation 2000/01:236
          </note>
          <note>
            Till riksdagen
          </note>
          <note>
            Interpellation 2000/01:236 av Lars Hjertén om förslag till nytt
            kärnämne i gymnasieskolan.
          </note>
          <note>
            Interpellationen kommer att besvaras tisdagen den
          </note>
          <note>
            20 februari 2001.
          </note>
          <note>
            Skälet till dröjsmålet är att det varit svårt att hitta svarstillfällen
            som passar skolministern beroende på hennes tjänsteresor.
          </note>
          <note>
            Stockholm den 6 februari 2001
          </note>
          <note>
            Utbildningsdepartementet
          </note>
          <note>
            Enligt uppdrag
          </note>
          <note>
            Staffan Bengtsson
          </note>
          <note>
            Statssekreterare
          </note>
          <note>
            Interpellation 2000/01:232
          </note>
          <note>
            Till riksdagen
          </note>
          <note>
            Interpellation 2000/01:232 av Carl-Erik Skårman om lägenhetsöverskottet.
          </note>
          <note>
            Interpellationen kommer att besvaras fredagen den 23 februari
            2001.
          </note>
          <note>
            Skälet till dröjsmålet är att detta datum är det närmaste i tiden
            som passar både interpellanten och statsrådet.
          </note>
          <note>
            Stockholm den 6 februari 2001
          </note>
          <note>
            Finansdepartementet
          </note>
          <note>
            Lars-Erik Lövdén
          </note>
          <note>
            Interpellation 2000/01:235
          </note>
          <note>
            Till riksdagen
          </note>
          <note>
            Interpellation 2000/01:235 av Ulla-Britt Hagström om åtgärder
            för att förhindra dödsbränder.
          </note>
          <note>
            Interpellationen kommer att besvaras tisdagen den
          </note>
          <note>
            13 mars 2001.
          </note>
          <note>
            Skälet till dröjsmålet är att ministern inte kunnat finna en
            debattdag dessförinnan som passar både interpellanten och honom.
          </note>
          <note>
            Stockholm den 7 februari 2001
          </note>
          <note>
            Miljödepartementet
          </note>
          <note>
            Enligt uppdrag
          </note>
          <note>
            Kathrin Flossing
          </note>
          <note>
            Expeditions- och rättschef
          </note>
          <note>
            3 § Svar på interpellation 2000/01:221 om frekvensutrymme för
            mobila tele- och datatjänster
          </note>
          <note type="speaker">
            Anf. 1 Statsrådet MONA SAHLIN (s):
          </note>
          <note>
            Herr talman! Ola Karlsson har frågat vad jag avser att vidta
            för åtgärder för att säkra att de tjänster som är viktiga för
            IT-utvecklingen och måste sändas i etern garanteras tillräckliga
            frekvensområden. Digital-TV och DAB-radio i marknätet riskerar
            enligt Ola
          </note>
          <note>
            Karlsson att låsa upp breda frekvensområden som annars kan användas
            till mobila Internettjänster, vilket skulle riskera att skada
            IT-utvecklingen i Sverige.
          </note>
          <note>
            Riksdagen fattade i april 1997 beslut om att marksändningar av
            digital-TV får inledas i Sverige.
          </note>
          <note>
            Beträffande frekvensområdet 470-862 MHz har
          </note>
          <note>
            Post- och telestyrelsen, PTS, gjort en utredning om dess framtida
            användning. I rapporten konstaterar
          </note>
          <note>
            PTS att frekvensbandet, som i första hand är avsatt för rundradiosändningar,
            samtidigt är mycket väl lämpat för mobila teletjänster. PTS konstaterar
            vidare att den digitala tekniken innebär att frekvensutrymmet
            kan användas mer effektivt. PTS förordar en tidig avveckling av
            de analoga markbundna sändningarna för att undvika att övergångsperioden
            med parallella analoga och digitala sändningar blir onödigt lång.
            I
          </note>
          <note>
            rapporten föreslår PTS samtidigt att regeringen ska uttala att
            delar av frekvensbandet 470-862 MHz i framtiden bör avsättas just
            för mobila teletjänster.
          </note>
          <note>
            PTS rapport ligger till grund för regeringens förslag i budgetpropositionen
            för detta år om att digitala
          </note>
          <note>
            TV-sändningar ska få byggas ut till att omfatta hela landet.
          </note>
          <note>
            Teracom AB har i en skrivelse till regeringen den
          </note>
          <note>
            17 januari i år påtalat behovet av förberedelser för ytterligare
            två digitala mark-TV-nät. I skrivelsen framhåller Teracom att
            de frekvensband som nyligen avsatts för tredje generationens mobiltelesystem,
          </note>
          <note>
            UMTS, Universal Mobile Telecommunications System, och de som
            tidigare avsatts för digital-TV är helt åtskilda och att det därför
            enligt Teracom inte finns någon konkurrens mellan de båda systemen,
            vare sig på kort eller lång sikt.
          </note>
          <note>
            Teracom skriver att den allt snabbare förändringen av den internationella
            frekvenssituationen medför att behovet av att i närtid säkra frekvenskoordineringen
            av ytterligare två nät har ökat betydligt. Därför bör, enligt
            Teracom, regeringen uppdra åt PTS att skyndsamt verkställa en
            sådan koordinering. Teracom anför som skäl för en utbyggnad med
            två nya multiplexkanaler att dessa skulle möjliggöra ett större
            och bredare och därmed konkurrenskraftigare utbud i förhållande
            till programutbuden hos de stora aktörerna på kabel- och satellit-TV-området.
            Teracoms skrivelse är för närvarande utsänd på remiss till den
            16
          </note>
          <note>
            februari i år, bl.a. just till PTS. Regeringen kommer därefter
            att ta ställning.
          </note>
          <note>
            Nya applikationer i informationssamhället kommer i framtiden
            att vara starkt beroende av trådlös kommunikation - i synnerhet
            av tredje generationens mobilkommunikation - där tillgången till
            radiospektrum kommer att vara en nyckelfaktor för att dessa ska
            kunna användas. Under Världsradiokonferensen förra året kom man
            fram till tre valfria frekvensband som kan rymma så mycket ytterligare
            spektrum för sådana applikationer som bedöms nödvändigt för att
            framtida industriell expansion ska kunna främjas. Vidare fastställdes
            fyra nya internationellt harmoniserade band som kan användas bl.a.
            för att tillhandahålla Internet via bredband i hemmet eller på
            offentliga platser.
          </note>
          <note>
            PTS har företrätt Sverige i dessa sammanhang, och vi på Näringsdepartementet
            har noggrant följt arbetet.
          </note>
          <note>
            Beträffande frågan om digital-TV ska sändas i marknät eller enbart
            via satellit har riksdagen, enligt vad jag tidigare har sagt,
            tagit ställning. Satellitsändningar har inte ansetts tillräckligt.
            Det bör dock undvikas att parallella sändningar digitalt och analogt
            sker under längre tid än vad som är nödvändigt. Så snart det kan
            anses möjligt bör de analoga sändningarna avvecklas för att på
            så vis frigöra frekvenser.
          </note>
          <note>
            Dock är det för tidigt att nu säga när ett beslut om detta kan
            fattas.
          </note>
          <note type="speaker">
            Anf. 2 OLA KARLSSON (m):
          </note>
          <note>
            Herr talman! Jag ska börja med att tacka för svaret och även
            konstatera att jag tror att det här är en av de viktigare frågor
            vi har att diskutera här i riksdagen, i regeringskretsen och på
            andra ställen.
          </note>
          <note>
            Just frekvensutrymmet, även om det låter torrt och tråkigt, kommer
            att avgöra möjligheten för många nya applikationer inom IT. Det
            kommer att avgöra möjligheten för mycket av IT-industrin och det
            kommer att avgöra möjligheten för svenska medborgare att vara
            med i den tekniska revolutionen, att ta del av alla de möjligheter
            som finns i det kommande IT-
          </note>
          <note>
            samhället.
          </note>
          <note>
            Frekvensutrymmet är nyckelhålet eller porten, hur man nu ska
            uttrycka det, just till möjligheten att släppa in ett stort antal
            kunder och avgör vilka tjänster som kommer att vara tillgängliga.
          </note>
          <note>
            Frekvensbristen kommer att avgöra om det bara är några få hundra
            kilobit som vi kommer att kunna ta del av i mobila tjänster eller
            om det rör sig om megabit. Det öppnar helt andra möjligheter.
            Det handlar om mobiltelefoni, mobila datatjänster och olika typer
            av mobila bredbandstjänster, radiobaserade sådana.
          </note>
          <note>
            Jag tycker att det finns anledning att vara orolig till följd
            av den utveckling vi ser i dag i Sverige, där inte minst digital
            TV och digital radio, DAB-radio, tar upp stora frekvensområden
            utan att det leder till att det går att effektivisera de analoga
            frekvensområdena.
          </note>
          <note>
            Ett bra exempel på detta är DAB-radion, där sändningar nu har
            pågått sedan 1995. Enbart sändningskostnaderna är 70 miljoner
            kronor per år, och elaka tungor gör gällande att det bara finns
            elva mottagare i hela landet. Nu tror jag att det är elaka tungor,
            jag tror att det är något fler, i alla fall 500 mottagare. Men
            det finns ingenting i dag som tyder på att utvecklingen kommer
            att ta fart.
          </note>
          <note>
            När det gäller digital TV handlar behovet av ytterligare frekvenser
            snarast om att kunna konkurrera med satellit- och kabelbolagen.
            Det handlar inte om möjligheten att effektivisera de analoga frekvenserna.
          </note>
          <note>
            Det paradoxala är att de som i dag nyttjar de analoga frekvenserna
            i marknätet är de som i praktiken är nöjda med TV 1, TV 2 och
            TV 4. Det finns i dag ingenting som tyder på att de som är nöjda
            med det utbudet skaffar utrustning för att ta emot de digitala
            signalerna i marknätet, från satellit eller via kabel.
          </note>
          <note>
            Det finns ingenting som tyder på att utvecklingen leder till
            effektivare frekvensanvändning.
          </note>
          <note>
            Just möjligheten att ha en effektiv frekvensanvändning borde
            leda till att man då säger: "Stopp!
          </note>
          <note>
            Halt!" Det kanske inte är rimligt att ge ytterligare frekvensutrymme
            för digital radio och digital TV
          </note>
          <note>
            förrän vi ser att det faktiskt gör nytta ur frekvensanvändningssynpunkt.
            Här skulle jag vilja pressa statsrådet: Vad kan statsrådet och
            Näringsdepartementet göra för att se till att de andra viktiga
            områdena får tillräckliga frekvensområden?
          </note>
          <note type="speaker">
            Anf. 3 Statsrådet MONA SAHLIN (s):
          </note>
          <note>
            Herr talman! Först vill jag hålla med inledningen på Ola Karlssons
            inlägg, dvs. hur viktig och stor frågan är. Det är just bakom
            termer som kan låta väldigt tekniska och ointressanta, som frekvensutrymme,
            som framtidsfrågorna finns, inte bara för industrin utan också
            för oss som medborgare. Det gäller våra möjligheter att utveckla
            kommunikationer och dessutom få många nya spännande tjänster.
            De avgör tillsammans mycket av Sveriges framtid - som den IT-nation
            vi är i dag. Det är också ett faktum att frekvensutrymmet är en
            begränsad naturresurs. Därför är det viktigt vilka principer man
            använder för att fördela och ge möjlighet att använda detta utrymme.
          </note>
          <note>
            Det förtjänar på många sätt större uppmärksamhet i den allmänpolitiska
            debatten. Så spännande har jag lärt mig att det området är.
          </note>
          <note>
            Jag är väl medveten om att Ola Karlsson nu diskuterar många frågeställningar
            som han ofta diskuterar med kulturminister Marita Ulvskog. Jag
            ansvarar för just de tekniska aspekterna, lagstiftningen och fördelningen
            av frekvensutrymmet. Däri ryms givetvis också mycket av kulturpolitiska
            dimensioner. Jag vill en gång till betona det som i dag är relevant
            för mig att kommentera, nämligen Teracoms skrivelse där mycket
            av dessa frågeställningar finns med, och vi kommer att få in remissvaren
            den 16 februari -
          </note>
          <note>
            vilket är snart. Därefter får vi återkomma till de ställningstaganden
            som regeringen vill göra.
          </note>
          <note>
            Jag vill upprepa det jag sade i slutet av mitt svar, nämligen
            att det är viktigt att se till att parallella analoga och digitala
            sändningar inte sker för länge och att det är viktigt att sätta
            upp en tidpunkt för när de analoga sändningarna kan avvecklas.
            Det är för tidigt och omöjligt för mig att gå in på det i dag.
          </note>
          <note type="speaker">
            Anf. 4 OLA KARLSSON (m):
          </note>
          <note>
            Herr talman! Vi är helt överens om behovet av att effektivisera
            frekvensanvändningen. Jag vill ändå understryka och peka på att
            även om det är viktigt att vi inte har parallella sändningar,
            är det ingenting i dag som tyder på att de digitala sändningarna
            leder till att de analoga sändningarna kommer att kunna avvecklas.
          </note>
          <note>
            Det är viktigt att departementet i sitt beredningsarbete framöver
            tar in uppgifter och verkligen prövar hur många, och vilka grupper,
            det är som de facto har skaffat de digitala mottagarna. Allt tyder
            på att det är bara fråga om de som i dag är intresserade av betalkanaler.
            I Storbritannien är det bara 5 % av dem som har skaffat digitala
            mottagare som har gjort det för gratiskanalerna. Är det samma
            utveckling i Sverige -
          </note>
          <note>
            vilket det inte finns indikationer på att det inte skulle vara
            - kommer inte de digitala sändningarna att leda till en möjlighet
            att effektivisera de analoga sändningarna i marknätet. Jag tror
            snarare att det är digitala sändningar via satellit, kabel och
            bredband som kommer att vara intressanta för övergången till det
            digitala TV-utbudet. Här tror jag att just Näringsdepartementet
            har en viktig uppgift vad gäller att bevaka att TV-området totalt
            inte får breda ut sig så mycket i frekvensområdet att det låser
            andra viktiga tjänster.
          </note>
          <note>
            Inte minst är detta viktigt för alla dem som bor på landsbygd
            och glesbygd, där det sannolikt är radiobaserade tjänster som
            kommer att vara bland de mest ekonomiska och intressanta för att
            klara en bra bredbandsutbyggnad. Det kommer sannolikt att vara
            för dyrt att dra optofibrer eller svartfibrer. Många av de elbaserade
            bredbandslösningarna kommer sannolikt också att vara lite för
            dyra, därför att inkopplingsstationerna kommer att ligga för långt
            ifrån. Det är sannolikt radiobaserade lösningar som kommer att
            vara modellen för en stor del av den svenska landsbygden.
          </note>
          <note>
            Det vore dumt och fel att låsa möjligheterna genom att ge TV,
            som ändå kan sändas ut på andra sätt, alltför stort utrymme i
            etern.
          </note>
          <note type="speaker">
            Anf. 5 Statsrådet MONA SAHLIN (s):
          </note>
          <note>
            Herr talman! Först vill jag betona att Sverige är aktivt i Världsradiokonferensen,
            WRC 2000, just med många av de utgångspunkter som Ola Karlsson
            redogjorde för.
          </note>
          <note>
            Som en allmän iakttagelse, eftersom Ola Karlsson så hårt dömer
            ut en form av tekniken, vill jag sätta upp ett litet varnande
            finger för att det är många gånger som vi politiker har dömt ut
            eller haft åsikter om vilken teknik som kommer att vara den stora
            i framtiden. Väldigt ofta har vi haft fel. Man kan vara lite försiktig
            med att uttrycka sig så svepande som
          </note>
          <note>
            Ola Karlsson har gjort. Men ändå vill jag betona att vi i dag
            inte låser för mycket av frekvensutrymmet i TV, som det gavs uttryck
            för. Vi tillser redan i dag att det finns många användningsområden
            inom frekvensutrymmet. Det är viktig att fortsätta, inte minst
            som ansvarig på Näringsdepartementet, att tillse att det utrymmet
            kommer att bestå även i framtiden och växa. Jag vill också betona
            att jag ser det som oerhört viktigt att allmänt sett försöka se
            till att fler får tillgång till frekvensutrymmet. Det har en bakgrund
            i att det gynnar såväl konkurrensen som den tekniska utvecklingen
            på området. Detta förtjänar en större uppmärksamhet i den politiska
            debatten, eftersom sambandet mellan utvecklandet av de tekniska
            tjänsterna, tillgången till frekvensutrymmet och Sveriges ställning
            som IT-nation hänger så intimt samman.
          </note>
          <note>
            Dessa frågor har en oerhört viktig roll i kulturpolitiken men
            spelar också en central roll för näringslivets utveckling.
          </note>
          <note type="speaker">
            Anf. 6 OLA KARLSSON (m):
          </note>
          <note>
            Herr talman! Jag tror att jag kan konstatera att vi på det här
            området är relativt överens, dvs. att både
          </note>
          <note>
            Näringsdepartementet och jag själv har en inställning att det
            är väldigt viktigt att tillräckliga frekvensområden blir tillgängliga
            för de viktiga tjänsterna.
          </note>
          <note>
            Det vore fel att döma ut olika typer av teknik.
          </note>
          <note>
            Man ska akta sig för det. Man ska också noga granska och noga
            fråga efter vad det är som tyder på att den här tekniken kommer
            att leda till de resultat man har satt upp som önskemål.
          </note>
          <note>
            DAB-tekniken sades från början vara det stora medlet att effektivisera
            frekvensanvändningen för radio. Det skulle vara tekniskt lysande,
            det skulle bli bättre ljudkvalitet och det skulle slå igenom snabbt.
          </note>
          <note>
            Efter sex års sändningar kan vi konstatera att det inte har gett
            någonting annat än mycket stora kostnader för Sveriges Radio.
            Bara sändningskostnaden är 70
          </note>
          <note>
            miljoner per år för att nå mindre än 500 lyssnare. Det har inte
            lett till att man har kunnat effektivisera frekvensanvändningen
            ett dugg.
          </note>
          <note>
            Därför skulle jag vilja understryka rådet till Näringsdepartementet:
            Granska vilka effekter detta ger vad gäller möjligheten att effektivisera
            frekvensanvändningen!
          </note>
          <note>
            Granska också digital-TV på samma sätt! Min uppfattning är att
            det projektet i dag är helt inriktat på att ta marknader i konkurrens
            med satellit och kabel, inte inriktat på att effektivisera frekvensanvändningen.
          </note>
          <note>
            Överläggningen var härmed avslutad.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:65 till miljö- och jordbruksutskottet
          </note>
          <note>
            Skrivelse
          </note>
          <note>
            2001/01:59 till socialförsäkringsutskottet
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Miljö- och jordbruksutskottets betänkande
          </note>
          <note>
            2000/0:MJU10 Hållbara Sverige
          </note>
          <note>
            6 § Kammaren åtskildes kl. 9.20.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
