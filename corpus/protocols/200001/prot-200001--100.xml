<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--100</head>
          <docDate when="2001-04-26 00:00:00">2001-04-26 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 20 april.
          </note>
          <note>
            2 § Hälso- och sjukvårdsfrågor m.m.
          </note>
          <note>
            Föredrogs socialutskottets betänkande 2000/01:SoU10
          </note>
          <note>
            Hälso- och sjukvårdsfrågor m.m. (skr. 2000/01:46).
          </note>
          <note type="speaker">
            Anf. 1 LEIF CARLSON (m):
          </note>
          <note>
            Fru talman! Vi har framför oss ett mycket omfattande motionsbetänkande
            om hälso- och sjukvård -
          </note>
          <note>
            mer än 260 yrkanden. Det visar att frågor om hälsooch sjukvård
            alltid är aktuella och alltid upplevs som viktiga. De får särskild
            nerv genom att hälsa, sjukdom, liv och död berör oss alla.
          </note>
          <note>
            När synen eller hörseln avtar, hjärtat inte riktigt orkar och
            vårt dagliga livssätt hotas vänder vi oss till vården. Då förväntar
            vi oss att vården fungerar och att man får vård när man behöver
            den. Om den inte fungerar i praktiken utan ett par års osäker
            väntan i kö är vad som erbjuds kommer de som kan att söka sig
            andra lösningar. Då blir den gemensamt finansierade vården bara
            en illa fungerande nödlösning för dem som inte har råd med annat.
          </note>
          <note>
            Att blunda för problemen, att bara skjuta till pengar med ena
            handen och ta bort med den andra och i övrigt fortsätta som förut,
            som regeringen gör, kommer att visa sig ha förödande effekter
            för svensk sjukvård.
          </note>
          <note>
            Den svenska sjukvården står dåligt rustad att möta framtidens
            krav. Underinvesterade sjukhus, vårdköer liksom den ofta flyende
            och utbrända personalen är typiska exempel på systemets otillräcklighet.
          </note>
          <note>
            Fru talman! Den offentliga sjukvården klarar inte sin viktigaste
            uppgift - att ge människor den vård de behöver när de behöver
            den. Trots att man betalt skatt för att få vård nekas man alltför
            ofta den behövliga vården. Det medför att ineffektiviteten och
            inhumaniteten i dagens monopolsystem framstår allt tydligare och
            dess legitimitet med rätta ifrågasätts alltmer.
          </note>
          <note>
            Alltfler ser sig om efter andra lösningar.
          </note>
          <note>
            Det är fullt möjligt att köpa sig förbi köer och välja andra
            vårdutförare om man är beredd att betala en extra premie för en
            privat sjukförsäkring. Men bara den som har pengar kan köpa sig
            valfrihet och snabbare vård i socialdemokraternas sjukvård. Vad
            som ska vara en rättvis sjukvårdspolitik är i praktiken på grund
            av att socialdemokraterna värnat ett ineffektivt monopolsystem
            en djupt orättvis politik. Det behövs betydande reformer för att
            sjukvården ska kunna uppfylla de krav människor har rätt att ställa.
          </note>
          <note>
            Mera pengar i dåliga system kommer inte att hjälpa.
          </note>
          <note>
            Det gäller att ge människor vård, inte att rädda system.
          </note>
          <note>
            Fru talman! Tas möjligheterna till vara kan sjukvården bli en
            högteknologisk och forskningsintensiv tillväxtmotor. Innovationer
            baserade på genetik, mikrobiologi och nanoteknik öppnar oanade
            perspektiv.
          </note>
          <note>
            Internationellt finns en optimism som visar sig i stor investeringsvilja
            i företag med kunnande inom medicinska områden. Vi har fortfarande
            chansen att ge förutsättningar för att svensk sjukvård ska bli
            en framtidsbransch. De problem vi ser i dag är inte sjukvårdens
            kris, utan det är systemets kris.
          </note>
          <note>
            Nya och stegrade krav på framtidens sjukvård kommer att ställas,
            inte minst genom IT-
          </note>
          <note>
            utvecklingen. Brister i olika nationella sjukvårdssystem kommer
            att bli tydliga, och vi måste tåla en jämförelse.
          </note>
          <note>
            En del av lösningen på det som blivit sjukvårdens kris kan vara
            att upphäva landstingets monopol och införa ett system som kan
            möta framtidens krav dels för finansiering, dels för produktion
            av sjukvård.
          </note>
          <note>
            I en modern sjukvård måste patienten få en starkare ställning.
            I dag är hennes rättigheter bara politiska, indirekta och kollektiva.
            Det är ett skäl till att jag vill att alla medborgare ska omfattas
            av en obligatorisk hälsoförsäkring. Med en sådan följer pengarna
            patienten, som alltså styr resurserna och har möjlighet att aktivt
            välja god vård och välja bort dålig vård. Patienten får alltså
            en stark marknadsrätt.
          </note>
          <note>
            Den obligatoriska hälsoförsäkring vi föreslår ska omfatta alla,
            oavsett betalningsförmåga eller hälsotillstånd. Försäkringsmodellen
            innebär att sjukvårdens pengar öronmärks, och riksdagen fastställer
            försäkringens omfattning. På så sätt stärks patienten ytterligare,
            då hon får en stark civilrättslig ställning.
          </note>
          <note>
            De ekonomiska medel som tillförs hälsoförsäkringen ska tas från
            flera av de områden som berör vården och som vi redogjort för.
            Då kan resurserna utnyttjas bättre eftersom bedömningar görs utifrån
            ett helhetsperspektiv. Prevention, t.ex., stimuleras.
          </note>
          <note>
            Fru talman! En ökad mångfald och konkurrens måste bli viktiga
            delar i förnyelsen av vården. Det är stora välfärdsvinster inte
            bara genom ökad tillgänglighet och kvalitet utan också därför
            att resurser frigörs genom bättre resursutnyttjande. Andra effekter
            är större lyhördhet för medborgarnas önskemål och förbättrad arbetsmiljö
            med bättre villkor för personalen.
          </note>
          <note>
            De vårdanställda har efterhand fått allt mindre att säga till
            om, och inflytandet över den egna arbetssituationen har minskat,
            samtidigt som de politiska besluten urholkat den professionella
            yrkesstoltheten. De flesta har dessutom inte haft möjlighet att
            gå över till andra arbetsgivare eller starta egen verksamhet därför
            att vården i praktiken bedrivs i monopolform. Man har skapat instängdhetens
            frustration.
          </note>
          <note>
            En ökad mångfald av vårdgivare skapar förutsättningar för bättre
            lönebildning och för fler karriärvägar för de anställda. Det är
            absolut nödvändigt för att skapa den attraktiva arbetsmiljö som
            måste till för att vända kris till framgång.
          </note>
          <note>
            Fru talman! Jag anser alltså att det finns ett värde i att omfattningen
            av alternativa driftsformer ökar.
          </note>
          <note>
            Strävan ska vara att inom ramen för en gemensam finansiering
            öka människors valmöjligheter och öppna monopol för alternativ.
            En viktig del i ett sådant arbete måste också vara avskaffande
            av onödiga regler som hindrar att nya verksamheter etableras.
            Fler yrkesgrupper, som sjuksköterskor, barnmorskor och biomedicinska
            analytiker, ska kunna delta i en självständig roll i egenskap
            av egna företagare.
          </note>
          <note>
            Fru talman! Det finns också stort behov av en förstärkt och sammanhållen
            tillsyn i vården. Samma krav måste enligt vår uppfattning gälla
            oavsett om verksamheten bedrivs i privat eller offentlig regi.
            Vi anser att det är dags att bryta ut Socialstyrelsens tillsynsdel
            och göra den till en självständig, oberoende verksamhet. Då finns
            det skäl att se om inte en samordning kan ske med länsstyrelsens
            tillsynsansvar så att en effektiv fristående tillsynsmyndighet
            skapas.
          </note>
          <note>
            Fru talman! En offentlig tillsyn eller kontroll kan aldrig utgöra
            en tillräcklig garanti. Det krävs också att den enskilde har möjlighet
            att välja bort de alternativ som han eller hon uppfattar som mindre
            bra för att i stället välja till något som bättre svarar upp mot
            de egna behoven och önskemålen. Det är möjligheter som mångfalden
            i vår försäkringslösning ger.
          </note>
          <note>
            Fru talman! Vårdköerna har ständigt ökat sedan den tidigare vårdgarantin
            togs bort. På många håll i landet kan man få vänta mer än ett
            år på nödvändig operation eller behandling.
          </note>
          <note>
            Jag vill ta ett exempel. I Östergötland - ett slandsting som
            har haft en rätt bra ekonomi och som anses vara relativt välskött
            för att vara ett landsting -
          </note>
          <note>
            får en kvinna som vänder sig till Universitetssjukhusets kvinnoklinik
            för att få en mottagningstid vänta 77
          </note>
          <note>
            veckor för att få komma dit. Har hon t.ex. ett framfall, som
            kräver operation, får hon vänta 100 veckor till för att bli opererad.
            En stackars kvinna med livmoderframfall får alltså vänta 177 veckor
            - tre år och fem månader. Hon får stå i kö för att få stå i kön
            för att bli åtgärdad! Det är otillständigt.
          </note>
          <note>
            Men socialministern vet på råd. Han skjuter till
          </note>
          <note>
            1,25 miljarder för att få bort köerna. Då säger landstingsdirektören
            i Östergötland enligt tidningarna så här: "Det är förstås bra
            att vi får mera pengar. För
          </note>
          <note>
            Östergötlands del handlar det om ungefär 65 miljoner. Men det
            kan skapa förväntningar hos allmänheten". Man baxnar! Så ser landstinget
            på köerna i vården. Man riskerar att någon stackars patient inbillar
            sig att han eller hon nu ska få behandling. Det är förskräckligt.
          </note>
          <note>
            Men var lugn. Det är inga nya pengar som socialdemokraterna ger
            vården. Det är en illusion - det indiska reptricket i ny version.
            Det finns ingen anledning för de stackars patienterna att förvänta
            sig något av den socialdemokratiska regeringen, eller kan kanske
            Conny Öhman förklara vilka nya pengar det rör sig om?
          </note>
          <note>
            En ny och vidareutvecklad vårdgaranti måste till.
          </note>
          <note>
            På sikt bör den omfatta alla medicinskt motiverade diagnoser
            och utfästa behandling inom tre månader.
          </note>
          <note>
            Klarar inte det egna landstinget av det ska man kunna få vården
            utförd i ett annat landsting eller hos en privat vårdgivare på
            hemlandstingets bekostnad. Med en vårdgaranti synliggörs den del
            av kostnaderna som köerna för med sig. Genom att inte ta emot
            patienter går sjukhusen och klinikerna miste om intäkter och uppmuntras
            därmed till att förändra verksamheten så att köer inte uppstår.
          </note>
          <note>
            I dagens Barometern såg jag att det i mitt eget hemlandsting,
            s-styrt, var 104 veckors väntetid bara för att komma till mottagning
            på kvinnokliniken.
          </note>
          <note>
            Sjukhuschefen säger att kliniken inte fungerar. Det är självklart
            att om det hade funnits en vårdgaranti hade man inte kunnat acceptera
            att en klinik inte fungerar och att man får vänta 104 veckor för
            att få komma till mottagning. Nu säger man dessutom att man kommer
            att få vänta längre eftersom personalen inte trivs. Det är en
            självklarhet att med en vårdgaranti hade kliniken tvingats fungera
            - annars skulle den inte få några resurser - och patienterna hade
            hållits skadeslösa genom att de hade kunnat gå någon annanstans.
            Detta är skandalöst.
          </note>
          <note>
            En naturlig vidareutveckling är ju också att patienter som på
            sedvanligt sätt har fått behovet av operation eller behandling
            fastställt här hemma ska kunna åka utomlands och få den utförd
            om inte landstinget kan erbjuda sådan behandling inom de givna
            tre månaderna.
          </note>
          <note>
            För att korta köerna är det viktigt att alla resurser tas till
            vara. Det är därför bra att de borgerliga med stöd av Miljöpartiet
            har fått utskottsmajoritet för att läkare, tandläkare, tandhygienister
            och sjukgymnaster ska kunna få ersättning om de arbetar längre
            än till de är 67 år.
          </note>
          <note>
            Jag är glad, fru talman, att alltfler partier nu anser att alla
            patienter ska ha rätt till en förnyad medicinsk bedömning. Det
            är inte länge sedan vi moderater var ensamma om att föreslå detta.
            Nu väntar vi bara på att socialdemokraterna ska sälla sig till
            dem som tar patientens problem på allvar.
          </note>
          <note>
            För att vården ska bli en framtidsbransch måste arbetet i vården
            vara attraktivt. Då krävs för alla yrkesgrupper möjligheter till
            utveckling. Yrkesinnehåll, karriärvägar, fortbildning och lönesättning
            behöver förnyas och utvecklas som viktiga delar av en personalpolitik
            som kan attrahera unga människor.
          </note>
          <note>
            Fru talman! Jag anser och tror att många delar uppfattningen
            att oavsett var man bor i Sverige ska man kunna få en avancerad
            sjukvård inom rimlig tid.
          </note>
          <note>
            Vid svåra sjukdomstillstånd, som olyckor, akuta hjärtinfarkter
            m.m., är snabba transporter och ett medicinskt omhändertagande
            direkt på plats eller under transporten avgörande för hur det
            ska gå, om man ska överleva. Tyvärr har regeringen visat mycket
            stor passivitet i arbetet med att åstadkomma ett sammanhängande
            ambulanshelikoptersystem som skulle ge de önskade effekterna.
            Nu måste det till andra tag, enligt min och många andras mening.
            Ett aktivare arbete måste till.
          </note>
          <note>
            Cancer är fortfarande med rätta en fruktad grupp av sjukdomar
            som orsakar cirka en fjärdedel av alla dödsfall. Frekvensen av
            cancer påverkas av befolkningsstrukturen då cancer till stor del
            är en ålderdomens sjukdom. Internationella cancerunionen och motsvarande
            organisationer på europeisk nivå rekommenderar att alla länder
            utarbetar en plan för det framtida arbetet med cancerprevention,
            diagnostik, behandling och rehabilitering. Det är utifrån detta
            rimligt att åter studera vad såväl de förväntade samhällsförändringarna
            som förändrade behandlingsmöjligheter kan betyda för planering
            av cancersjukvård och cancerprevention i Sverige. En ny cancerutredning
            behöver helt enkelt göras.
          </note>
          <note>
            Fru talman! Sverige har hittills lyckats bra med att omsätta
            vetenskapliga resultat till diagnostiska metoder och kommersiellt
            framgångsrika läkemedel. Nu finns det tecken på att vi sackar
            efter. Återväxten av forskare måste tillgodoses för att kreativa
            forskningsmiljöer av internationell klass ska kunna upprätthållas.
            För att ge maximal kraft åt ansträngningarna att verkligen ligga
            i den medicinska och biomedicinska forskningsfronten bör ett svenskt
            institut för medicin och hälsa skapas. Det ska fördjupa forskningen
            inom olika discipliner med anknytning till hälsa och sjukvård
            i vid mening. I detta sammanhang bör myndighetsstrukturen inom
            de områden som berörs omprövas.
          </note>
          <note>
            Till slut, fru talman! Jag inledde med att tala om hur betänkandet
            visade på intresset för vården, hur nära inpå skinnet på oss vårdfrågorna
            kommer när vi själva blir sjuka och behöver vården. Det är därför
            med beklagande jag måste konstatera att den socialdemokratiska
            majoriteten är helt ointresserad av att ge vården en chans att
            möta framtiden på ett bra sätt.
          </note>
          <note>
            Inga nödvändiga reformer signaleras. Allt ska vara som förut.
            Med fiktiva pengar försöker man förvända synen på människor medan
            man i verkligheten urholkar vårdens möjligheter att ge vård när
            det behövs.
          </note>
          <note>
            Det gör mig ont att behöva säga det, men Socialdemokraterna framstår
            som ett sjukvårdsfientligt parti.
          </note>
          <note>
            Fru talman! Jag yrkar bifall till reservation 1 och står givetvis
            bakom alla våra övriga reservationer.
          </note>
          <note type="speaker">
            Anf. 2 ROLF OLSSON (v):
          </note>
          <note>
            Fru talman! Hälso- och sjukvården är troligtvis ett av de områden
            i samhället som diskuteras mest oss människor emellan. De allra
            flesta, om inte rentav alla, har eller kommer att ha kontakt på
            något sätt med hälso- och sjukvården. För de flesta är också sjukvården
            en viktig del och en symbol för samhällets välfärd och trygghet.
            Det finns en stark tilltro hos människor till att det svenska
            sjukvårdssystemet är effektivt och håller en god kvalitet. Det
            är en tilltro som vi i Vänsterpartiet anser vara ganska väl grundad.
          </note>
          <note>
            Men det här sagda betyder inte att det inte finns brister och
            allvarliga problem som vi måste arbeta med och komma till rätta
            med. Många patienter har tyvärr fått erfara långa väntetider,
            överbeläggningar, underbemannade avdelningar och brister i tillgängligheten.
            Tillsammans med rapporter om en sviktande sjukvårdsekonomi och
            långsiktiga problem med försörjning av kvalificerad personal ser
            vi att dessa problem kan bli ett hot mot målsättningen att ge
            god vård på lika villkor till hela befolkningen. Vårdbehoven kommer
            inte att minska i framtiden. Med en befolkning där andelen äldre
            växer och med ständiga framsteg på forskningens område ökar behoven
            av vård och förväntningarna på att olika medicinska åkommor går
            att åtgärda. Det finns mycket positivt i denna utveckling, men
            vi måste vara beredda att satsa resurser och fatta beslut om inriktning
            och prioriteringar för att kunna möta behov och förväntningar.
          </note>
          <note>
            90-talet innebar stora nedskärningar på olika nivåer i den offentliga
            sektorn. Det gällde inte minst inom vården. Det är därför alldeles
            nödvändigt att nu när behoven är så uppenbara och möjligheterna
            faktiskt finns tillföra vården mer resurser. Som ett led i detta
            läggs förslag fram i den ekonomiska vårpropositionen där regeringen
            tillsammans med Vänsterpartiet och Miljöpartiet vill satsa 1,25
            miljarder kronor till sjukvården från 2002 för att förbättra tillgängligheten.
            Utöver detta flyttas 400 miljoner kronor av de s.k. Dagmarpengarna
            till de generella statsbidragen för landstingen. Dessa medel är
            ytterligare en förstärkning utöver de 9 miljarder som det beslutades
            om hösten 2000 till primärvård, äldreomsorg och psykiatri och
            som nu har börjat löpa. Jag har sagt det tidigare från den här
            talarstolen, men jag tycker att det tål att upprepas: Detta är
            viktiga tillskott till en mycket arbetstyngd sjukvård, men Vänsterpartiet
            är angeläget om att betona att det kan behövas ytterligare tillskott
            framöver. Jämförelsen visar att vårt land fortfarande använder
            en relativt låg andel av BNP till vården, trots att svensk sjukvård
            står sig väl vid en jämförelse med andra länders sjukvårdssystem.
          </note>
          <note>
            Vänsterpartiet är övertygat om att det blir nödvändigt att vården
            höjer sin andel av BNP på sikt.
          </note>
          <note>
            Vänsterpartiet verkar för en sjukvårdspolitik som ska garantera
            god vård på lika villkor för hela befolkningen, precis som det
            står i hälso- och sjukvårdslagen. Det ska vara en rättvis sjukvårdspolitik
            där prioritet ges åt de svårast sjuka. Vi kan konstatera att den
            prioriteringsordning som riksdagen har ställt sig bakom kräver
            ett aktivt förhållningssätt från oss politiskt valda och ansvariga.
            Vi behöver fortlöpande följa, debattera och värdera vad som händer
            i takt med att den medicinska utvecklingen och forskningen går
            framåt.
          </note>
          <note>
            Om det demokratiska inflytandet inte vidmakthålls utan lämnas
            över till en ökad privatisering och därtill kopplade privata sjukvårdsförsäkringar
            kommer prioriteringar att ske utifrån ekonomi och inte vårdbehov.
            Det finns sjukhus som har ansett sig ha överkapacitet inom t.ex.
            den ortopediska kirurgin i
          </note>
          <note>
            Stockholm som har velat träffa avtal med privata försäkringsbolag.
            Samtidigt kan vi konstatera att det inom det här verksamhetsområdet
            i Stockholm på andra ställen finns mycket långa väntetider. Nu
            har det inte blivit något beslut i det här fallet, men det finns
            all anledning att vara mycket vaksam på utvecklingen. De patienter
            som riskerar att drabbas är oftast mycket utsatta och många gånger
            äldre. Om en sådan utveckling får ta fart menar Vänsterpartiet
            att prioriteringsordningen kan komma att vara i fara.
          </note>
          <note>
            En förstärkning av resurserna till vården kräver också en bättre
            arbetsmiljö för de stora personalgrupper som under en rad år fått
            bära konsekvenserna av nedskärningar och omorganisationer. Detta
            har bidragit till en ökad ohälsa bland vårdpersonalen genom framför
            allt stressrelaterade sjukdomar. Det, menar vi, är en mycket allvarlig
            utveckling. Tillsammans med det stora rekryteringsbehov som finns
            är detta nyckelfrågor för vårdens framtid.
          </note>
          <note>
            Det finns inga enkla lösningar på de här problemen. För oss är
            det dock givet att resurser och personalutveckling är viktiga
            delar för att bryta denna trend. Teamarbete som bygger på inte
            minst lokala initiativ och erfarenheter som är grundade underifrån
            är viktigt både för patienter och för personal.
          </note>
          <note>
            Vänsterpartiet vill understryka vikten av betänkandets skrivningar
            att utbildningsplatserna för läkare och sjuksköterskor utökas
            från 2002. Samtidigt vill vi betona vikten av att också tänka
            på de stora och mycket viktiga personalgrupper som arbetar med
            omvårdnad, som undersköterskor och vårdbiträden.
          </note>
          <note>
            Här behövs snara åtgärder som underlättar för många fler att
            söka sig till och kvarstanna i de för vården centrala omvårdnadsyrkena.
            Det handlar inte minst om utvecklingsmöjligheter och lönefrågor.
            Vänsterpartiet kommer att återkomma i frågor som rör omvårdnadspersonalens
            situation.
          </note>
          <note>
            Fru talman! En framsynt hälso- och sjukvårdspolitik tar också
            sikte på att förhindra sjukdomar och skador bland befolkningen.
            Ett brett förebyggande hälsoarbete är utomordentligt viktigt och
            besparar den enskilde lidande och samhället vårdresurser.
          </note>
          <note>
            Det är viktigt med en helhetssyn på vården. Det är bra om patienten
            så långt möjligt kan få stöd och hjälp i sin hemmiljö. Den tekniska
            utvecklingen inom vården genom t.ex. telemedicin öppnar för stora
            möjligheter att öka vårdens tillgänglighet. Det kan inte minst
            innebära stora vinster för glesbygdens befolkning.
          </note>
          <note>
            När tillståndet för patienterna är akut och det föreligger svår
            sjukdom måste det också finnas en kvalificerad och tillgänglig
            akutsjukvård. Vi vet att den tekniska utvecklingen ställer stora
            krav på avancerad utrustning. Den mest kvalificerade akutsjukvården
            bör därför samlas till relativt få sjukhus, också för att personalen
            ska kunna upprätthålla sin kompetens. För att detta ska bli en
            fungerande vårdkedja ställs det också krav på kompletterande närsjukhus
            och välutrustad ambulanssjukvård.
          </note>
          <note>
            Vi menar att denna utveckling till stor del är positiv. Det kan
            dock finnas en risk att den ökade specialiseringen leder till
            att patienterna inte ses i sitt sociala sammanhang. Det är en
            utveckling som måste motverkas bl.a. genom en trygg bassjukvård
            nära patienten och hemmiljön. Detta är naturligtvis inte minst
            viktigt när det gäller vården av våra äldre.
          </note>
          <note>
            Vi kan konstatera att vården blir alltmer avancerad. Det kräver
            att det finns ett väl fungerande kvalitetssystem. I dagarna har
            Socialstyrelsen publicerat en undersökning av beslut inom Hälso-
            och sjukvårdens ansvarsnämnd där det framgår att anmälningarna
            inom hälso- och sjukvården enligt lex Maria inte fullt ut fungerar
            som tänkt. I 10 % av besluten borde läkarna själva ha gjort anmälan,
            enligt Socialstyrelsen.
          </note>
          <note>
            I en av Vänsterpartiets reservationer har vi påpekat vikten av
            att utveckla risktänkande och riskanalyser inom vården. Det finns
            anledning att fundera över erfarenheter också från andra områden.
            Ett sådant område kan vara verksamheten med medicinskt ansvariga
            sjuksköterskor inom den kommunala hälsooch sjukvården.
          </note>
          <note>
            Fru talman! Kvinnors hälsa är ett område som behöver uppmärksammas
            mer än vad som sker i dag.
          </note>
          <note>
            Trots att Vänsterpartiet och många andra länge har påtalat jämställdhetsfrågor
            finns det fortfarande stora skillnader när det handlar om kvinnor
            och män i sjukvården. Det gäller inte minst forskning och läkemedel.
            Margareta Söderström, distriktsläkare och forskare i allmänmedicin,
            har granskat forskningsansökningar och funnit att det fortfarande
            finns studier som görs uteslutande på män trots att sjukdomen
            drabbar båda könen. Hon framhåller att det fortfarande lever kvar
            myter om att män är en homogen grupp medan kvinnor inte anses
            vara det. Det är bara ett exempel. Vi har också för inte så länge
            sedan uppmärksammats på att äldre kvinnor tenderar att få billigare
            och äldre läkemedel än män. Vi menar att den bristande jämställdheten
            i vården måste åtgärdas.
          </note>
          <note>
            Nu pågår det emellertid en rad arbeten på det här området, såsom
            framgår av betänkandet. Vi i Vänsterpartiet utgår från att de
            kommer att leda till konkreta förbättringar i jämställdhetshänseende.
            I annat fall avser Vänsterpartiet att återkomma.
          </note>
          <note>
            Fru talman! Det är av avgörande vikt att ytterligare steg tas
            för att verkligen sätta patienterna i fokus.
          </note>
          <note>
            De är ju på alla sätt de verkliga huvudpersonerna i vården. Därför
            har vi i Vänsterpartiet motionerat om att inrätta en särskild
            patientombudsman, fristående från sjukvården, dit patienter kan
            vända sig med klagomål och få hjälp att få sitt ärende prövat
            i rätt instans.
          </note>
          <note>
            Fru talman! Ett område som vi måste fortsätta att arbeta med
            och förbättra är tandvården. Vänsterpartiets inställning, som
            vi markerat i ett särskilt yttrande, är att vi oförtrutet måste
            fortsätta med att förstärka tandvårdsförsäkringen. På sikt är
            det vår mening att ett högkostnadsskydd måste införas. Nu pågår
            en utredning kring tandvårdsstödet. Ett delbetänkande har nyligen
            avlämnats, och det kommer ett slutbetänkande längre fram. Detta
            vill vi avvakta.
          </note>
          <note>
            Det innebär inte att vi inget gör på det här området. I vårbudgetpropositionen
            föreslår regeringen tillsammans med Vänsterpartiet och Miljöpartiet
            att tillföra tandvården ytterligare 200 miljoner per år från
          </note>
          <note>
            2002 utöver de satsningar som har beslutats sedan tidigare. Det
            görs alltså satsningar, men det är Vänsterpartiets mening att
            vi måste gå vidare. Det är ett faktum att klassamhället nu börjar
            synas i munnen, och det är oacceptabelt.
          </note>
          <note>
            Fru talman! Det är viktigt med en nyanserad debatt om hälso-
            och sjukvården som inbegriper de stora problem som finns och som
            måste åtgärdas.
          </note>
          <note>
            Men en nyanserad debatt kräver också att de stora kvaliteterna
            i svensk sjukvård lyfts fram, vilket alltför sällan görs.
          </note>
          <note>
            Det finns en god grund att bygga på. De viktigaste hörnstenarna
            i det bygget är den engagerade och kunniga personalen. Vården
            måste därför i än högre grad genomgå en demokratisering framöver.
            Det gäller inte minst de kvinnor och män som i dag arbetar som
            vårdbiträden och undersköterskor och oftast är närmast patienterna.
            Personalen måste därför tillsammans med patienterna få ett större
            inflytande. Det är en utveckling som inte gagnas av fler ovanifrån
            påförda omorganisationer och systemskiften.
          </note>
          <note>
            Fru talman! Vänsterpartiet står givetvis bakom alla sina reservationer,
            men för tids vinnande yrkar jag bifall endast till reservationerna
            2 och 7.
          </note>
          <note type="speaker">
            Anf. 3 LEIF CARLSON (m) replik:
          </note>
          <note>
            Fru talman! Rolf Olsson säger att hälso- och sjukvårdslagen måste
            uppfyllas när det gäller behandling på lika villkor osv. Det tycker
            jag är en riktig inställning. Men tycker Rolf Olsson att den gör
            det i dag, när man alltså kan få vänta 100 veckor för att få komma
            till undersökning och sedan ytterligare runt
          </note>
          <note>
            100 veckor för att få någonting gjort? Är det att uppfylla hälso-
            och sjukvårdslagen?
          </note>
          <note>
            Det här är speciellt intressant just med tanke på att
          </note>
          <note>
            Rolf Olsson flera gånger framhåller att han är emot privata verksamheter
            i sjukvården generellt sett. Tror
          </note>
          <note>
            Rolf Olsson att den dam som jag talade om, som står och väntar
            först i 77 veckor för att komma till mottagningen och sedan i
            100 veckor för att bli opererad, tycker att det är bra att inte
            kunna gå till en privat vårdgivare, att inte kunna gå till någon
            annan när vården inte fungerar? Är det att uppfylla hälso- och
            sjukvårdslagen att agera på det sättet?
          </note>
          <note>
            Och tror Rolf Olsson att alla är nöjda med att vi säger att vi
            ska lösa det med prioriteringar? Prioritera betyder faktiskt att
            man sätter något annat före. Man väljer bort någon. En liten dam
            blir bortvald och får inte vård, men det ska hon inte få för då
            skulle vi tvingas släppa in det privata eller ge människor möjlighet
            att välja och röra på sig och det ska de inte göra. Det räcker,
            tycker Rolf Olsson möjligen, att säga att vi ska uppfylla hälso-
            och sjukvårdslagen. I
          </note>
          <note>
            praktiken gör vi det inte.
          </note>
          <note type="speaker">
            Anf. 4 ROLF OLSSON (v) replik:
          </note>
          <note>
            Fru talman! Leif Carlson! Jag problematiserade ju kring hur vi
            fullt ut ska kunna leva upp till hälso- och sjukvårdslagen. Jag
            tycker naturligtvis att vi i huvudsak gör det, men det finns problem
            och det finns en risk att vi i förlängningen, om inget görs, kan
            komma att inte leva upp till lagen. Därför tillskjuts också medel
            i vårbudgetpropositionen - just för att öka tillgängligheten för
            patienterna. Därför har det också tidigare tillförts 9 miljarder
            under fyra år - för att ta bort de problem och de flaskhalsar
            som har funnits i framför allt primärvård, psykiatri och äldreomsorg.
          </note>
          <note>
            Jag tror att det är åtgärder som kommer att öka tillgängligheten
            och att vi på det viset på sikt undanröjer faran att vi inte ska
            kunna leva upp till hälso- och sjukvårdens viktiga skrivningar
            om god vård på lika villkor för hela befolkningen.
          </note>
          <note type="speaker">
            Anf. 5 LEIF CARLSON (m) replik:
          </note>
          <note>
            Fru talman! Vilka resurser som tillförs är jag mycket spänd på
            och väntar svar från Conny Öhman som kan reda ut det. Jag kan
            bara säga att det kanske vore bra om Rolf Olsson tänkte efter
            när han säger att det tillförs 1,25 miljarder och att det dessutom
            finns
          </note>
          <note>
            450 miljoner i Dagmarpengar. Jag tror att han ska se efter hur
            de 450 miljonerna används i det här förhållandet. Då kanske siffran
            börjar reduceras. Sedan får vi väl höra ytterligare på vilket
            sätt de tillförs.
          </note>
          <note>
            Om det vore så att problemet bara var pengar rakt av, Rolf Olsson,
            borde problemet inte vara så stort när man tillfört dem. Men problemet
            finns ju där. Vad gör ni när de pengar som ges under en kort tid
            är slut?
          </note>
          <note>
            Ni gör ju inte någonting för att angripa det som skapat problemen,
            nämligen bristfälligheter i organisationen. Det finns inte incitament
            för klinikerna att lösa sina problem. De kan bara förlänga väntetider,
            för det händer ingenting, de påverkas inte. När ni inte gör något
            åt det som skulle göra att man faktiskt får incitament att arbeta
            undan köerna, vad ska ni då göra när de extra pengarna är slut?
          </note>
          <note type="speaker">
            Anf. 6 ROLF OLSSON (v) replik:
          </note>
          <note>
            Fru talman! Jag vill starkt säga emot Leif Carlson på den punkten,
            att ingenting görs. Jag vet att det görs väldigt mycket ute i
            olika landsting och regioner för att komma till rätta med köproblemen.
            Jag känner till en del från min egen del av Sverige och har läst
            och hört talas om andra. Detta är en gravt felaktig bild.
          </note>
          <note>
            Men visst finns det problem. Det har jag villigt sagt. Jag ser
            också den tydliga kopplingen till att vi nu satsar. Vi gör någonting.
            Vi försöker tillskjuta resurser på ett sätt som kan återge sjukvården
            möjligheter att komma i kapp efter 90-talets exempellösa nedskärningar
            av resurser till vården.
          </note>
          <note>
            Vad gör då moderaterna? De har en kolartro på privatiseringar
            som ska lösa precis allting. Jag menar att detta är en ganska
            knepig tro, att allting egentligen blir bättre om man drar ned
            på resurserna från samhällets sida och privatiserar. Ni motsätter
            er ju att vi har gett de här resurserna till kommuner och landsting.
            Ni vill dessutom ute i kommuner och landsting verka för skattesänkningar.
            Totalt sett ska någonting som man drar ned leda till bättre vård.
            Dessutom ska det privatiseras.
          </note>
          <note>
            Jag tycker att det finns väldigt många frågetecken kring den
            utveckling som Leif Carlson förespråkar.
          </note>
          <note>
            Det finns också faror i försäkringslösningar som kan kombineras
            med tilläggsförsäkringar och som leder till en direkt orättvis
            vård. Där ser jag den stora faran, att vi inte kan leva upp till
            god vård på lika villkor för hela befolkningen. Prioriteringsordningen
            kan i förlängningen av moderaternas politik allvarligt komma i
            fara.
          </note>
          <note type="speaker">
            Anf. 7 CHATRINE PÅLSSON (kd):
          </note>
          <note>
            Fru talman! Kära vänner! För några dagar sedan ringde en ensamboende
            mamma till mig. Hon hade en son. Vi kan kalla honom Kalle.
          </note>
          <note>
            Kalle gick i första klass, och Kalle hade inte mått bra de senaste
            månaderna. Det oroade den här kvinnan väldigt mycket. Kalle var
            hennes enda barn. Hon hade fått en tid hos sin husläkare på vårdcentralen,
            och läkaren hade omedelbart sagt att det inte stod rätt till med
            Kalle. Han hade börjat bli alltmer inåtvänd, han hade ont i magen
            och han mådde dåligt. Läkaren skrev en remiss till barnpsykiatrin.
          </note>
          <note>
            Samma dag som kvinnan ringde till mig hade hon fått ett brev.
            Kanske skulle det finnas en tid för att få komma till kliniken
            i augusti månad. Hon tyckte inte att vi hade en bra sjukvård.
            Hon förstod inte varför
          </note>
          <note>
            Kalle, just hennes Kalle, skulle vänta så länge när en läkare
            ändå hade bedömt att Kalle behövde komma till en specialist.
          </note>
          <note>
            Som politiker kände jag behov av att säga: Jag håller med dig.
            Det här är inte bra. Det är något som är fel.
          </note>
          <note>
            Det finns ingenting som är viktigare än människor. Oavsett hur
            stora vi är eller hur små vi är har vi faktiskt rätt till de allra
            viktigaste insatserna för oss människor, nämligen att det finns
            trygghet just när det blir trassligt för oss, när vi blir sjuka,
            när vi drabbas av sorg och bekymmer.
          </note>
          <note>
            Jag tror att den här debatten för varje gång vi för den skulle
            fokusera lite mer på de enskilda människorna och inte så mycket
            ha utgångspunkt i våra olika uttryckssätt om organisationer, transfereringssystem
            osv. Så länge inte människor får den vård och behandling de behöver
            måste vi försöka göra någonting åt det. Det tycker jag är en huvudfråga.
          </note>
          <note>
            Jag begriper inte att man som politiker inte inser att det finns
            mycket som inte är bra. I stället säger man: Men det är så bra,
            vi är så duktiga internationellt. Det finns förvisso statistik
            på det, men det finns alldeles för mycket som inte fungerar i
            dag. Och det tycker jag att vi ska säga.
          </note>
          <note>
            Vi är också politiskt överens om att det system vi har för sjukvårdens
            stora behov för framtiden inte kommer att hålla. Det håller inte
            i dag heller. Vi ser också, för varje dag som går, att hundratusentals
            människor tecknar privata försäkringar, trots att vi har ett monopol.
            Man är inte trygg, man tror inte att det ska finnas vård när man
            behöver den. Tyvärr, säger jag.
          </note>
          <note>
            Hur ser det ut inom äldrevården? Där blir det också otryggare
            och otryggare. Tänk om det inte finns resurser att ta hand om
            mig, jag har ju inga barn som kan ställa upp. Det här är någonting
            som vi måste ta på allvar. Jag tror att vi som politiker också
            är skyldiga att inte bara inse att något behöver göras, utan faktiskt
            våga diskutera hur vi ska kunna göra det bättre. Så fort det kommer
            fram ett förslag som kan diskuteras ställer sig socialdemokrater
            och vänsterpartister med en gång upp och säger: Hurra, vad det
            här systemet är bra! Det måste vi försöka behålla.
          </note>
          <note>
            Men allt annat är fel.
          </note>
          <note>
            Jag vill varna för detta. Vi måste i ödmjukhet kunna sätta oss
            ned och diskutera problemen inför framtiden. Vi måste över partigränserna
            våga vara så seriösa att vi diskuterar olika förslag. Om vi har
            något bättre lägger vi fram det, men vi ska inte i allt kritisera
            annorlunda förslag som kan tas upp.
          </note>
          <note>
            Vi vet också att vårdköerna ur många perspektiv är ett gissel,
            inte bara för Kalle utan för alla människor. Tänk att gå och ha
            ont! Tänk att tvingas äta dyrbara mediciner, som dessutom skadar
            kroppen!
          </note>
          <note>
            Tänk att få gå med ångest och vänta på att en operation ska bli
            utförd!
          </note>
          <note>
            Jag kan inte heller förstå vilka som är vinnare i detta. Vårdköer
            är och förblir inget naturligt.
          </note>
          <note>
            Det värsta är ju att det inte bara är inom operationsverksamheten
            som det finns köer i dag. Det finns köer för de äldre som vill
            komma till särskilda boenden. Det finns köer för cancerpatienter
            som ska få en strålbehandling. De kan få vänta flera månader.
            Detta är ju ovärdigt svensk sjukvård. Vi borde inse att det finns
            mycket att göra. Personligen tror jag att vi måste göra något
            både organisatoriskt och strukturellt, men att det även behövs
            pengar naturligtvis.
          </note>
          <note>
            Det är klart att framtidens utmaningar är stora. Vi har i dag
            i socialutskottet fått en folkhälsorapport, där det framgår att
            vi lever allt längre. Vi kvinnor lever lite längre än männen.
            Det är positivt att människor lever allt längre. Människovärdet
            och åren är värda något. Samtidigt vet vi att det är under de
            sista åren som de största sjukvårdsresurserna går åt.
          </note>
          <note>
            Vi forskar alltmer om sjukdomar som förut inte var behandlingsbara
            men som nu kan behandlas. Det som inte är behandlingsbart i dag
            vill vi ska kunna behandlas i framtiden. Då är det självklart
            att människor måste få del av de forskningsresultat och den behandling
            som finns. Allting annat skulle vara ovärdigt.
          </note>
          <note>
            I det här betänkandet är kristdemokraterna med i ett tjugotal
            reservationer. Självklart står vi helhjärtat bakom alla. Men jag
            har valt att yrka bifall till bara två av dem, som jag ska utveckla
            lite närmare här.
          </note>
          <note>
            Det är reservation 8, och det är reservation 29.
          </note>
          <note>
            Reservation 8 handlar om vårdgarantin. Vi är helt övertygade
            om att tre månader är absolut den gräns som kan accepteras som
            väntetid. Jag ska ärligt och uppriktigt säga att jag tycker tre
            månader är lång tid att vänta i en kö. Men eftersom vi har den
            situation vi har i dag, måste vi ändå acceptera det. Kom ihåg
            att det finns inga vinnare i en vårdkö. Den enda gången man kan
            acceptera att vänta är om det behövs för behandlingens skull.
            Ibland är det t.o.m. klokt, men då ligger en läkarbedömning bakom
            - inte landstingets bedömning. Därför står vi bakom den reservationen
            tillsammans med övriga borgerliga partier.
          </note>
          <note>
            I reservation 29 har vi utvidgat vår syn på högkostnadsskyddet.
            Vi kristdemokrater är helt säkra på att det behöver göras en översyn
            av samtliga högkostnadsskydd. Det var faktiskt därför vi fick
            ett högkostnadsskydd - jag tror att det var någon gång på
          </note>
          <note>
            50-talet. Den enskilde skulle veta vad denne som mest skulle
            behöva betala på ett år för vård, behandling och hjälpmedel vid
            sjukdom. Vi ser det som oerhört viktigt att själva grundtanken
            i högkostnadsskyddet får bli den trygghet som den är avsedd att
            vara.
          </note>
          <note>
            Nu finns det högkostnadsskydd på många olika områden. Varje gång
            det höjs säger man att det inte är så mycket, en eller två hundralappar.
            Men det blir oerhört mycket pengar för människor som drabbas av
            sjukdom. Vi tycker också att tandvården borde ingå i detta. Tandvård
            är en dyr kostnad. Men människor kan faktiskt inte rå för om de
            har dåliga tänder. Vi måste mer se kroppen som en helhet - även
            tänderna och munhålan. Senare forskning har också bevisat sambandet
            mellan andra kroppsliga sjukdomar och dålig tandhälsa. Där vet
            man nu att tandhälsan spelar en avgörande roll. Precis som Rolf
            Olsson sade ska det inte behöva synas i käften varifrån man kommer.
          </note>
          <note>
            Det är viktigt att vi fortsättningsvis håller en mycket god tandhälsa
            högt.
          </note>
          <note>
            Det finns mycket i betänkandet som är viktigt och värdefullt.
            Det finns många frågor som är otroligt angelägna för människor
            i stort. Men jag tror att vi ska för framtiden resonera mer utifrån
            den enskildes rätt att få en god vård i rätt tid så nära hemmet
            som möjligt. Vi ska lämna de besvärliga frågorna om vem som är
            huvudman och som det ofta blir konfrontation om. De frågorna bryr
            sig inte Medelsvensson om.
          </note>
          <note>
            Medelsvensson är mest intresserad av om det hela fungerar.
          </note>
          <note>
            Vi vet att det sedan urminnes tider har funnits privattandläkare
            och folktandvård etablerade på nästan varenda ort. Det har inte
            varit fråga om någon direkt konkurrens. Det har fungerat, och
            människor har kunnat välja själva. Lika självklart är det att
            vi får släppa loss andra verksamhetsformer, där människor med
            ett brinnande intresse för vård och omsorg kan skapa nischer,
            företag, personalkooperativ, för att erbjuda människor den goda
            vård och omsorg som man faktiskt har rätt till och i rätt tid.
          </note>
          <note>
            Med detta tackar jag för ordet.
          </note>
          <note type="speaker">
            Anf. 8 KENNETH JOHANSSON (c):
          </note>
          <note>
            Fru talman! Jag vill börja med att yrka bifall till reservationerna
            4 och 8, men jag står självfallet bakom övriga reservationer där
            Centerpartiet förekommer. Mina partikolleger kommer att ta upp
            frågor om bl.a. amalgam, olika sjukdomar och alternativa behandlingsmetoder.
          </note>
          <note>
            Fru talman! Det sägs att det går bra för Sverige.
          </note>
          <note>
            Men det gäller uppenbarligen inte hela landet och inte för alla
            medborgare. Den regionala och sociala klyvningen av landet är
            så tydlig. Några få stora städer växer så att det knakar så att
            bl.a. å ena sidan servicen är svår att klara, medan å andra sidan
            stora delar av landet tappar befolkning, skatteunderlag och skatteintäkter.
            Jag är övertygad om att alla de som står i vårdköer i månader
            och år, psykiskt sjuka som far direkt illa, gamla och sjuka som
            inte anser sig ha råd att ta ut sin medicin, inte riktigt känner
            igen sig i beskrivningen att det går bra för Sverige.
          </note>
          <note>
            Centerpartiet vill medverka till livskraft i hela landet, livskvalitet
            och självbestämmande. Alla ska vara med i samhällsbygget efter
            bärkraft och förutsättningar. Vi ser inte lösningen i ökat bidragsberoende
            och höjda skatter. Sänkt skatt för dem som bäst behöver det ger
            självbestämmande och mindre beroende av bidrag. Det ger också
            pengar att betala läkemedel och annat som i dag är svårt att klara.
          </note>
          <note>
            Ett decentraliserat samhälle som grundas på människors aktiva
            deltagande ger de bästa förutsättningarna att minska ohälsan.
            Maktlösheten försämrar däremot hälsan. Ett decentraliserat samhället
            ökar förutsättningarna för människors inflytande och ger en överblickbar
            närmiljö som har stor betydelse för en positiv hälsoutveckling.
            När vi tänker framåt handlar det om att formulera målen för hälso-
            och sjukvården så att dess förebyggande, behandlande och vårdande
            insatser baseras på ett hälsofrämjande perspektiv.
          </note>
          <note>
            Centerpartiet vill se en decentraliserad hälso- och sjukvård
            som ska vara nära tillgänglig och utan köer.
          </note>
          <note>
            Den ska vara tillgänglig och självfallet av hög kvalitet. Vi
            behöver ge bättre förutsättningar för att personalen ska kunna
            leva upp till viktiga "mjuka" honnörsord såsom omtanke, omsorg
            och hänsyn. Hälsooch sjukvården ska även fortsättningsvis enligt
            vår uppfattning vara solidariskt skattefinansierad, eftersom det
            är det mest effektiva sättet att göra vården och omsorgen tillgänglig
            för alla.
          </note>
          <note>
            Centerpartiet vill se en ökad mångfald av vårdgivare. Det är
            en del i ett nödvändigt förnyelsearbete som ger förutsättningar
            för ökad valfrihet för såväl patienter som personal. Flera privata,
            kooperativa och ideella entreprenörer bör uppmuntras och få möjligheter
            att sluta avtal med sjukvårdshuvudmännen när pris och kvalitet
            talar för det. Det ska inte vara några statliga pekpinnar och
            storebrorsfasoner som talar om, eller snarare förbjuder, hur landsting
            och regioner önskar organisera sin verksamhet. Respekten för den
            kommunala självstyrelsen, för självbestämmande, är viktig för
            Centerpartiet.
          </note>
          <note>
            Den nationella handlingsplanen för hälso- och sjukvården från
            i höstas, som Centerpartiet känner stort ansvar för tillkomsten
            av, är en utmärkt början med satsningar på stärkt primärvård,
            fler allmänläkare, kortare vårdköer, satsningar på vård och omsorg
            om äldre, att åtgärda brister inom psykiatrin, förbättra tillgängligheten
            och stimulera mångfald och alternativa driftsformer. Riksdagsmajoritetens
            stöd till Centermotionen om finansiell samordning är också utomordentligt
            viktigt. Det ger ju stora möjligheter att använda samhällets resurser
            på ett effektivare sätt. Nu måste vi alla hjälpas åt så att landsting
            och kommuner fullföljer intentionerna i handlingsplanen, med stor
            respekt för lokala förutsättningar och den kommunala självstyrelsen.
            Det är för övrigt med glädje som jag har tagit del av en del skrifter
            där kd numera uttalar sig för handlingsplanen - det är trevligt
            - trots att man sågade den i höstas. Nu återstår m och v, och
            sedan är alla med på hälso- och sjukvårdsvagnen, åtminstone i
            denna del.
          </note>
          <note>
            Personalen är vårdens och omsorgens viktigaste resurs, och den
            är redan i dag, av flera orsaker, en bristvara. Situationen kräver
            stor kreativitet och flexibla lösningar. Det handlar om åtgärder
            för att behålla personalen och inte minst att förmå ungdomar att
            välja vårdyrket. Beslutsvägar måste kortas och personalen ges
            ökat inflytande över sin egen arbetssituation. Erfarenheter måste
            bättre tas till vara och forsknings- och karriärvägar öppnas.
            Vi vill också betona vikten av att personalen inom vården och
            omsorgen har varierande etnisk och kulturell bakgrund. Det behövs
            att stat, landsting och kommuner utformar en tydligare strategi
            för hur man ska klara de kommande årens personalförsörjning. Vård-
            och omsorgsyrkena måste uppvärderas, och en ökad mångfald av vårdgivare
            vore ett steg i rätt riktning.
          </note>
          <note>
            Handlingsplanen för hälso- och sjukvård har en hög ambition avseende
            allmänläkare. Den har också höga ambitioner för övriga, men för
            allmänläkare är det klart uttalat att vi på åtta år ska få ca
            1 700 nya allmänläkare. Det är en av förutsättningarna för att
            klara primärvårdssatsningarna.
          </note>
          <note>
            Jag är övertygad om att ska vi klara den här höga ambitionen
            måste vi också vara väldigt tydliga i att riksdagens målsättningsbeslut
            är det som vi alla ska göra allt för att leva upp till och vidta
            åtgärder därefter. Jag har sett en del uttalanden av Socialdemokraternas
            Conny Öhman som är lite av att kasta in handduken innan matchen
            ens har börjat. Jag tycker att det är lite synd. Jag tror nämligen
            att det krävs väldigt tydliga besked, och det är väldigt viktigt
            att det kommer tydliga signaler att det är riksdagens beslut som
            vi måste göra allt för att efterleva och nå upp till. I de fall
            som det inte ser ut att lyckas måste vi alla vara med och vara
            beredda att vidta de åtgärder som krävs.
          </note>
          <note>
            Jag tror alltså att det är väldigt viktigt att det målsättningsbeslut
            som togs om 1 700 nya allmänläkare på åtta år är någonting som
            vi alla med kraft går in för att se till att det blir ett resultat
            av.
          </note>
          <note>
            Fru talman! Det är med beklagande som jag konstaterar att Socialdemokraterna
            och dess stödpartier återgår till öronmärkta pengar på område
            efter område, senast i vårbudgeten, där regeringen ger pengar
            enbart till de landsting/regioner som åtgärdar vårdköerna på ett
            sätt som passar regeringen. Man ska stå med mössan i hand, fylla
            i ansökan på rätt sätt och få ett ja eller nej. Jag är övertygad
            om att det behövs mer resurser, men vi måste för guds skull ha
            förtroende för kollegerna i landsting/regioner. Jag är övertygad
            om att det enda verkningsfulla långsiktiga receptet är att plocka
            bort skygglapparna och överge centralstyrning och enkelriktade
            lösningar. Vi måste ge förtroende för att kommuner och landsting/regioner
            hanterar det här på bästa sätt.
          </note>
          <note>
            Centerpartiet vill, i likhet med Folkpartiet, Kristdemokraterna
            och Moderaterna, införa en ny och vidareutvecklad vårdgaranti.
            I ett första steg bör den ursprungliga vårdgarantin införas. På
            sikt bör den omfatta alla medicinskt motiverade diagnoser och
            utfästa behandling inom tre månader. Prioriteringsutredningens
            grunder ska vara utgångspunkt. En vårdgaranti och frihet att använda
            sina resurser är långsiktigt bättre än statliga pekpinnar - i
            alla avseenden.
          </note>
          <note>
            Patientens rättigheter behöver stärkas. Därför föreslår vi att
            alla patienter ska ha rätt till en andra bedömning, en s.k. second
            opinion. Enligt nuvarande lagstiftning gäller denna rätt endast
            patienter med en livshotande eller särskilt allvarlig sjukdom
            eller skada. Det betyder att röststarka patienter kan inhämta
            kompletterande bedömningar genom att själva kontakta en annan
            läkare, medan andra patienter till fullo får lita till den bedömning
            som givits eller behandling som erbjudits. Så vill vi inte ha
            det.
          </note>
          <note>
            Fru talman! Enda förslaget till tillkännagivande i dagens betänkande
            bygger på motioner från Centerpartiet, Moderaterna och Miljöpartiet,
            som stöds av
          </note>
          <note>
            Folkpartiet och Kristdemokraterna: ett avskaffande av åldersgränserna
            för att erhålla läkarvårdsersättning, tandvårdsersättning samt
            ersättning för sjukgymnastik. Det är naturligtvis, inte minst
            med tanke på personalbehovet, av största vikt att ta till vara
            den kompetens som utgörs av de läkare, tandläkare, tandhygienister
            och sjukgymnaster som fyllt 65 år. Även om
          </note>
          <note>
            67-årsförslaget är ett steg i rätt riktning vill Centerpartiet
            medverka till att ta bort åldersgränsen helt.
          </note>
          <note>
            Även patientperspektivet talar ju för kontinuitet och att inledda
            och långa behandlingar ska kunna slutföras. En fix åldersgräns
            är helt enkelt ett för trubbigt instrument för att man ska kunna
            avgöra när läkaren, tandläkaren, tandhygienisten eller sjukgymnasten
            ska sluta. Jag har fått många positiva reaktioner på det förslag
            som ligger inför dagens debatt om avskaffande av åldersgränser.
            Jag har också läst att Socialstyrelsen inte ser några problem
            när det gäller tillsynen.
          </note>
          <note>
            Den enda kritik som jag har märkt kommer från Socialdemokraterna
            och Vänsterpartiet, och den var ju väntad.
          </note>
          <note>
            Beträffande tandvårdsfrågorna begränsar jag mig till avgifterna,
            där Centerpartiet anser att avgifterna för och finansieringen
            av tandvård på sikt bör harmoniseras med hälso- och sjukvårdens
            finansiering. En möjlighet är att inkludera tandvården i hälso-
            och sjukvårdens högkostnadsskydd. En annan är att bygga vidare
            på den nuvarande tandvårdsförsäkringen. I det korta perspektivet
            handlar det nog snarare om det senare alternativet. Däremot anser
            vi att det är angeläget att belysa, analysera och se på de ekonomiska,
            organisatoriska och hälsorelaterade konsekvenserna av att inkludera
            tandvården i hälso- och sjukvårdens högkostnadsskydd. Vi föreslår
            att detta utreds.
          </note>
          <note>
            Fru talman! Jag har angett några av Centerpartiets utgångspunkter
            avseende hälso- och sjukvården. Det finns stora behov, men det
            finns också stora möjligheter. Vår uppgift måste vara att ge förutsättningar
            för, stimulera förnyelsearbetet och inte försvåra genom att sätta
            upp hinder och använda statliga pekpinnar. Sedan är det vår uppfattning
            att vi ska överlåta till folket runtom i landet att avgöra på
            vilket sätt man tycker att de förtroendevalda fullföljer sina
            uppgifter.
          </note>
          <note>
            Tycker man att det brister finns det ju en tidpunkt då man kan
            förändra, nämligen i valet. Om vi följer den bilden, fru talman,
            kommer det här att bli bra.
          </note>
          <note type="speaker">
            Anf. 9 CHATRINE PÅLSSON (kd) replik:
          </note>
          <note>
            Fru talman! Jag vill ta tillfället i akt då Kenneth
          </note>
          <note>
            Johansson säger att han läst något papper där det aviseras att
            vi skulle vara positiva till handlingsplanen. Det är känt att
            vi är det till vissa delar, men vi tyckte att den var mycket otillräcklig.
            Vi pläderade också för att patienten skulle vara i fokus, inte
            doktorn. Patientperspektivet skulle slå igenom så att patienten
            själv fick välja om man ville besöka någon annan specialist än
            allmänmedicinare.
          </note>
          <note>
            Sedan blir jag lite full i skratt när nu Kenneth Johansson som
            alltid är så vältalig trevlig pläderar för det kommunala självstyret
            och menar att Socialdemokraterna och regeringen använder pekpinnar
            och vill öronmärka pengar. Det tycker vi också ska genomsyra saneringen
            av sjukvården. Vi tyckte att den nationella handlingsplanen just
            var en sådan pekpinne. Man skulle styra det exakt över till ett
            antal läkare så att ett sjukvårdsområde som t.ex. vill anställa
            en psykolog kan göra det - det finns stora behov på en del vårdcentraler.
          </note>
          <note>
            Jag ville bara rätta till det så att vi är överens. Det fanns
            delar i den nationella handlingsplanen där vi tyckte att den var
            långt ifrån tillräcklig. Därför ville vi har den vidare, bättre,
            verkligen en handlingsplan för sjukvården.
          </note>
          <note type="speaker">
            Anf. 10 KENNETH JOHANSSON (c) replik:
          </note>
          <note>
            Fru talman! Jag har Landstingsvärlden nr 3 för i år framför mig.
            Jag har kopierat den sida där man refererar ett samtal som kd:s
            andre vice ordförande Anders Andersson och Chatrine Pålsson har
            deltagit i tillsammans. Jag ska citera ett par meningar. "Även
            om vi reserverade oss mot riksdagsbeslutet står vi helt bakom
            det utvecklingsavtal som tecknats mellan staten, Kommunförbundet
            och Landstingsförbundet.
          </note>
          <note>
            Vi bör med kraft i kommunerna och landstingen verka för en utbyggnad
            av primärvården och en bättre vård av äldre", sade Anders Andersson.
          </note>
          <note>
            Jag skulle kunna ta flera citat, men det kanske skulle bli lite
            tjatigt. Det här beskriver ju att det är jättebra utvecklingsavtal
            och handlingsplan enligt kd.
          </note>
          <note>
            Det är precis det som vi också tyckte. Det var därför som vi
            var med och tog fram det.
          </note>
          <note>
            Det är positivt. Det var lite beröm till Chatrine
          </note>
          <note>
            Pålsson att ni från att så totalt ha sågat handlingsplanen -
            den skulle avslås helt och kastas i papperskorgen - har ändrat
            er till att uttala er så här positivt. Det var ett steg i rätt
            riktning.
          </note>
          <note>
            När det gäller pekpinnar och kommunal självstyrelse. Det är en
            jättestor skillnad att man använder det generella statsbidraget,
            lägger ut pengarna till alla i befolkningen mot att vi - som i
            det förslag som jag har uppfattat vi har i dag - säger att man
            ska göra sin ansökan och få den bedömd eller inte. Det är en jätteskillnad.
            Förtroende till folket ute i landet - är vi överens om det är
            vi överens om min grundläggande demokratiska filosofi.
          </note>
          <note type="speaker">
            Anf. 11 CHATRINE PÅLSSON (kd) replik:
          </note>
          <note>
            Fru talman! Nu är inte propositionstexten på den nationella handlingsplanen,
            som vi här har debatterat, den överenskommelse som Landstingsförbundet
            och
          </note>
          <note>
            Kommunförbundet och staten har träffat. Där har man sagt att
            antalet allmänmedicinare behöver ökas men inte till den siffran,
            utan det är en produkt som har tagits fram på Socialdepartementet
            helt utan de andra tvås medgivande. Man trodde inte att pengarna
            skulle räcka till det.
          </note>
          <note>
            När det gäller ambitionen får Kenneth Johansson läsa den motion
            som vi skrev och där det står att den nationella handlingsplan
            för sjukvården är otillräcklig som inte omfattar också den slutna
            vården. Det anser vi är helt otillfredsställande, samtidigt som
            vi anser -
          </note>
          <note>
            det var en av poängerna - att kanske äldre människor har mer
            nytta av att som sin egen doktor ha en geriatriker än en allmänmedicinare.
            Detta har nu i efterhand vidimerats. Socialstyrelsen har, för
            att ta ett exempel, sagt att hälften av alla äldre har alldeles
            för mycket mediciner i sina dosetter, kanske delvis beroende på
            att inte alla allmänmedicinare har lika god kunskap om äldres
            behov. Vi ska klara ut begreppen.
          </note>
          <note>
            Primärvården är jätteviktig, allmänmedicinaren har en fantastisk
            uppgift ute i primärvården, men vi vill legitimera den, ge ett
            varumärke för primärvården och också skjuta till andra specialister
            för att den ska bli ännu bättre.
          </note>
          <note type="speaker">
            Anf. 12 KENNETH JOHANSSON (c) replik:
          </note>
          <note>
            Fru talman! Handlingsplanen för hälso- och sjukvård bygger till
            en mycket hög procentuell andel på det utvecklingsavtal som har
            tecknats mellan staten,
          </note>
          <note>
            Landstingsförbundet och Kommunförbundet. Det är bara att titta
            i den bilaga som finns med i handlingsplanen. Man skulle kunna
            sätta omslag på bilagan, och man hade handlingsplanen i det närmaste.
            Det kom till en del saker, bl.a. den finansiella samordningen.
            Det var ganska bra tillskott till handlingsplanen.
          </note>
          <note>
            De stora skillnaderna mot avtalet och handlingsplanen när det
            gäller tiden handlar om två år. Enligt avtalet skulle man inom
            tio år kunna lösa behovet av allmänläkare, och i utskottsbehandlingen
            ändrades det till två år snabbare, åtta år. En så stor skillnad
            var det ju inte.
          </note>
          <note>
            Det är helt rätt att det fanns delar som jag kom ihåg att kd
            hade i sitt förslag men som inte inryms.
          </note>
          <note>
            Det var delar som utskottsmajoriteten tyckte inte hörde hemma
            i planen eller som man fick återkomma till i en annan ordning.
            Men det som var min poäng var att säga tack och grattis att ni
            nu så klart och entydigt säger att handlingsplanen, som bygger
            på avtalet, kanske inte var så tokigt ändå. Det är bra.
          </note>
          <note type="speaker">
            Anf. 13 KERSTIN HEINEMANN (fp):
          </note>
          <note>
            Fru talman! Sjukvården är en omistlig del av den generella välfärdspolitiken.
            Det är viktigt att även fortsättningsvis slå vakt om sjukvårdens
            offentliga skattefinansiering samt att vård ska ges efter behov
            och inte efter betalningsförmåga.
          </note>
          <note>
            Däremot är det inte nödvändigt för att vi ska ha en bra hälso-
            och sjukvård att alla som arbetar inom den ska vara offentligt
            anställda. T.o.m. socialdemokraterna säger i den nationella handlingsplanen
            för hälso- och sjukvården att man vill öka mångfalden av vårdgivare.
            Men problemet är att när det kommer förslag från främst de borgerliga
            partierna, som ni i detta betänkande, säger man nej. Landstingen
            är de som enligt regeringen ska genomdriva förändringarna, men
            med tanke på den väl belagda fientlighet som återfinns hos den
            socialdemokratiska majoriteten i många landsting talar det för
            att denna ambition kommer att stanna vid att vara just en ambition.
          </note>
          <note>
            Det finns flera jämförelser mellan privat och offentlig vård
            som visar att den privata vården ofta ger mer vård för pengarna.
            Den privata vården skapar en kostnadspress som resulterar i ett
            bättre utnyttjande av resurserna i form av personal, organisation
            av arbetet, lokalutnyttjande m.m.
          </note>
          <note>
            Det leder i sin tur till att patientkontakten ofta är bättre
            och att det som lite diffust kallas för vårdkvalitet ofta blir
            bättre inom den privata vården. Ett frisläppande av de privata
            vårdgivarna skulle relativt snabbt fylla igen de luckor i vården
            där det råder brist på läkare - inte minst inom primärvården.
            Bristen på läkare inom primärvården vet vi av erfarenhet från
            husläkarlagens tid kan åtgärdas genom att man inför en ny husläkarlag
            som innehåller regler om etableringsfrihet för specialister i
            allmänmedicin. Vidare anser vi att regeringen bör lägga fram förslag
            om etableringsfrihet inte bara för specialister i allmänmedicin
            utan för geriatriker, pediatriker, gynekologer, sjukgymnaster
            och barnmorskor.
          </note>
          <note>
            Mångfald bland vårdgivare är inte bara bra för personalen som
            får möjlighet att välja arbetsgivare utan i första hand för patienterna.
            Folkpartiet anser också att det ska finnas en valfrihet även inom
            mödra- och barnhälsovården. På många ställen i landet har landstingen
            skrivit avtal med privata barnmorskor för att öka patienternas
            valfrihet.
          </note>
          <note>
            I de landsting som har slutit avtal med privata barnmorskor begränsas
            ofta valfriheten genom olyckliga avtalskonstruktioner. Orsaken
            är främst att man sätter ett tak för antalet inskrivna per år.
            Det innebär att de som blir gravida i slutet av året kan inte
            välja eftersom pengarna då är slut. Detta är naturligtvis inte
            rättvist. Blivande föräldrar i alla landsting ska kunna välja
            vilken barnmorska de ska gå till. Vi anser att kostnaderna för
            mödrahälsovård bör följa föräldrarna, som en mödravårdspeng.
          </note>
          <note>
            De mottagningar som har vårdavtal med landstinget bör få ersättning
            för de föräldrapar som har valt dem. Eftersom det inte finns fler
            ersättningar att betala ut än antalet föräldrapar bör det inte
            bli något problem med kostnadskontrollen.
          </note>
          <note>
            De allra flesta föräldrar vill ha sin barnhälsovård i sin geografiska
            närhet. Barnavårdscentralerna och motsvarande barnmottagningar
            hos vissa distriktssköterskor i landstingets regi ger en mycket
            god barnhälsovård med hög kvalitet. Även i framtiden kommer huvuddelen
            av familjerna att söka sig till denna vårdform. En del föräldrar
            vill dock få sin barnhälsovård av någon annan.
          </note>
          <note>
            Vi vill därför införa en form av barnhälsovårdspeng så att föräldrarna
            själva kan välja barnavårdsmottagning. Samma kvalitetskrav ska
            naturligtvis gälla för den privata verksamheten som för landstingets
            verksamhet. Detta ska enligt vår uppfattning gälla inom all privat
            hälso- och sjukvård. Därför har vi ju också föreslagit att det
            ska krävas kvalitetscertifikat för all den verksamhet som upphandlas
            efter konkurrensutsättning; utan detta kvalitetscertifikat - ingen
            upphandling.
          </note>
          <note>
            En bra hälso- och sjukvård innefattar även en god tillgänglighet.
            Det finns inte i dag på många områden.
          </note>
          <note>
            Tillgänglig statistik från Landstingsförbundet över vårdköerna
            i Sverige visar på oacceptabla skillnader i kötid mellan landsting
            och också på oacceptabelt långa kötider.
          </note>
          <note>
            Under den senaste borgerliga regeringen infördes en vårdgaranti
            som började gälla den 1 januari 1992.
          </note>
          <note>
            Effekterna visade sig mycket snabbt. Efter ett år med vårdgarantin
            hade antalet patienter som stod i kö till de behandlingar som
            omfattades av vårdgarantin minskat kraftigt. Våren 1997 fattade
            regeringen beslut om att avskaffa vårdgarantin och i stället införa
            det som kallades behandlingsgaranti. Därefter ökade köerna igen.
          </note>
          <note>
            I vårpropositionen anges nu en satsning på att avskaffa köerna,
            och pengar avsätts för att ersätta de landsting som gör aktiva
            insatser för att avskaffa köerna. Målsättningen ska vara att inom
            tre år ska ingen behöva vänta mer än tre månader på en operation
            eller på behandling. På något sätt känns förslaget igen, men det
            är tydligen ingen vårdgaranti, för det står inte nämnt i propositionen.
            När jag nyligen hörde socialministern redogöra för förslaget nämnde
            inte heller han det ordet. I och för sig spelar det kanske inte
            så stor roll vad det kallas för bara resultatet blir bra. Det
            blir nu upp till landstingen och deras kartläggning och vilja
            att verkligen se till att korta köerna med hjälp av de pengar
            som de kan få. Sent ska syndaren vakna är ett uttryck som kan
            passa in här. Det tråkiga är dock att under den tid som har gått
            sedan vårdgarantin avskaffades är det väldigt många människor
            som har fått lida i de vårdköer som har skapats.
          </note>
          <note>
            Fru talman! Jag tänker inte avstå från att yrka bifall till den
            reservation som jag och övriga borgerliga partier står bakom när
            det gäller vårdgarantin, utan jag yrkar alltså bifall till reservation
            nr 8, men jag är inte så säker på att det kommer att hjälpa.
          </note>
          <note>
            Fru talman! En annan viktig hälso- och sjukvårdsfråga är tandvården.
            Socialdemokraterna har misslyckats även med den. Det behövs ett
            förbättrat högkostnadsskydd och en översyn av hela tandvården
            i syfte att få en rättvisare tandvård. Folkpartiet liberalerna
            anser att en plan måste tas fram för hur tandvården successivt
            ska kunna inlemmas under sjukförsäkringen och garantier lämnas
            för att ingen ska behöva avstå från tandvård av ekonomiska skäl.
            Högkostnadsskyddet inom tandvården måste förbättras, och därför
            bör regeringen tillsätta en utredning som ser på frågan om tandvårdens
            framtida finansiering och uppbyggnad.
          </note>
          <note>
            Fru talman! Den bild som man får av ohälsan i ett land är beroende
            av de ohälsomått som används för att beskriva den. Används dödsorsaksstatistiken
            ser det gynnsamt ut för kvinnor. Kvinnor lever nästan fem år längre
            än män. Men studerar man sjukligheten får man en annan bild. Kvinnor
            söker oftare öppen vård än män. Kvinnor förtidspensioneras oftare
            än män och uppvisar oftare otillfredsställda vårdbehov.
          </note>
          <note>
            Mycket talar för att rehabiliteringsinsatserna för män är mer
            omfattande än för kvinnor.
          </note>
          <note>
            När det gäller läkemedelsanvändning finns det också tydliga könsskillnader.
            Det finns anledning att anta att man behandlar samma tillstånd
            olika hos män och kvinnor. Kvinnor drabbas t.ex. oftare än män
            av läkemedelsbiverkningar. Det kan ha olika orsaker, men det är
            klart att här behöver man ha mer forskning.
          </note>
          <note>
            Många av dessa brister uppmärksammades av den senaste borgerliga
            regeringen. Det ledde till att den som en av sina sista åtgärder,
            på initiativ av Folkpartiet liberalerna, tillsatte en utredning
            om bemötande av kvinnor och män inom hälso- och sjukvården.
          </note>
          <note>
            Utredningen skulle bl.a. kartlägga hur kvinnor och män bemöts
            när de söker vård och föreslå åtgärder som kan bidra till att
            utjämna skillnaderna mellan hur kvinnor och män bemöts och behandlas
            inom vården.
          </note>
          <note>
            Utredningen kom med sitt betänkande 1996. Den rapporterade om
            såväl väsentliga kunskapsluckor inom vården som brister i den.
            En rad frågor föreslogs bli föremål för fortsatt forskning liksom
            också behovet av att öka kunskaperna om kvinnors speciella behov.
            Regeringen har visserligen i några sammanhang tagit upp en del
            förslag, men något helhetsgrepp för att besvara de olika frågor
            som ställts har man inte tagit.
          </note>
          <note>
            Vi anser därför att regeringen bör lägga fram en handlingsplan
            för hur hälso- och sjukvården för kvinnor och mäns ska utformas
            så att vården i ordets rätta bemärkelse ska bli jämställd. Jag
            vill yrka bifall till vår reservation som tar upp just det här,
            och det gäller reservation nr 49.
          </note>
          <note>
            Fru talman! Riksdagen antog 1998 en ny lag om hälsodataregister.
            Den innebar att alla de olika register som Socialstyrelsen har
            regleras i en lag. I den nya lagen öppnades för möjligheten att
            ta in mer uppgifter om sjukvården än vad som görs i dag.
          </note>
          <note>
            Närmare föreskrifter om enskilda hälsoregister ska meddelas av
            regeringen inom de ramar som lagen fastställer. Datainspektionen
            ifrågasatte om inte alla hälsoregister bör regleras av riksdagen
            genom lag.
          </note>
          <note>
            Folkpartiet liberalerna ansåg att detta var riktigt och yrkade
            det i sin motion med anledning av propositionen. Vi anser fortfarande
            att lagen ska ändras så att det är riksdagen och inte regeringen
            som ska fatta beslut om de enskilda hälsoregistren.
          </note>
          <note>
            Uppgifterna i hälsodataregistren får enligt den nuvarande lagen
            användas för framställning av statistik och för att följa upp,
            utvärdera och kvalitetssäkra hälso- och sjukvården. Vi hörde i
            dag att detta är viktigt, bl.a. för att kunna åstadkomma en bra
            folkhälsorapport. Men de uppgifter som ingår i registren kan vara
            mycket integritetskänsliga, och enligt nuvarande lagstiftning
            krävs endast samtycke från patienten för medverkan i registret.
          </note>
          <note>
            Folkpartiet ansåg när propositionen behandlades att s.k. informerat
            samtycke skulle erfordras. Det betyder att patienten blir informerad
            om registret och dess användning och därefter lämnar eventuellt
            samtycke. Den debatt som kom upp i slutet av maj förra året och
            som nu är aktuell igenom med anledning av
          </note>
          <note>
            Socialstyrelsens förslag om att personnummer ska föras in i bl.a.
            abortregistret och den upprördhet som det har väckt hos allmänheten
            visar på just det som
          </note>
          <note>
            Folkpartiet liberalerna varnade för i sin motion 1998.
          </note>
          <note>
            Det är viktigt att relevant forskning kan bedrivas på hälso-
            och sjukvårdsområdet, forskning som kan vara till hjälp för patienterna,
            men hänsyn måste också tas till den enskilde individens integritet.
          </note>
          <note>
            Om tilltron till vården minskar genom att människor upplever
            register som kränkande, och det finns en rädsla och osäkerhet
            om hur och varför registren används slår det även tillbaka på
            forskningen. Folkpartiet liberalerna anser att lagen ska ändras
            så att det krävs informerat samtycke och, som jag tidigare anförde,
            att det är riksdagen och inte regeringen som ska fatta beslut
            om de enskilda hälsoregistren.
          </note>
          <note>
            Fru talman! I det här betänkandet finns ett tillkännagivande
            av en majoritet bestående av Moderata samlingspartiet, Kristdemokraterna,
            Centerpartiet,
          </note>
          <note>
            Folkpartiet liberalerna och Miljöpartiet om att regeringen bör
            återkomma till riksdagen med förslag som innebär att åldersgränserna
            för att erhålla läkarvårdsersättning, tandvårdsersättning och
            ersättning för sjukgymnastik avskaffas.
          </note>
          <note>
            Folkpartiet har länge varit kritiskt till att åldersgränsen 65
            år ska gälla för dessa grupper. Vi har sett det som en form av
            yrkesförbud, och det har varit de enskilda landstingen som ibland
            har gett dessa yrkesgrupper, då främst läkare, rätt att arbeta
            ytterligare en tid, med ersättning. Vi har i dag brist på framför
            allt läkare inom en del specialiteter, och stora rekryteringsinsatser
            görs nu av olika landsting, inte minst utomlands.
          </note>
          <note>
            Jag tycker att det är bra att vi har fått det här tillkännagivandet
            i dag och hoppas att det också ska stå sig hela vägen ut när vi
            voterar och även när propositionen som har lagts fram om åldersgränserna
            ska behandlas här i kammaren.
          </note>
          <note>
            Fru talman! För unga människor som drabbas av psykoser är det
            viktigt för att undvika ett livslångt lidande att psykosförloppet
            stoppas och hävs så fort som möjligt. En förutsättning för att
            det ska kunna ske är att vården är lättillgänglig för såväl patienter
            som anhöriga. Vård i hemmet kan endast fungera om akuta vårdinsatser
            finns tillgängliga. Därför anser vi att regeringen bör tillsätta
            en utredning som ser över patienternas behov av rätt diagnos på
            ett tidigt stadium. Denna utredning bör också kunna se över behovet
            av en rättighetslagstiftning, liknande den för människor med funktionshinder,
            för vissa kategorier av människor med psykiska sjukdomar.
          </note>
          <note>
            Det förekommer fortfarande fall av könsstympning i Sverige, trots
            att företeelsen är förbjuden här.
          </note>
          <note>
            Enligt vår mening bör allt göras för att främja en utveckling
            av behandlingsmetoder för att återställa så mycket som möjligt
            av den ursprungliga funktionen hos de flickor som blir könsstympade.
            Svensk hälsooch sjukvård bör aktivt bidra i detta arbete som också
            kan komma kvinnor i andra länder till godo. Riksdagen har tidigare
            yttrat sig om vikten av att förebygga könsstympning. Vi anser
            det angeläget att Socialstyrelsen fortlöpande följer vad som händer
            på området och slår larm om nya fall dyker upp.
          </note>
          <note>
            Fru talman! Jag står naturligtvis bakom samtliga våra reservationer,
            men som jag tidigare nämnt yrkar jag bifall endast till reservationerna
            nr 8 och 49.
          </note>
          <note>
            Anf. 14 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Vi har hört mycket om det som ryms inom det här utskottets
            ramar, men jag tänker begränsa mig till några aspekter. Jag börjar
            med sammanfattningen. Giftfri vård, valfri vård, profitfri vård
            och genmanipulationsfri vård är vad jag kort tänker belysa.
          </note>
          <note>
            Jag tror att synen på hälsa och sjukdom står inför en revolution.
            Människosynen fördjupas i dag hos väldigt många medvetna människor.
            En sak som man kan titta på när man vill se vad folk har för syn
            på hälsa och sjukdom är hur de ser på läkemedel. Jag är väldigt
            glad att konsumentinstitutet Kilen nu får mer permanenta medel
            att arbeta för.
          </note>
          <note>
            Risken och fällan är att man ser medicin och läkemedel som en
            s.k. quick fix - man är sjuk eller har ett symtom och får ett
            piller, och sedan blir man
          </note>
          <note>
            "förhoppningsvis frisk". Det här kan vara en väldigt bedräglig
            syn. Jag tror att det är mycket, mycket viktigt att vi har en
            definition på hälsa som innehåller mycket mer av livsstilsanalys
            av hur människor tänker, vilken psykisk hälsa och vilket psykologiskt
            sätt vi möter omvärlden med, att det bygger på goda relationer,
            inte minst till sig själv, och att hälsa är väldigt betingat av
            samhällsklimat och samhällsresurser.
          </note>
          <note>
            T.ex. är jag rädd för och fick i dag belägg för, när vi i utskottet
            hörde Folkhälsoinstitutets rapport om svenska befolkningens hälsa,
            att missbruk och beroende av läkemedel kommer att vara den största
            sociala och politiska utmaningen vi har att möta under det kommande
            årtiondet. Vi hörde att drogberoendet och drogexperimenterandet
            hos ungdomar ökar oroväckande.
          </note>
          <note>
            Därför är också synen på läkemedelsföretagen och deras roll någonting
            som är värt stor uppmärksamhet.
          </note>
          <note>
            De är lika goda forskare som de är goda handelsmän, och jag välkomnar
            den diskussion som förs om det.
          </note>
          <note>
            Men många läkemedel är mycket behövliga, mycket goda och mycket
            användbara och kommer att behövas även framgent. Därför är det
            ett minimikrav att de också är så tillsatsfria som möjligt, så
            att man kan veta när man forskar och tittar på biverkningar vad
            som är en eventuell nödvändig biverkning som man får lov att ta
            och vad som är resultatet av eventuella onödiga tillsatser.
          </note>
          <note>
            Jag är inte nöjd med utskottets skrivningar vad gäller kvicksilver
            och titanoxid. Kvicksilver i låg dos kan ge immunologisk påverkan
            och även överkänslighetsreaktioner hos vissa individer. Världshälsoorganisationen
            har konstaterat att det inte finns någon säker nedre gräns för
            immunologiska effekter. Men man använder fortfarande kvicksilverföreningar
            som konserveringsmedel i många mediciner. Det behövs en samlad
            aktion för att få slut på det onödiga kvicksilveranvändandet.
            Både försiktighetsprincipen och produktvalsprincipen kan åberopas.
            Kvicksilver som konserveringsmedel måste ersättas av mindre riskabla
            substanser. Alternativt kan man använda beredningsformer eller
            förpackningsstorlekar där konserveringsmedel inte behövs. Därför
            yrkar jag bifall till reservation 42.
          </note>
          <note>
            Samma sak gäller ämnet titanoxid som är mycket vanligt i många
            mediciner och som av hävd sägs vara ofarligt. Men nu kommer rapporter
            om överkänslighet mot titan och titanföreningar. Det är en s.k.
            övergångsmetall som lätt avger elektroner. Det är allmänt känt
            att sådana metaller kan ge upphov till olika immunologiska reaktioner.
            Titanoxid och titan är dåligt dokumenterade vad gäller detta och
            har bara syftet att ge vit färg på produkten. Därför bör titanoxid
            försvinna. Jag yrkar bifall till reservation 43.
          </note>
          <note>
            Vi har hört mycket av systemdebatt här under dagen, och jag lämnar
            den. Jag följer den, men jag ser att positionerna består. Det
            som jag skulle vilja tillföra är en verklig diskussion om valfrihet
            som inte så mycket gäller huvudman i vården, utan som ger människor
            ett reellt val när det gäller vilken vård, vilken människosyn,
            vilken medicin, vilka produkter och metoder som vårdhuvudmannen
            vill erbjuda, kort sagt det som jag inledde med: synen på hälsan.
          </note>
          <note>
            Jag skulle vilja passa på att säga att för oss lagstiftare och
            också för många myndigheter är det väldigt avgörande att vi är
            öppna för en dialog om det som allmänt ryms i begreppet alternativ
            medicin eller komplementär medicin. Jag kommer inte själv att
            yrka bifall till dessa reservationer. Men jag kommer att rösta
            för dem om någon annan yrkar bifall till dem. Jag tror att nästa
            stora paradigmskifte, såväl tankemässigt som socialt och medicinskt,
            som vi står inför under det kommande årtiondet är att kunna öppna,
            vidga och fördjupa den syn på hälsa och sjukdom som vi kan hämta
            in från det som enkelt kallas för alternativ vård.
          </note>
          <note>
            En skiljepunkt när man vill profilera alternativ medicin i förhållande
            till konventionell medicin ryms i begreppen reduktionism eller
            materialism. Enkelt kan jag ta gentekniken som en illustration
            av detta.
          </note>
          <note>
            Gentekniken är mycket löftesrik och har mycket bra att erbjuda
            medicinen. Men betraktar man genen som en fix pusselbit som man
            kan klippa och klistra med utan problem så hamnar man väldig fel.
            Det är ett exempel på en reduktionistisk syn, en syn på t.ex.
          </note>
          <note>
            genen som ett stycke materia. Mot denna ställer duktiga forskare
            och kunniga människor begreppet det flytande genomet. Det flytande
            genomet är miljöberoende, hyser latenta egenskaper och dess reaktioner
            kan inte förutsägas på samma lätthanterliga sätt som föreställningen
            om genen som en pusselbit.
          </note>
          <note>
            Jag menar att med en fördjupad och utvidgad medicinsyn blir man
            också mer försiktig vad det gäller gentekniken.
          </note>
          <note>
            I många skeden av mitt liv har jag känt mig som lite av en pionjär.
            Jag var som gymnastiklärare väldigt tidig med att plädera för
            barnmotorikens betydelse för läsinlärning, något som i dag är
            en accepterad metod. Jag slutade äta kött för tio år sedan, och
            i dag är det synnerligen modernt. Jag började med landsbygdsutveckling
            1986, och det är också mycket modernt.
          </note>
          <note>
            Däremot vill jag inte om tio år vara den ensamma pionjären som
            fick vara ensam om att hålla upp ett varnande pekfinger för vart
            gentekniken leder oss. Vi beslutsfattare måste följa den här utvecklingen
            mycket bättre än vi har gjort hittills. Första loket på tåget
            är genföretagen, som har en mycket avancerad forskning och som
            tillämpar det här kommersiellt mycket snabbare än vad vi beslutsfattare
            hinner med.
          </note>
          <note>
            Det jag vill summera med när det gäller gentekniken är att det
            handlar om den mänskliga rättighet som ligger i att kunna värna
            sin genetiska integritet. Våra individuella gener får inte bli
            en handelsvara. Ekonomiska intressen kan få företag, försäkringsbolag,
            banker etc. att söka information om enskilda människors gener.
            Det skulle få sociala och mänskliga effekter som vore allt annat
            än värdiga. Vi skulle riskera att få en genetiska klassificering
            och därmed ett nytt klassamhälle där individer med efterfrågade
            genuppsättningar kommer att ha företräde oavsett kompetens, förmåga
            och verkliga förhållanden. Det finns skäl att täppa till alla
            lagliga möjligheter att lämna ut information om enskilda människors
            genuppsättning. Därför vill jag också yrka bifall till reservation
            68.
          </note>
          <note>
            Därmed har jag begränsat mina aspekter om vårdfrågor till att
            det ska handla om giftfri vård, genmanipulationsfri vård, valfri
            vård och profitfri vård. För tids vinnande har jag bara tre bifallsyrkanden:
            42, 43
          </note>
          <note>
            och 68.
          </note>
          <note type="speaker">
            Anf. 15 LEIF CARLSON (m) replik:
          </note>
          <note>
            Fru talman! Jag är något intresserad av det som
          </note>
          <note>
            Lotta Nilsson-Hedström säger om genmanipulationsfri vård och
            av vad Lotta Nilsson-Hedström har tänkt sig, alltså hur hon har
            tänkt sig sin pionjärgärning här.
          </note>
          <note>
            Menar Lotta Nilson-Hedström att vi ska sluta använda penicillin,
            som ju framställs av genmodifierade organismer? Är det så att
            vi ska låta bli det och att
          </note>
          <note>
            Lotta Nilsson-Hedström har något annat att anvisa i stället?
          </note>
          <note>
            Ska vi använda insulin som inte är framställt genom genmanipulation?
            Ska vi gå tillbaka, vilket är alternativet, till svininsulin?
            Hur fungerar det med tanke på vad Lotta Nilsson-Hedström sade
            om tillsatsfria läkemedel? Då får vi ett läkemedel som har en
            genetiskt betingad tillsats som är artfrämmande för människan
            och ofta leder till reaktioner som är farliga.
          </note>
          <note>
            Är det detta vi ska göra? Vi ska alltså gå från att kunna framställa
            ett mänskligt insulin genom genmanipulation tillbaka till ett
            läkemedel som har en tillsats av genetiskt betingad art som är
            främmande för människan? Ska vi också sluta använda de vanligaste
            formerna antibiotika eftersom de framställs genom genmanipulerade
            bakterier?
          </note>
          <note>
            Det är en intressant vinkling på framtidens sjukvård som Miljöpartiet
            här framhåller.
          </note>
          <note>
            Anf. 16 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Vad roligt att Leif Carlson vill diskutera de här
            frågorna! Jag uppnådde ett av mina syften. Nej, vi ska självklart
            inte i några avseenden ta några steg tillbaka. Vi ska alltid gå
            framåt. Men vi ska gå framåt med större försiktighet. Syftet ska
            inte vara vinst så mycket som patientens bästa.
          </note>
          <note>
            När det t.ex. gäller titanoxid som tillsatsmedel kan jag över
            huvud taget inte se vad det fyller för funktion annat än kosmetiskt.
            Självklart ska vi tillämpa försiktighetsprincipen i allt som gäller
            läkemedel.
          </note>
          <note>
            Vad gäller just gentekniken var syftet med mitt inlägg att problematisera.
            Det som man kallar bioteknik innehåller en oerhörd massa både
            kända och nya tekniker, och många är säkert av godo. Det jag vill
            höja ett varnade pekfinger för i det här sammanhanget är fall
            där man inte har respekt för individens integritet vad gäller
            genuppsättningen. Man kan ana möjligheter för företag, banker
            och försäkringsbolag att profitera, att kunna exploatera människors
            genidentitet.
          </note>
          <note>
            Vad gäller den medicinska forskningen menar jag att en grundforskning
            är lika viktig som nödvändig men att man ska vara försiktig vad
            gäller tillämpningar. Man ska särskilt vara det, och det här är
            min huvudpoäng Leif, när det gäller att flytta gener mellan arter.
            Det är den känsliga punkten. Här tror jag inte att det är särskilt
            mycket problem när det gäller insulin och penicillin.
          </note>
          <note type="speaker">
            Anf. 17 LEIF CARLSON (m) replik:
          </note>
          <note>
            Fru talman! Det blev en mycket hastig begränsning av pionjärinsatsen
            vad gäller att påverka gentekniken. Lotta Nilsson-Hedström framhåller
            fortfarande att vi inte ska flytta gener mellan arter. Nu är det
            så att det är mänskliga gener som är flyttade för att framställa
            insulin. Det kan vi alltså inte göra då. Å
          </note>
          <note>
            andra sidan är det jästgener som är flyttade till bakterier för
            att framställa penicillin. De är flyttade mellan arter.
          </note>
          <note>
            Vad jag kan förstå är det som är gjort bra. Det ska vi hålla
            fast vid. Men allt som är nytt ska vi försöka stoppa upp. Hur
            hade det sett ut om vi hade sagt det för 10-15 år sedan? Då hade
            vi stått med svininsulin.
          </note>
          <note>
            Då hade vi haft en långsam penicillinproduktion inte egentligen
            kunnat möta behoven. När penicillinet var nytt fick vi ha oerhört
            svaga lösningar och oerhört höga priser.
          </note>
          <note>
            Det är inte så enkelt att allt som är gjort är bra men sedan
            sätter vi stopp för det som är nytt. Om man gör sådana generella
            uttalanden som att vi inte kan flytta gener över artgränser är
            man helt enkelt ute och seglar. Man måste se vad man gör. Man
            kan inte göra sådana uttalanden och säga att vår politik i riksdagen
            ska vara att vi inte ska flytta gener mellan olika arter. Det
            måste ju bero på vad det gäller. Man får utvärdera vad det är
            fråga om och inte lägga fram några generella förbud i en riksdagsdebatt
            och säga att de ska vara vägledande för svensk politik.
          </note>
          <note>
            Anf. 18 LOTTA NILSSON-
          </note>
          <note type="speaker">
            HEDSTRÖM (mp) replik:
          </note>
          <note>
            Fru talman! Det är som sagt bra att vi har fått i gång den här
            diskussionen. Jag har inte framlagt några precisa förslag utifrån
            det här mer än bifall till en reservation som gällde genetisk
            integritet.
          </note>
          <note>
            Däremot, Leif, är det så att om vi hade använt oss av försiktighetsprincipen
            förr i världen och faktiskt, som du säger, stoppat upp tillämpningen
            och användandet av ett antal preparat så hade vi kanske sluppit
          </note>
          <note>
            DDT-skandaler och PCB-skandaler. Då hade vi kanske i dag sluppit
            att ta itu med bromerade flamskyddsmedel och en massa preparat
            som prånglas ut på en marknad långt innan de är utprovade, långt
            innan man har sett verkningarna på människor, miljö och hälsa.
          </note>
          <note>
            Vad jag höjer ett varnande pekfinger för är en för hastig tillämpning,
            utsättning och kommersialisering av ett antal produkter. Jag har
            inte sagt att vi ska vrida klockan tillbaka. Det är du som läger
            sådana ord i min mun. Självklart ska vi både utvärdera preparat
            som finns och använda försiktighetsprincipen på nya preparat på
            områden där vi har anledning att befara risker och faror. Det
            är vad försiktighetsprincipen lär oss.
          </note>
          <note>
            Jag menar, vilket egentligen är en sidodebatt i dag, att den
            genetiska tekniken innehåller stora löften på medicinens område
            men också är bemängd med mycket stor okunskap. Tekniken är i sin
            linda. Vi ska framför allt höja försiktighetsprincipens fana och
            vara noga med att bevara den personliga integriteten i genfrågor.
          </note>
          <note type="speaker">
            Anf. 19 CONNY ÖHMAN (s):
          </note>
          <note>
            Fru talman! Bland de drygt 260 motioner som behandlas i detta
            betänkande finns allt från motioner om frågor som rör sjukvårdens
            grundläggande problematik, organisation och finansiering, till
            motioner som handlar om enskilda sjukdomar. Här finns t.o.m.
          </note>
          <note>
            motioner som handlar om ämnen som enligt min mening kanske inte
            borde behandlas här i riksdagen utan som rör frågor som kanske
            ska hanteras av sjukvårdshuvudmännen.
          </note>
          <note>
            I betänkandet behandlas också den överenskommelse som finns mellan
            staten och landstingen om ersättningar till hälso- och sjukvården
            för år 2001.
          </note>
          <note>
            Ingen har nämnt denna överenskommelse hittills i debatten. Jag
            vill bara säga att det handlar om nästan
          </note>
          <note>
            1,2 miljarder kronor som står till sjukvårdshuvudmännens förfoganden.
            Jag vill också tala om för Leif
          </note>
          <note>
            Carlson att det är icke fiktiva pengar. Det är inte lånade pengar
            utan det är riktiga pengar som det handlar om i den här överenskommelsen.
          </note>
          <note>
            I höstas antog riksdagen en nationell handlingsplan för hälso-
            och sjukvården. Fyra partier ställde sig bakom denna handlingsplan.
            Efter inläggen här i dag får vi väl analysera huruvida kristdemokraterna
            numera är med på vagnen eller inte.
          </note>
          <note>
            Men innebörden av det beslut som riksdagen fattade i höstas är
            ju att primärvården, psykiatrin och sjukvården för de äldre tillförs
            betydande belopp de närmaste åren. 9 miljoner kronor överförs
            under perioden fram till år 2004 till kommuner och landsting för
            att förbättra verksamheten inom dessa områden.
          </note>
          <note>
            Vi kan i dag se att det i landsting och kommuner pågår ett intensivt
            arbete för att sjösätta handlingsplanens intentioner. Till moderaternas
            representant Leif
          </note>
          <note>
            Carlson vill jag säga att det är 9 miljoner som är riktiga pengar,
            inte lånade pengar, inte fiktiva pengar.
          </note>
          <note>
            Vid behandlingen av handlingsplanen uttalade socialutskottet
            att tillgängligheten måste öka även vid sjukhusen. Det är ganska
            uppenbart att sjukvården nått en gräns då det inte längre är möjligt
            att parallellt med ökade vårdbehov till följd av fler äldre förbättra
            tillgängligheten endast med hjälp av effektivare resursutnyttjande.
            Här skiljer vi socialdemokrater oss påtagligt från moderaterna
            som i de senaste tre fyra årens sjukvårdsdebatter här i riksdagen
            hävdat att det inte behövs mer pengar till vården. I stället förespråkar
            moderaterna ett system med sänkta statsbidrag till huvudmännen
            på detta område. Men i det moderatstyrda Stockholmslandstinget
            har man landets största underskott i sin sjukvårdsverksamhet.
            Där har man en situation där personalen på förlossningsklinikerna
            tvingas hänvisa blivande föräldrar till sjukhus runtomkring i
            Stockholm. Man tvingas också hänvisa patienter till sjukhus långt
            ifrån Stockholmsområdet.
          </note>
          <note>
            Det är en sådan situation man får om man inte är beredd att tillföra
            sjukvården resurser. Och hur det skulle bli i Stockholm, utöver
            den skattesänkning som moderaterna har genomdrivit där, tillsammans
            med de statsbidragsindragningar som de föreslår här i riksdagen,
            får väl var och en filosofera om.
          </note>
          <note>
            Regeringen har tillsammans med samarbetspartierna gjort en annan
            bedömning. I vårpropositionen tillkännager vi avsikten att avsätta
            resurser för att öka tillgängligheten även vid sjukhusen. Genom
            en överenskommelse med Landstingsförbundet avsätts närmare 4 miljarder
            de kommande tre åren, och dessa pengar ska användas till att ett
            systematiskt arbete för att minska köerna och öka tillgängligheten
            ska startas.
          </note>
          <note>
            Målet är att alla patienter ska kunna erbjudas behandling inom
            tre månader.
          </note>
          <note>
            Till Leif Carlson vill jag säga att detta inte är lånade pengar.
            Detta är riktiga pengar. Detta är icke fiktiva pengar.
          </note>
          <note>
            Dagens köer beror inte på att antalet behandlingar i sjukvården
            minskar, tvärtom. Trots att antalet behandlingar ökat mycket kraftigt
            har vi köer inom delar av vården. Den snabba ökningen av äldre,
            behandlingar allt högre upp i åldrarna och nya behandlingsmetoder
            gör att behoven ökar allteftersom. Ett tydligt exempel på detta
            ges i den skrivelse som regeringen har avlämnat till riksdagen
            om situationen i den kommunala verksamheten. Där finns det en
            redovisning av att det 1992 utfördes 33 000 gråstarrsoperationer
            här i landet. Samtidigt stod drygt 16 000
          </note>
          <note>
            patienter i kö. 1998 utfördes 57 000 operationer, nästan mer
            än dubbelt så många som 1992. Ändå stod många patienter i kö 1998.
            Det är alltså inte så att det är prestationerna i sjukvården som
            det handlar om.
          </note>
          <note>
            De ökar hela tiden. Sjukvård är ingen statisk verksamhet. Sjukvård
            är en verksamhet som undergår förändringar hela tiden, och det
            är den bilden som vi sjukvårdspolitiker ska diskutera och göra
            de statiska jämförelserna mellan årtionden. Samma bild som gäller
            för gråstarrsoperationer kan vi se om vi tittar på höftledsoperationer,
            kranskärlsoperationer eller någonting annat.
          </note>
          <note>
            De pengar som alltså kommer sjukvården till del i den nationella
            handlingsplanen tillsammans med de pengar som kommer sjukvården
            till del i vårpropositionen är som jag bedömer det viktiga tillskott
            för att förbättra vården här i landet. Men ännu viktigare är kanske
            de pengar som kommer sjukvårdshuvudmännen till del tack vare den
            skatteunderlagstillväxt som vi faktiskt för närvarande har i Sverige.
            Det finns en redovisning i vårpropositionen av hur stora talen
            beräknas bli under de närmaste åren. Och redan under de år som
            har varit är det fråga om betydande tal. Det är alltså genom att
            pressa ned arbetslösheten och få fler människor i arbete som därmed
            betalar skatt som de stora och betydande inkomstförstärkningarna
            till vården sker. Även detta, Leif Carlson, är riktiga pengar,
            inte fiktiva pengar, pengar som inte är lånade och pengar som
            används till vården. Jag tycker att man måste se sjukvården i
            dess rätta sammanhang för att kunna diskutera på ett ärligt sätt.
          </note>
          <note>
            Det som saknas i dag är, som jag ser det, en nationell plan för
            en samlad folkhälsopolitik. Vi har lagt grunden när det gäller
            primärvården, psykiatrin och nu när det gäller köerna inom sjukhusvården.
            Men det saknas en plan för ett samlat folkhälsoarbete, ett förebyggande
            arbete, ett långsiktigt arbete. Det är dock min övertygelse att
            ett bra folkhälsoarbete kan minska trycket på vårdapparaten. Och
            jag ser fram emot att regeringen återkommer med en plan för folkhälsoarbetet,
            så att riksdagen innan denna mandatperiod är slut även kan fatta
            ett beslut om en framåtsyftande folkhälsopolitik för att på det
            sättet avlasta trycket på sjukvården. Det är nämligen min övertygelse
            att en hel det faktiskt går att göra på det området.
          </note>
          <note>
            I detta betänkande behandlas också tandvårdsfrågor. Anders Sundström
            har nyligen lagt fram sin tandvårdsutredning. Han presenterade
            den för några veckor sedan. Här finns förslag till hur man ska
            använda de pengar som redan finns avsatta i tidigare budgetar.
            Vi som har läst vårpropositionen vet dessutom att tankegången
            är att man ska avsätta ytterligare 200 miljoner kronor per år
            fr.o.m. år 2002 och framåt för att ytterligare förstärka insatserna
            inom tandvårdsområdet. Det är viktigt att vi slår vakt om den
            förbättrade tandhälsa som vi har uppnått och ser till att vi inte
            riskerar den uppnådda situationen när det gäller tandhälsa.
          </note>
          <note>
            Fru talman! Ett orosmoln inom vårdsektorn är dock personalförsörjningen.
            Sedan mitten av 1990-
          </note>
          <note>
            talet har antalet anställda inom sjukvården ökat något.
          </note>
          <note>
            Det handlar om ett tillskott på ungefär 10 000 anställda. Men
            inom en snar framtid har vi ökade pensionsavgångar, och i dag
            finns det brist på flera yrkeskategorier. En utökning av läkarutbildningen
            med
          </note>
          <note>
            200 nya platser har redan beslutats. Vårdhögskolorna står inför
            ett förstatligande. Och det planeras en utökning av sjuksköterskeutbildningen
            med ca 1 000 nya platser under de närmaste åren. Vi vet att apoteken
            har svårt att rekrytera personal. Men på flera håll i landet står
            man i startgroparna för att starta ny receptarieutbildning. Staten
            har ett givet ansvar för utbildningskapaciteten, men huvudmännen
            har självklart huvudansvaret för att utveckla arbetsorganisation
            och arbetsvillkor så att redan utbildad personal stannar kvar
            i vården och så att det går att rekrytera nya människor till vårdutbildningarna.
          </note>
          <note>
            Ytterligare en viktig fråga i detta sammanhang är självfallet
            att vi i vårt land har ett system som fungerar och som gör att
            människor som har invandrat till detta land och som har med sig
            en vårdutbildning i bagaget så snabbt som möjligt får möjlighet
            att träda in och bli arbetskraft i den svenska sjukvården.
          </note>
          <note>
            Om man tittar på de många reservationer som finns i detta betänkande
            så behandlar de självfallet många olika områden. Vi känner redan
            till att moderaterna vill ha en sjukvårdsförsäkring. Det är inget
            nytt. Men de skriver i sin reservation:
          </note>
          <note>
            "Försäkringskassorna ska konkurrera med varandra när det gäller
            kvalitet, administration och organisation samt vad gäller tilläggstjänster
            utöver grundåtagandet."
          </note>
          <note>
            Jag blir lite nyfiken på vad tilläggstjänster utöver grundåtagandet
            är för någonting, Leif Carlson. Vad innebär detta? Innebär det
            att man ska tillhandahålla en gräddfil för dem som kan betala
            extra, eller vad står detta för?
          </note>
          <note>
            Kristdemokraterna återkommer med frågan om
          </note>
          <note>
            20 000 nya vårdplatser. Det låter ju rimligt och bra.
          </note>
          <note>
            Problemet är bara att, såvitt jag kan se, det inte någonstans
            finns angivet hur och på vilket sätt kristdemokraterna ska finansiera
            en enda av dessa vårdplatser. Jag har på min hemort kontrollerat
            om kristdemokraterna i sina oppositionsbudgetar har några pengar
            för nya vårdplatser. Men jag har inte kunnat se att det är på
            det sättet.
          </note>
          <note>
            En kanske liten men viktig fråga tror jag är den kompetens i
            försäkringsmedicinska frågor som behövs alltmer från vårdpersonalens
            sida.
          </note>
          <note>
            Jag vet att många försäkringskassor försöker ordna kurser och
            utbildningar kring detta men det vore helt klart önskvärt att
            det gick att göra mer på detta område.
          </note>
          <note>
            Några partier helgarderar när det gäller högkostnadsskydden.
            Man reserverar sig för en hopslagning av högkostnadssystemen inom
            sjukvården och tandvården. Redan några rader längre ned i betänkandet
            återkommer samma partier och reserverar sig och säger att högkostnadsskydd
            för sjukvård, tandvård, läkemedel, hjälpmedel, sjukresor osv.
            borde buntas ihop. Till er i dessa partier skulle jag vilja säga
            att det är väldigt svårt att ur detta betänkande utläsa vad ni
            egentligen vill, utöver att ni på något sätt vill helgardera här
            med etta, kryss och tvåa, bl.a. från Kristdemokraternas sida.
          </note>
          <note>
            Jag yrkar bifall till utskottets förslag i betänkandet men också
            till reservation 23 som handlar om den s.k.
          </note>
          <note>
            65-årsgränsen. Vi känner alla till att regeringen har lagt fram
            ett förslag som innebär att man vill höja åldersgränsen för hur
            länge man ska kunna kvarstå i tjänst - till 67 år, om man så vill.
            Vi socialdemokrater tycker att denna 67-årsgräns bör gälla även
            i fråga om den tidpunkt till vilken man kan erhålla läkarvårdsersättning,
            tandvårdsersättning samt ersättning för sjukgymnastik.
          </note>
          <note>
            Självfallet står det sjukvårdshuvudmannen fritt att skriva vårdavtal,
            i den mån man vill utnyttja arbetskraft som är äldre än 67 år.
            Den möjligheten utnyttjar naturligtvis den sjukvårdshuvudman som
            anser sig ha behov av att göra det.
          </note>
          <note>
            Fru talman! Jag yrkar alltså bifall till reservation 23. I övrigt
            yrkar jag bifall till utskottets förslag i betänkandet samt avslag
            på övriga reservationer.
          </note>
          <note>
            (forts. 4 §)
          </note>
          <note>
            Ajournering
          </note>
          <note>
            Kammaren beslutade kl. 13.52 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            3 § Frågestund
          </note>
          <note type="speaker">
            Anf. 20 ANDRE VICE TALMANNEN:
          </note>
          <note>
            Jag hälsar er välkomna till riksdagens frågestund.
          </note>
          <note>
            Jag hälsar också regeringens företrädare, vice statsminister
            Lena Hjelm-Wallén, statsrådet Lars-Erik
          </note>
          <note>
            Lövdén, statsrådet Ulrica Messing, miljöminister
          </note>
          <note>
            Kjell Larsson och justitieminister Thomas Bodström välkomna.
            Välkomna också riksdagens ledamöter och åhörare.
          </note>
          <note>
            Utvärdering av sammanslagningar av tingsrätter
          </note>
          <note type="speaker">
            Anf. 21 GUNNEL WALLIN (c):
          </note>
          <note>
            Fru talman! Jag vill ställa en fråga till justitieministern.
          </note>
          <note>
            Centerpartiet har krävt stopp på centraliseringen av tingsrätterna
            och begärt en utvärdering av det arbete med nedläggningar som
            pågår över hela landet.
          </note>
          <note>
            Vi har tidigare i veckan haft en interpellationsdebatt där justitieministern
            sade att han inte är beredd att stanna av allt arbete för att
            göra en utvärdering i höst, men att han vill diskutera och samverka.
            Justitieministern sade också att man ska ta hänsyn till lokala
            opinioner.
          </note>
          <note>
            Utifrån det vill jag ställa min fråga.
          </note>
          <note>
            I gårdagens tidning kunde man läsa att vice ordföranden i justitieutskottet,
            Ingvar Johnsson, sagt att sammanslagningen av tingsrätterna i
            hans hembygd har blivit stoppad på grund av att en utvärdering
            skulle göras.
          </note>
          <note>
            Anf. 22 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det är riktigt att en utvärdering ska göras. Den
            kommer att göras i höst. Vi har inte riktigt bestämt formerna.
            Vi tar gärna del av andras uppfattningar och försöker komma överens
            om vilket som är mest lämpligt, och nu alltså göra en utvärdering
            av de sammanläggningar av domstolar som har gjorts. Det som diskuterades
            i interpellationsdebatten i tisdags var om den idé om vad som
            ska hända i Värmland ska stoppas eller inte. Det svarade jag nej
            på.
          </note>
          <note>
            Det är alltså inget beslut, utan en idé från Domstolsverket.
            Man inhämtar nu uppgifter från berörda myndigheter. Därefter kommer
            Domstolsverket med ett förslag. Sedan kommer sedvanliga diskussioner
            att föras för att vi ska komma fram till ett bra beslut.
          </note>
          <note type="speaker">
            Anf. 23 GUNNEL WALLIN (c):
          </note>
          <note>
            Fru talman! I en artikel i Göteborgs-Posten i går berördes den
            utredning som har startat när det gäller tingsrätterna i Trestad.
            Har den utredningen stoppats på grund av den lokala opinionen
            från vice ordföranden i utskottet?
          </note>
          <note>
            Anf. 24 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag har inte läst Göteborgs-Posten för i går, och
            kan därför inte ge närmare besked om vad
          </note>
          <note>
            Ingvar Johnsson eller någon annan har sagt.
          </note>
          <note>
            Tanken med utvärderingen är att få fram om det är rätt principer
            som gäller, om man har kommit fram till rätt storlek eller om
            man ska gå fram på annat sätt.
          </note>
          <note>
            Vad jag känner till är det alltså inte aktuellt att stoppa arbetet
            på grund av någon utvärdering. Men jag får väl ta del av Göteborgs-Posten
            och därefter återkomma.
          </note>
          <note>
            Vattenfall
          </note>
          <note type="speaker">
            Anf. 25 OLA SUNDELL (m):
          </note>
          <note>
            Fru talman! Jag har en fråga om Vattenfall till vice statsministern.
          </note>
          <note>
            Vattenfall håller bolagsstämma i dag. Man ska bl.a. välja ny
            ordförande. Det är den fjärde ordföranden på fem år i detta stora
            viktiga svenska bolag.
          </note>
          <note>
            Frågan om styrelsens sammansättning är ju central. Det är ju
            på det sättet regeringen vill utöva sin ägarpolicy i de svenska
            statliga bolagen, i det här fallet Vattenfall.
          </note>
          <note>
            Mot bakgrund av detta vill jag fråga vice statsministern: Vilken
            strategi har regeringen med sin policy i Vattenfall?
          </note>
          <note>
            Anf. 26 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! En ingående diskussion om Vattenfall måste nog tas
            av näringsministern.
          </note>
          <note>
            Vad gäller styrelsen är det naturligtvis inte lyckligt med för
            många skiften, men samtidigt får man ju konstatera att om en ordförande
            avsäger sig ska en annan tillsättas.
          </note>
          <note>
            Det är det som kommer att ske vid bolagsstyrelsen.
          </note>
          <note>
            Det är styrelsen som ska hantera Vattenfall så att vi får en
            så säker energitillförsel som möjligt, och så att det sker så
            effektivt som möjligt ekonomiskt också.
          </note>
          <note type="speaker">
            Anf. 27 OLA SUNDELL (m):
          </note>
          <note>
            Fru talman! Den förra styrelsen har ju slagit in på en väg mot
            utlandsexpansion, som bl.a. har inneburit satsningar i brunkolsverk
            i Polen, Tyskland osv. Det står ju i tydlig kontrast mot en svensk
            miljöpolicy i allmänhet, där man vill minska koldioxidutsläppen.
          </note>
          <note>
            Den andra frågan för Vattenfalls del är själva expansionen som
            naturligtvis tarvar pengar.
          </note>
          <note>
            Det finns olika sätt att hantera detta. Antingen får man sälja
            av svenska verksamheter för att finansiera expansion, eller också
            får staten bidra med pengar.
          </note>
          <note>
            Det är en ledningsfråga. Det är skäligt att man från regeringens
            sida här visar någon form av tydlighet när det gäller strategin
            dels i fråga om miljön, dels i fråga om kapitaltillskott.
          </note>
          <note>
            Anf. 28 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag är inte så insatt i frågor som gäller ekonomin
            och Vattenfall och hur mycket kapitaltillskott som diskuteras.
            Det kan jag inte svara på.
          </note>
          <note>
            När det gäller miljöpolicyn är den densamma som för alla statliga
            bolag som verkar där miljön på ett eller annat sätt blir berörd.
            Vi ska naturligtvis ha stora krav på statliga bolag därvidlag.
            Jag tycker att det är riktigt att man diskuterar och kritiskt
            granskar investeringar som ett sådant här bolag gör och planerar
            att göra utomlands.
          </note>
          <note>
            Västkustbanan
          </note>
          <note type="speaker">
            Anf. 29 KARIN SVENSSON SMITH (v):
          </note>
          <note>
            Fru talman! Jag vill ställa en fråga till miljöminister Kjell
            Larsson.
          </note>
          <note>
            I enlighet med riksdags- och regeringsbeslut har
          </note>
          <note>
            Banverket rustat upp Västkustbanan för ca 10 miljarder hittills.
            Det har blivit dubbelspår på långa sträckor, nya stationer och
            andra kapacitetshöjningar.
          </note>
          <note>
            Enligt den ursprungliga planen skulle utbyggnaden till dubbelspår
            mellan Kävlinge och Lund vara färdig 1998. Den har sedan dess
            kunnat tas i bruk.
          </note>
          <note>
            Ett antal boende har emellertid överklagat planen.
          </note>
          <note>
            Ärendet har bollats mellan kommunen och regeringen i fyra år.
          </note>
          <note>
            Vad ämnar Kjell Larsson göra åt det här ärendet så att den byggda
            järnvägssträckningen kan tas i bruk?
          </note>
          <note>
            Anf. 30 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Min enda ambition är att så snabbt det någonsin är
            möjligt komma fram till ett positivt beslut som gör att vi får
            en effektiv västkustbana. Naturligtvis måste man ta hänsyn till
            de boendes säkerhet och till miljöfrågorna i övrigt.
          </note>
          <note>
            Det har visat sig att ärendet har blivit väldigt komplicerat.
            Jag har givit klara besked till mina tjänstemän om att jag vill
            att man hanterar frågan så fort det någonsin är möjligt.
          </note>
          <note type="speaker">
            Anf. 31 KARIN SVENSSON SMITH (v):
          </note>
          <note>
            Fru talman! SLTF uppvaktade oss i trafikutskottet i tisdags.
            De menar att näst getingmidjan söder om
          </note>
          <note>
            Stockholm är det här den största flaskhalsen i järnvägstrafiken.
            För att man ska få plats med Öresundstågen har man fått ställa
            in SJ-tåg och pågatåg.
          </note>
          <note>
            Mot bakgrund av detta undrar jag om miljöministern tycker att
            det är en lämplig avvägning mellan det allmänna intresset som
            talar för att mer järnvägstrafik behövs och det enskilda intresset
            hos de 40 villaägarna.
          </note>
          <note>
            Anf. 32 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det är starkt allmänintresse att få i gång trafiken
            på Västkustbanan och att få en lösning på dessa problem. Det är,
            som jag sade, min ambition att få fram ett beslut så fort som
            det någonsin är möjligt. Vi måste dock få till stånd detta beslut
            i något slags samverkan med berörda kommuner, och det är den processen
            som tyvärr har tagit alltför lång tid.
          </note>
          <note>
            Demonstrationer
          </note>
          <note>
            Anf. 33 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Jag skulle vilja ställa en fråga till justitieminister
            Bodström: Vilka åtgärder avser regeringen att vidta för att skydda
            demokratiska demonstranters möjligheter att tryggt demonstrera
            vid toppmötet i Göteborg i juni? Rapporterna från ministermötet
            i Malmö förskräcker och har ju även upprört justitieministern.
          </note>
          <note>
            Anf. 34 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Som alla känner till kommer naturligtvis varken regeringen
            eller jag att ha något som helst operativt ansvar eller att lägga
            oss i den operativa sidan av detta. En sak som diskuteras är identifiering
            av poliser med hjälp av nummerlapp på hjälm eller uniform. Jag
            tycker att det finns skäl både för och emot detta. Det kan finnas
            arbetsrättsliga aspekter såsom en viss trygghet för polisen att
            slippa detta. Jag anser dock att man bör kunna identifiera poliser.
            Det är fråga om myndighetsutövning, och vi ska sträva efter största
            möjliga offentlighet.
          </note>
          <note>
            Detta gäller för alla inom rättsväsendet, som åklagare, domare,
            advokater, kriminalvårdstjänstemän och inte minst poliser som
            gör ingripanden och kanske sedan vittnar i domstolar.
          </note>
          <note>
            Jag hoppas att polisen själv kommer att ta initiativ till att
            identifieringar kan ske. Annars kommer regeringen att ta initiativ
            i frågan genom förordning eller uppdrag till Rikspolisstyrelsen.
          </note>
          <note>
            Anf. 35 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Det går tyvärr rykten om att det fanns medvetna iscensättningar
            från polisens sida i Malmö.
          </note>
          <note>
            Är det något som regeringen har anledning att begära särskild
            utredning om?
          </note>
          <note>
            Anf. 36 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Nej. Precis som jag nyss sade lägger vi oss inte
            i några enskilda utredningar. Det som kommer att ske efter Malmömötet
            är att det kommer att göras utredningar dels vad avser polismän
            som polisen själv har polisanmält, dels vad avser demonstranter
            som är misstänkta för brott. Detta är sedvanliga utredningar,
            som regeringen inte på något sätt kommer att lägga sig i. Däremot
            kommer det att göras en utvärdering av hela demonstrationen, och
            det är naturligtvis av stort intresse för regeringen och för alla
            här att ta del av denna och ta med sig den i framtiden.
          </note>
          <note>
            Kemikaliehanteringen
          </note>
          <note type="speaker">
            Anf. 37 STAFFAN WERME (fp):
          </note>
          <note>
            Fru talman! Miljöminister Kjell Larsson har ett stort ansvar
            inom EU för kemikaliehanteringen.
          </note>
          <note>
            Svenska Naturskyddsföreningen har nyligen i en rapport visat
            att högbromerade flamskyddsmedel har förekommit i pilgrimsfalksägg.
            För den som undrar vad högbromerade flamskyddsmedel är kan jag
            nämna att de är förenade med ungefär samma risker som
          </note>
          <note>
            DDT. De kan anrikas i vävnader hos både människor och djur.
          </note>
          <note>
            Min fråga till miljöministern är: Vad avser miljöministern med
            tanke härpå att göra för denna fråga i
          </note>
          <note>
            Sverige - där Naturskyddsföreningen har föreslagit ett totalstopp
            - och inom EU?
          </note>
          <note>
            Anf. 38 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Staffan Werme känner förmodligen till att jag har
            arbetat mycket aktivt i frågan om de bromerade flamskyddsmedlen
            under i princip hela den tid som jag har varit miljöminister,
            bl.a. för att ta fram förslag om nationella åtgärder som vi nu
            bearbetar på olika sätt.
          </note>
          <note>
            Problemet är att mycket av de bromerade flamskyddsmedlen, som
            är persistenta och bioackumulerbara, kommer till oss i produkter.
            Det handlar bl.a.
          </note>
          <note>
            om att försöka lösa det här inom ramen för de handelsregler som
            finns.
          </note>
          <note>
            Den svenska kemikaliepolitiken sammanfattas i en propositionen
            som nu ligger här i riksdagen. Vi har angett framkomstvägar för
            att hantera de bromerade flamskyddsmedlen. Vi driver den frågan
            genom ordförandeskapet när nu också EU diskuterar en ny, radikalt
            förändrad kemikaliepolitik för hela EU. Synen på den här typen
            av kemikalier är det kanske viktigaste innehållet i de förbättringar
            som vi från svensk sida vill åstadkomma.
          </note>
          <note type="speaker">
            Anf. 39 STAFFAN WERME (fp):
          </note>
          <note>
            Fru talman! Såvitt jag förstår har Europaparlamentets miljöutskott
            åtminstone haft en omröstning i denna fråga. Men vart går frågan
            sedan? Kommer det att bli möjligt att ta upp detta under den svenska
            ordförandeperioden, eller kommer denna fråga att skjutsas vidare?
            Krävs det ytterligare krafttag från svensk sida för att lyfta
            fram kemikaliepolitiken, som - det måste sägas - i Sverige är
            väldigt bra jämfört med vad som gäller det övriga Europa? Vad
            kan miljöministern göra för att ytterligare lyfta fram denna fråga
            på EU-nivå?
          </note>
          <note>
            Anf. 40 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Historiken kan sammanfattas så att vi i Sverige via
            Naturvårdsverket har tagit fram särskilda förslag till lösningar.
            Vi har från svensk sida, i regel tillsammans med Danmark, vid
            upprepade tillfällen före ordförandeperioden aktualiserat de här
            kemikalierna i arbetet i miljörådet i Bryssel. Vi har nu en svensk
            proposition som väldigt mycket fokuserar på det här och som ligger
            till grund för vårt agerande i EU. Vi har drivit den här frågan
            i EU, och nu har parlamentet fattat beslut. Det innebär att frågan
            kommer tillbaka till miljörådet, där vi kommer att hantera den
            för att nå ett beslut i början av juni vid det sista miljörådsmötet
            under det svenska ordförandeskapet.
          </note>
          <note>
            Det finns nog ingen fråga där jag har så gott samvete för det
            som vi har gjort som vad gäller flamskyddsmedlen. Vi kommer att
            fortsätta att driva den här frågan med stor tyngd. Det gäller
            ett stort problem. Det är fråga om kemikalier som sprids över
            hela jorden och som fångas upp i människors och djurs kroppar.
            De finns kvar där under lång tid och anrikas, dvs. halterna ökar
            hela tiden. Halterna av de här medlen i bröstmjölk fördubblas
            vart femte år.
          </note>
          <note>
            Personer som jobbar med att demontera datorer o.d.
          </note>
          <note>
            har upp till 50-100 gånger förhöjda halter av dessa kemikalier.
          </note>
          <note>
            Polisens resurser
          </note>
          <note type="speaker">
            Anf. 41 INGEMAR VÄNERLÖV (kd):
          </note>
          <note>
            Fru talman! Jag har en fråga till justitieminister
          </note>
          <note>
            Thomas Bodström. För några veckor sedan visade en rapport från
            polisfacket att polisen tvingas nonchalera tusentals larm varje
            månad på grund av resursbrist.
          </note>
          <note>
            Enligt medierna har justitieministern sagt något i stil med att
            detta inte oroar honom, eftersom det visar att polisen prioriterar
            de svåra brotten.
          </note>
          <note>
            Om medierna har refererat rätt kan man tycka att detta är en
            något lättsinnig inställning. Man får räkna med att det är väldigt
            frustrerande både för polisen och för alla som står bakom larm
            när dylika inte beaktas. Man kan räkna med att sådana förhållanden
            på sikt kan skada förtroendet för polisen och för rättsväsendet,
            vilket i sin tur kan skada vår demokrati. Det är helt klart så.
          </note>
          <note>
            Jag undrar vilka åtgärder justitieministern ämnar vidta för att
            nivåhöja polisens resurser så att man bl.a.
          </note>
          <note>
            kan agera på fler larm.
          </note>
          <note>
            Anf. 42 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Påståendet att polisen inte rycker ut på akuta larm
            är felaktigt. Undersökningen visar att polisen gör det. Det som
            sker och har skett inom polisen är att man har gjort en prioritering.
            På akuta larm, då det behövs omedelbara insatser, kommer man direkt,
            men om det är ett inbrott i en sommarstuga eller något annat som
            kan vänta, gör man en akut prioritering. Jag tycker att det är
            en bra avvägning.
          </note>
          <note>
            Jag har ingen som helst önskan om att denna ordning ska ändras,
            utan jag tycker att den är bra.
          </note>
          <note type="speaker">
            Anf. 43 INGEMAR VÄNERLÖV (kd):
          </note>
          <note>
            Fru talman! Jag frågade om åtgärder för att nivåhöja polisens
            resurser, men det fick jag inget svar på.
          </note>
          <note>
            Jag vet att man i höstas sade att man förstärker polisverksamheten
            med 575 miljoner. Det visade sig att det snarare handlade om en
            utvidgning av verksamheten. När pengar för det nyinrättade Schengenpolissamarbetet
            och för en del andra saker hade tagits undan, visade det sig att
            det var så lite pengar kvar att polisen för innevarande år har
            mindre pengar att röra sig med än vad den hade förra året, eftersom
            polisen ute på myndigheterna ej fått täckning för pris- och löneomräkningar.
          </note>
          <note>
            Jag vet att ministern har ryckt ut med 600 miljoner, men eftersom
            det beräknade underskottet till årets slut skulle hamna på 710
            miljoner ligger man fortfarande på minus och har inte fått någon
            nivåhöjning. Jag undrar vilka åtgärder ministern ämnar vidta för
            att det ska kunna bli en nivåhöjning för polisen.
          </note>
          <note>
            Anf. 44 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Vad gäller uppgiften om vad underskottet är vid årets
            slut är det inte klart. Det är ingen som vet. Det finns uppgifter
            på 300 miljoner, 500
          </note>
          <note>
            miljoner eller 700 miljoner.
          </note>
          <note>
            Regeringen gör nu den största satsningen någonsin på polisen.
            I år blir det 1 miljard extra, nästa år
          </note>
          <note>
            575 miljoner, något ytterligare år 2003 och ytterligare en ramhöjning
            år 2004.
          </note>
          <note>
            Det innebär att antalet poliser kan öka, vilket kommer att ske
            redan nu i juni när knappt 400 poliser examineras. Det kommer
            ytterligare poliser till examinering i december.
          </note>
          <note>
            Det viktigaste av allt är att regeringen har beslutat om ytterligare
            en polishögskola. Det kommer inom ett par tre år att vara 900
            poliser som examineras varje år. Det är garantin för att antalet
            poliser kommer att öka i framtiden.
          </note>
          <note>
            Antidopningsbyrån WADA
          </note>
          <note type="speaker">
            Anf. 45 ANN-MARIE FAGERSTRÖM (s):
          </note>
          <note>
            Fru talman! Jag önskar ställa min fråga till idrottsminister
            Ulrica Messing.
          </note>
          <note>
            I förra veckan vid EU:s sportdirektörers möte här i Stockholm
            diskuterades sätet för antidopningsbyrån
          </note>
          <note>
            WADA. Man uttalade en stor entusiasm för WADA:s arbete, och alla
            länder planerar att ta ett stort ansvar för WADA:s organisering.
          </note>
          <note>
            Såvitt jag förstår att tre städer inom EU aktuella, nämligen
            Stockholm, Bonn och Wien. Dessutom har
          </note>
          <note>
            Montreal och Lausanne ansökt om att lokalisera
          </note>
          <note>
            WADA till sig.
          </note>
          <note>
            Om man ser till värdet av att det blir en oberoende antidopningsbyrå
            och att Internationella olympiska kommittén finns i Lausanne vill
            jag fråga ministern om det är bättre att WADA får sitt säte i
            Montreal än i Lausanne, i händelse att det inte blir i något EU-
          </note>
          <note>
            land?
          </note>
          <note type="speaker">
            Anf. 46 Statsrådet ULRICA MESSING (s):
          </note>
          <note>
            Fru talman! Först vill jag understryka att jag skulle bli oerhört
            glad om WADA:s styrelse och exekutivkommitté bestämmer sig för
            att lokalisera
          </note>
          <note>
            WADA till Stockholm. Jag tycker att vi har stora och starka förutsättningar
            att lyckas med det.
          </note>
          <note>
            Om det blir så vet vi ännu inte. Den kommitté som granskar alla
            de fem städer som återstår var i
          </note>
          <note>
            Stockholm måndag och tisdag nu i veckan. Vi hade ordentliga diskussioner
            om hur vi ser på vårt nationella arbete mot dopning och missbruk
            på alla sätt.
          </note>
          <note>
            Nu får vi vänta på beslut till augusti.
          </note>
          <note>
            Svaret på Ann-Marie Fagerströms fråga är ja. Det är min och övriga
            idrottsministrars bestämda uppfattning att WADA var det än placeras
            måste placeras på en plats där ingen kan ifrågasätta dess självständighet
            och dess oberoende mot idrottens organisationer.
          </note>
          <note>
            Det är också vår bestämda uppfattning att den stad som får värdskapet
            för WADA själv måste ha en trovärdig nationell lagstiftning i
            sitt eget arbete mot olika former av missbruk. Vi menar att en
            stad som
          </note>
          <note>
            Lausanne inte har den trovärdigheten.
          </note>
          <note type="speaker">
            Anf. 47 ANN-MARIE FAGERSTRÖM (s):
          </note>
          <note>
            Fru talman! Jag vill tacka för svaret. I likhet med ministern
            ser jag gärna att Sverige och Stockholm blir värd.
          </note>
          <note>
            Heby kommun
          </note>
          <note type="speaker">
            Anf. 48 EWA THALÉN FINNÉ (m):
          </note>
          <note>
            Fru talman! Jag skulle vilja ställa en fråga till vice statsministern.
          </note>
          <note>
            I samband med riksdagsvalet år 1998 röstade
          </note>
          <note>
            73 % av kommuninvånarna i Heby i en folkomröstning om länsbyte.
            58 % röstade för och 40 % röstade emot.
          </note>
          <note>
            År 1999 konstaterade utredaren Björn Sundström som på uppdrag
            av Kammarkollegiet utrett frågan om länsbyte att det inte föreligger
            något hinder för Heby kommun att byta län. Tvärtom skulle det
            ha övervägande och bestående positiva effekter. Därför föreslår
          </note>
          <note>
            Kammarkollegiet Justitiedepartementet att regeringen ska säga
            ja till ett länsbyte.
          </note>
          <note>
            Enligt indelningslagen ska Kammarkollegiet ta hänsyn till alla
            parter i sin utredning, dvs. det ska göra en total bedömning av
            konsekvenser vid ett länsbyte. Mot den bakgrunden måste jag återigen
            få en motivering till hur man på detta flagranta sätt kan gå emot
            folkviljan.
          </note>
          <note>
            Anf. 49 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Statsrådet Britta Lejon har ganska utförligt givit
            motiveringen. Vad det handlar om från regeringens sida är att
            vi väger samman de olika inkommande dokumenten i ett sådant ärende.
          </note>
          <note>
            Vad vi hade att väga mellan var å ena sidan den majoritet som
            fanns i Heby kommun för att byta landsting men också å andra sidan
            hur det så att säga avlämnande landstinget såg på det.
          </note>
          <note>
            Man framhåller där att sjukvården allvarligt skulle drabbas inte
            i första hand i Heby kommun utan i landstinget i övrigt. Regeringen
            måste då göra en sammanvägning av försämrad sjukvård och viljan
            till byte och se om den väger så mycket tyngre.
          </note>
          <note>
            Det finns också andra faktorer. Men det är huvudsakligen dessa.
            Regeringen kom där till ställningstagandet att det inte skulle
            ske någon förändring.
          </note>
          <note type="speaker">
            Anf. 50 EWA THALÉN FINNÉ (m):
          </note>
          <note>
            Fru talman! Det intressanta när man talar om sjukvården i Västmanlands
            läns landsting är att man redan i dag har ett vårdavtal mellan
            Västmanlands läns landsting och Uppsala läns landsting. Det är
            ett fritt sjukhusval för invånarna. Med andra ord påverkar det
            inte sjukhusen rent ekonomiskt.
          </note>
          <note>
            Efter valet år 1998 upplevde regeringen en väldigt stor oro över
            minskat valdeltagande och den demokratiska förankringen. Man har
            därför haft en demokratiutredning, och man har nu en kommundemokratikommitté
            osv.
          </note>
          <note>
            Att man då väljer att köra över en sådan tydlig opinion och ett
            enigt kommunfullmäktige och egentligen bara väger in en oenig
            länsstyrelse och ett oenigt landsting är förvånande. Jag skulle
            vilja höra statsrådets syn på den demokratiska aspekten.
          </note>
          <note>
            Anf. 51 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! En slutsats av detta måste vara att man också kommunalt
            tänker efter hur man använder folkomröstningsinstitutet. Det går
            bra att använda i ett sammanhang där man har hela beslutskraften
            hos ett organ, här fullmäktige, att fatta det beslutet.
          </note>
          <note>
            Nu är det inte så i den här typen av indelningsfrågor. Där finns
            det en instans ovanför som har beslutskraften. Då får man inte
            lura människor att tro att de i den rådgivande folkomröstningen
            kan påverka så att det automatiskt blir det beslutet.
          </note>
          <note>
            Det är viktigt för oss alla, och det gäller inte bara i den här
            frågan. Det gäller också en hel del andra frågor. Man måste förstå
            varför det finns en instans ovanför som har att väga in också
            andra saker. Den enskilde kommunmedborgaren ser naturligtvis bara
            till hur man vill att kommunen ska utvecklas.
          </note>
          <note>
            Stöd till småföretagarna i övre Norrland
          </note>
          <note type="speaker">
            Anf. 52 ERLING WÄLIVAARA (kd):
          </note>
          <note>
            Fru talman! Vissa företag i övre Norrland har haft en nedsättning
            av den sociala avgiften på 8 % sedan början på 90-talet. EU har
            inte godkänt nedsättning och förutsatt att stödformen avskaffas,
            vilket också har skett i slutet på 90-talet.
          </note>
          <note>
            De speciella förhållandena för företagen i de norra regionerna
            i Sverige, Norge och Finland är svåra och unika. Det är stora
            merkostnader och långa avstånd och låg befolkningstäthet. Förhållandena
            borde vara ett rimligt argument gentemot EU-kommissionen för att
            få någon form av stöd till småföretagen i norr.
          </note>
          <note>
            Jag vill fråga statsrådet Ulrica Messing: Kan statsrådet se en
            möjlighet att genom en gemensam aktion från Sverige, Finland och
            Norge exempelvis via Nordiska rådet få en överenskommelse med
            kommissionen om ett stöd eller en regeländring som möjliggör småföretagens
            existens?
          </note>
          <note type="speaker">
            Anf. 53 Statsrådet ULRICA MESSING (s):
          </note>
          <note>
            Fru talman! Nej, jag ser inte någon sådan möjlig lösning. De
            nationella lagstiftningarna och nationella skatterna skiljer sig
            redan i dag väldigt mycket åt. I
          </note>
          <note>
            Norge har man differentierade arbetsgivaravgifter beroende på
            i vilken region eller i vilket län som företagen är verksamma.
            I Finland har man inte alls det sättet. Vi måste slå vakt om möjligheten
            för varje land att utforma sina skatteregler.
          </note>
          <note>
            Nu har vi haft nedsättning av socialavgifter. Det accepterades
            inte eftersom den urskiljde en region och några branscher i den
            regionen. Det upplevdes därför som att snedvrida konkurrensen
            gentemot andra företag och företagare i Sverige. Nu får vi fundera
            på hur vi på andra sätt kan försöka stötta de företag som precis
            som Erling Wälivaara säger har långa avstånd till sin marknad
            eller extra höga kostnader på grund av mycket energiförbrukning
            och annat.
          </note>
          <note>
            Jag har haft en träff med företagarna som hade nedsättning av
            socialavgifter. De har framfört en rad olika önskemål till mig.
            Jag kommer att återkomma till deras förslag i den regionalpolitiska
            propositionen.
          </note>
          <note type="speaker">
            Anf. 54 ERLING WÄLIVAARA (kd):
          </note>
          <note>
            Fru talman! Jag vill tacka statsrådet för svaret, även om jag
            inte är nöjd med det.
          </note>
          <note>
            Min följdfråga är: Pågår det alltså inga som helst förhandlingar
            mellan regeringen och kommissionen för att hitta en positiv lösning
            för de små företagen uppe i norr?
          </note>
          <note type="speaker">
            Anf. 55 Statsrådet ULRICA MESSING (s):
          </note>
          <note>
            Fru talman! När jag träffade representanterna för de företag
            som har haft nedsättning av socialavgifter kom vi vid sittande
            möte överens om att inte driva frågan vidare i en rättslig process
            mot EU. Vi var däremot överens om att nu hitta lösningar själva,
            och det arbetar vi på.
          </note>
          <note>
            De företag som har haft nedsättning av socialavgifter har naturligtvis
            olika önskemål och olika förutsättningar. Några företag har pekat
            på transportstödet, andra företag har pekat på behovet av hjälp
            med IT-
          </note>
          <note>
            satsning osv. Jag har respekt för att det finns olika behov bland
            de företag som har haft nedsättningen.
          </note>
          <note>
            Men vi är överens om att nu hantera frågan nationellt, och inte
            fortsätta arbetet gentemot kommissionen.
          </note>
          <note>
            Offentlighetsprincipen
          </note>
          <note type="speaker">
            Anf. 56 JOHAN LÖNNROTH (v):
          </note>
          <note>
            Fru talman! Jag har en fråga till vice statsminister
          </note>
          <note>
            Lena Hjelm-Wallén.
          </note>
          <note>
            Det är tydligen en överenskommelse på gång när det gäller offentlighetsprincipen
            i EU. Det har sagts att regeln ska tas bort om att offentliggörande
            av EU-
          </note>
          <note>
            handlingar i Sverige ska göras enligt svensk lag. Vid osäkerhet
            ska svenska myndigheter konsultera de myndigheter i EU som har
            producerat respektive handling. Upphovsmannen till en s.k. känslig
            handling i EU ska besluta själv.
          </note>
          <note>
            Det är möjligt att man kan beskriva detta som något slags nödvändigt
            kompromiss. Men jag skulle vilja höra vice statsministern klart
            och tydligt erkänna att detta ändå handlar om ett steg tillbaka
            när det gäller den svenska offentlighetsprincipen i Sverige.
          </note>
          <note>
            Anf. 57 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! För det första tror jag att vi ska vara väldigt klara
            och tydliga om att detta gäller EU-
          </note>
          <note>
            institutionerna. Det är för dem ett viktigt steg framåt.
          </note>
          <note>
            Det blir mycket mer öppet på det här sättet. Man tvingas ha register
            och man tvingas hjälpa dem som vill hämta ut handlingar. Det finns
            en allmän skyldighet att också göra det inom en 15-dagarsperiod.
            Det är väldigt bra för EU-institutionerna.
          </note>
          <note>
            Är det då negativt för Sverige? Nej, det är det inte. Vi behöver
            inte ändra någonting i vår lagstiftning.
          </note>
          <note>
            Det enda som kan diskuteras är detta med att vi ska konsultera
            i oklara fall, men det gör vi ju redan nu t.ex. vid utrikessekretessprövning
            när vi vill se hur stor skada det innebär att lämna ut en handling.
            Då konsulterar vi ibland den som har lämnat in handlingen. Det
            är alltså inget nytt förfarande.
          </note>
          <note>
            Mitt svar är alltså: Vi behöver inte ändra någonting i vår lagstiftning
            eller i vårt normala sätt att hantera de här frågorna.
          </note>
          <note type="speaker">
            Anf. 58 JOHAN LÖNNROTH (v):
          </note>
          <note>
            Fru talman! Jag har tagit del av ganska många oberoende juristers
            bedömningar av detta. Den entydiga slutsatsen är trots allt att
            när det gäller jämförelsen i Sverige så handlar detta om att färre
            handlingar kommer att lämnas ut. Det blir en klar försvagning
            av den svenska offentlighetsprincipen.
          </note>
          <note>
            Jag tror att det är väldigt viktigt att man inte har falsk varubeteckning.
            Det är mycket möjligt att det går bra att motivera detta från
            total EU-synpunkt, och säga: Det gick inte att komma längre. Det
            är möjligt att man kan göra så, men jag tror inte att det är bra
            om regeringen av prestigeskäl låser sig vid uttalandet att ingenting
            rubbas i den svenska offentlighetsprincipen, för det är helt enkelt
            inte sant.
          </note>
          <note>
            Anf. 59 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag är på det klara med att bara framtiden kan utvisa
            vad som är sant och inte i det här sammanhanget.
          </note>
          <note>
            Jag vill ändå från vår utgångspunkt säga att vi läser vad som
            faktiskt står i den text som vi har kommit överens om nu. Där
            finns det, i preambeln, alldeles klart sagt att de nya reglerna
            varken har till syfte eller som effekt att ändra nationell lagstiftning
            om handlingsoffentlighet. Det är inte heller någon som har påstått
            att vi på något sätt behöver ändra vår nationella lagstiftning.
          </note>
          <note>
            Detta är för oss väsentligt. Man kan kompromissa vad gäller hur
            långt EU kan gå i sina institutioner, men vi ska inte kompromissa
            med vår egen offentlighetslagstiftning.
          </note>
          <note>
            Migrationsverket
          </note>
          <note type="speaker">
            Anf. 60 MARIANNE ANDERSSON (c):
          </note>
          <note>
            Fru talman! Jag har en mycket kort fråga till vice statsministern.
          </note>
          <note>
            Den lyder: Har vice statsministern förtroende för
          </note>
          <note>
            Migrationsverket?
          </note>
          <note>
            Anf. 61 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag har ett kort svar: Ja, naturligtvis.
          </note>
          <note>
            Det har hänt en massa saker som inte är bra i
          </note>
          <note>
            Migrationsverket, men jag tycker inte att man därmed kan säga
            att man saknar förtroende. Det utförs också väldigt mycket gott
            arbete i Migrationsverket.
          </note>
          <note type="speaker">
            Anf. 62 MARIANNE ANDERSSON (c):
          </note>
          <note>
            Fru talman! Det finns många saker som inte är bra med Migrationsverket,
            och det är bra att vice statsministern håller med om det.
          </note>
          <note>
            När generaldirektören tycker att man inte ska kunna kritisera
            Migrationsverket så känns det förstås lite konstigt.
          </note>
          <note>
            Jag kan ta några exempel. Det finns en stackars iranier som sitter
            fast utan pass på grund av att han har haft ett felaktigt utfärdat
            pass tidigare. Det är en av de saker som måste få en lösning.
          </note>
          <note>
            Kosovoalbanerna har ju också diskuterats mycket.
          </note>
          <note>
            Man har också gillrat fällor för asylsökande tillsammans med
            polisen.
          </note>
          <note>
            Jag har följt många flyktingärenden. Jag har sett hur flyktingar
            som inte har sagt hela sanningen genast när de kom till Sverige
            har blivit misstänkliggjorda och förklarade som icke trovärdiga.
            Detta har vägt mycket tungt på ett negativt sätt i deras vågskål.
          </note>
          <note>
            Detta rör sig om rädda människor från länder där man absolut
            inte kan säga allting till myndigheterna.
          </note>
          <note>
            Sedan kommer de till Sverige, och gör ett fel. Detta ligger dem
            sedan till last.
          </note>
          <note>
            Anser vice statsministern att kraven på Migrationsverket när
            det gäller att tala sanning ska vara lägre än på en nyanländ asylsökande
            i Sverige?
          </note>
          <note>
            Anf. 63 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Enligt ämbetsmannatraditionen i Sverige ska man naturligtvis
            alltid tala sanning. Det kan aldrig accepteras att man gör avkall
            på det.
          </note>
          <note>
            Migrationsverket har svåra och komplicerade uppgifter, och det
            blir inte lättare av att verket ofta befinner sig i korselden
            av en politisk diskussion. Det spelar nästan ingen roll hur Migrationsverket
            gör -
          </note>
          <note>
            det blir kritiserat.
          </note>
          <note>
            Det är också viktigt att ett ämbetsverk som befinner sig i detta
            känsliga segment i vår samhällsdebatt får vara föremål för en
            ordentlig, kritisk granskning.
          </note>
          <note>
            Det får verket naturligtvis finna sig i, och det får sedan svara
            för sig.
          </note>
          <note>
            Men jag tycker inte att man ska generalisera och döma ut Migrationsverket
            på ett sätt som är alldeles för onyanserat.
          </note>
          <note>
            Avvecklingen av kärnkraften
          </note>
          <note type="speaker">
            Anf. 64 MATZ HAMMARSTRÖM (mp):
          </note>
          <note>
            Fru talman! Jag har en fråga till miljöministern. I
          </note>
          <note>
            dag är det 15 år sedan reaktor 4 på kärnkraftsanläggningen i
            Tjernobyl havererade och spred radioaktivitet över ett ofantligt
            område i både Öst- och Västeuropa.
          </note>
          <note>
            Tjernobyl är än så länge den tydligaste varningen om kärnenergins
            hot mot vår existens. Men kärnkraftsteknologin ökar hela tiden
            nivåerna av livsförstörande radioaktivitet på vår jord, antingen
            med konstanta små mängder från ordinarie verksamhet eller genom
            stora olyckor som den i Tjernobyl.
          </note>
          <note>
            Min fråga till miljöministern är: Är det inte hög tid att ta
            kärnkraftens risker på allvar och få fart på avvecklingen av den
            svenska kärnkraften? Eller anser miljöministern att kärnkraft
            är ett säkert sätt att producera el, och att problemet med slutförvaring
            av det radioaktiva avfallet är löst på ett tillfredsställande
            sätt?
          </note>
          <note>
            Anf. 65 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det var en lite konstig fråga till miljöministern
            i en regering som har som sin tydliga politik att fasa ut kärnkraften,
            som har börjat med att stänga av en reaktor och som nu har planer
            för att stänga av ytterligare en.
          </note>
          <note>
            Alla miljöproblem och alla risker med kärnkraften är självfallet
            inte lösta. Vi har i och för sig lagt ned mycket arbete och kommit
            en bit på vägen till att hitta en lösning för förvaringen som
            så småningom kan visa sig vara acceptabel. Detta är ju ett problem
            som vi på något sätt måste lösa eftersom vi har en mängd avfall
            att ta hand om.
          </note>
          <note>
            Dessutom finns det naturligtvis risker med kärnkraft i drift,
            även om det bär väldigt långt att jämföra dagens svenska kärnkraftverk
            med Tjernobyl.
          </note>
          <note>
            Vi har problem med kärnkraften. Vi vill fasa ut den. Vi anser
            inte att kärnkraftens säkerhetsproblem på något sätt är slutligt
            lösta.
          </note>
          <note type="speaker">
            Anf. 66 MATZ HAMMARSTRÖM (mp):
          </note>
          <note>
            Fru talman! Det är glädjande att miljöministern säger att regeringen
            har för avsikt att avveckla kärnkraften. Jag förutsätter att all
            svensk kärnkraft ska vara avvecklad år 2010 i enlighet med folkomröstningsresultatet
            från 1980. Problemet är väl att trovärdigheten i den här intentionen
            blir lite naggad i kanten när man skjuter på att stänga Barsebäck
            2 till
          </note>
          <note>
            2003. Statsministern har tyvärr också varit lite svävande på
            målet om det verkligen går att stänga Barsebäck 2 till 2003.
          </note>
          <note>
            Jag frågar mig också vilka styrmedel regeringen avser att använda
            för att få till stånd den här fortsatta kärnkraftsavvecklingen.
          </note>
          <note>
            Anf. 67 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag kan i dag inte svara på vilka exakta styrmedel
            vi ska använda i framtiden för hela avvecklingen. Jag tycker att
            Matz Hammarström gör det lite för enkelt för sig. Vi kan inte
            se kärnkraftsavvecklingen som något isolerat från all annan miljöpåverkan
            och som något som vi ska genomföra fram till ett datum som vi
            i dag bestämmer till kanske 2010.
          </note>
          <note>
            Kärnkraftsproblemet har en direkt koppling till t.ex.
          </note>
          <note>
            klimatfrågan.
          </note>
          <note>
            Det är därför som det är så viktigt att peka på att vår strategi
            nu är att satsa stora resurser på att utveckla teknik och olika
            sparåtgärder för att kunna ersätta kärnkraften med förnybara energikällor,
            t.ex.
          </note>
          <note>
            vindkraft, biobränslen av olika slag och i en förlängning solkraft,
            så att inte kärnkraftsavvecklingen får en negativ inverkan på
            våra ansträngningar att leva upp till de krav som ligger på oss
            från det som allmänt i dag bedöms som det största och tyngsta
            framtida hotet mot vår gemensamma miljö, nämligen klimatförändringarna.
          </note>
          <note>
            Hänsyn till barnens bästa vid umgängestvister
          </note>
          <note type="speaker">
            Anf. 68 BERIT ADOLFSSON (m):
          </note>
          <note>
            Fru talman! Jag har en fråga till justitieminister
          </note>
          <note>
            Bodström med anledning av den här rapporten som vi har fått från
            Barnombudsmannen i dag, Båda är bäst, typ. Den handlar om domstolarnas
            hantering av begreppet barnens bästa. Barnombudsmannen har studerat
            103 domar, och i endast 19 av dem har man redovisat barnets bästa
            i domsmotiveringen.
          </note>
          <note>
            Jag undrar om justitieministern har uppmärksammat detta, och
            vad man i så fall gör åt det.
          </note>
          <note>
            Anf. 69 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag har inte läst den rapport som kom häromdagen.
            Men domstolar och andra myndigheter ska ta fasta på barnets bästa
            i alla situationer. Det innebär i och för sig inte att det måste
            stå i varje motivering, i varje dom och i varje beslut. Det ska
            vara utgångspunkten.
          </note>
          <note>
            Det som är så speciellt med detta är att det är verkställighetsmål
            vid länsrätten. Det är alltså en prövning av en tingsrätts- eller
            hovrättsdom. Där har man redan tagit hänsyn till barnets bästa
            i vårdnadsutredningar och andra utredningar.
          </note>
          <note type="speaker">
            Anf. 70 BERIT ADOLFSSON (m):
          </note>
          <note>
            Fru talman! Tack för svaret. Jag skulle också vilja tala om en
            annan sak. Jag har blivit uppmärksammad på att man i vårdnadsmål
            där våld förekommer inte tillräckligt har tagit hänsyn till detta,
            utan meddelat rätt till umgänge och vårdnad trots att man vet
            att en plågande man och barnafar kommer att skada barnens mor.
            Risken är också stor att han skadar barnen. Jag undrar om justitieministern
            har uppmärksammat det.
          </note>
          <note>
            Anf. 71 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det här är en fråga som vi följer noga efter det
            att den förändringen infördes att domstolen kan döma till gemensam
            vårdnad trots att någon av föräldrarna motsätter sig detta. Det
            sker nu en utvärdering hos Socialstyrelsen. Jag vill understryka
            att det står i förarbetena att våld mot barn och mot den andra
            föräldern är sådana händelser som ska kunna omöjliggöra en gemensam
            vårdnad. Det finns också ett beslut i Högsta domstolen som tar
            fasta på en sådan situation.
          </note>
          <note>
            Polisens resurser
          </note>
          <note type="speaker">
            Anf. 72 KARIN OLSSON (s):
          </note>
          <note>
            Fru talman! Min fråga riktar sig också till justitieminister
            Thomas Bodström. Häromdagen läste jag i en av våra lokaltidningar
            att av de i år ca 500 anmälda brotten i Ronneby hamnade mer än
            var tredje, eller rättare sagt 37 %, av anmälningarna i polisens
            arkivkorg meddetsamma. Det är Blekingepolisens egen statistik
            som visar detta. Enligt polisen beror det på att konkreta spår
            och spaningsuppslag saknas samt även på brist på resurser. Det
            handlar framför allt om stöld, inbrott och tillgrepp av t.ex.
            cyklar. För allmänheten, och naturligtvis framför allt för brottsoffren,
            är det viktigt att man känner att polisen åtminstone försöker
            hitta den skyldige.
          </note>
          <note>
            Min fråga till justitieministern är: Kan justitieministern på
            något sätt lugna ronnebyborna?
          </note>
          <note>
            Anf. 73 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Ja, det hoppas jag. Som jag svarade på en tidigare
            fråga - och jag tror att det är väl känt -
          </note>
          <note>
            görs det nu en stor satsning på polisen. Det kommer att bli fler
            poliser. Det kommer självfallet också polisen i Blekinge att märka
            av i positiv riktning. Det kommer att bli fler poliser som utreder
            brott i Blekinge, likväl som i alla andra delar av Sverige.
          </note>
          <note>
            Lagrådet
          </note>
          <note type="speaker">
            Anf. 74 ULF NILSSON (fp):
          </note>
          <note>
            Fru talman! Jag skulle vilja ställa en fråga till vice statsminister
            Lena Hjelm-Wallén angående hur regeringen egentligen ser på Lagrådets
            roll. Lagrådet är ju till för att riksdag och regering ska få
            hjälp med att kontrollera att nya lagar och förordningar stämmer
            med grundlag, övrig lagstiftning osv. Det är viktigt att nya lagar
            inte bryter mot principer i gällande lagar.
          </note>
          <note>
            Nu finns det flera fall där riksdagen har sagt ja till regeringsförslag
            där Lagrådet kritiserat de här förslagen ur principiell och juridisk
            synpunkt. Det gäller den här stopplagen angående att göra bolag
            av vissa sjukhus och stopplagen angående försäljning av bostadsrätter.
            Nu i dagarna har vi en lag om att överföra myndighetsutövning
            när det gäller studiemedel till fackliga organisationer. Den har
            Lagrådet också kritiserat.
          </note>
          <note>
            Hur ser egentligen regeringen på Lagrådets roll?
          </note>
          <note>
            Anf. 75 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Lagrådet har en mycket viktig roll när det gäller
            att se till att de lagar som regeringen föreslår riksdagen att
            anta också är förenliga med grundlagarna och övrig lagstiftning.
          </note>
          <note>
            Ibland yttrar sig Lagrådet inte bara väldigt strikt om att det
            ligger inom ramarna eller att det inte går alls. Ibland för man
            också ett resonemang. Det kan vara vägledande på sikt för regeringen
            och lagstiftaren riksdagen, men det innebär inte bara ett ja eller
            nej till saker och ting. Där får regeringen naturligtvis göra
            en tolkning. Då drar man ofta åt olika håll i den här tolkningen
            beroende på vilken politisk sida man står på. Vi får en debatt
            om det i riksdagen, men det får vi leva med.
          </note>
          <note type="speaker">
            Anf. 76 ULF NILSSON (fp):
          </note>
          <note>
            Fru talman! I många fall är det ju ganska allvarlig kritik. I
            det här senaste fallet som är aktuellt i dagarna om studiestödet
            säger man att det är frågor om individens rättssäkerhet som är
            obesvarade i propositionen.
          </note>
          <note>
            Lagen är ju till för alla, för riksdag och regering.
          </note>
          <note>
            Om man tycker att de gamla lagarna är dåliga får man ju besluta
            om dem på riktigt sätt. Men om man struntar i att nya lagar inte
            stämmer med gällande principer är man ute på lös grund. Många
            gånger skriver t.o.m. regeringen i sin proposition att man inte
            har haft tid att höra Lagrådet. Själv tycker jag att vi skulle
            behöva någon form av författningsdomstol eller någon starkare
            prövning av hur riksdagsbesluten stämmer överens med lagen.
          </note>
          <note>
            Borde inte ett första steg ändå vara att regeringen i fortsättningen
            tar allvarligare på Lagrådets anmärkningar och kritik?
          </note>
          <note>
            Anf. 77 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag tycker att man ska notera att Lagrådet får yttra
            sig över ett allt större antal ärenden och förslag. Det har blivit
            en utveckling åt det hållet. Det är självklart att regeringen
            tar stor hänsyn till vad
          </note>
          <note>
            Lagrådet säger. När man uppfattar kritik från Lagrådet försöker
            man att antingen göra det Lagrådet pekar på att man kan göra eller
            bemöta det på något sätt.
          </note>
          <note>
            Man kan kanske ändra någonting så att man ändå tillgodoser andan
            i det Lagrådet säger. Det är regeringens absoluta ambition att
            arbetet ska ske på det sättet.
          </note>
          <note>
            Ouppklarade brott
          </note>
          <note type="speaker">
            Anf. 78 HENRIK S JÄRREL (m):
          </note>
          <note>
            Fru talman! Jag har en fråga till justitieministern, som berör
            det Karin Olsson tog upp. Men till skillnad från Karin Olsson
            ska jag tala utifrån ett riksperspektiv, inte utifrån ett Ronnebyperspektiv.
          </note>
          <note>
            Det handlar om brottsutvecklingen. Antalet anmälda brott och
            för polisen kända brott har ju ökat lavinartat under 90-talet.
            Det är mycket oroande.
          </note>
          <note>
            Minst lika oroande är att antalet uppklarade brott nästan har
            halverats under motsvarande tid. Regeringen säger att man nu gör
            den största satsningen hittills. Men regeringen har å andra sidan
            gjort en av de störta neddragningarna på rättsväsendet under 90-
          </note>
          <note>
            talet. Då får vi den här följden och den här utvecklingen.
          </note>
          <note>
            Att brotten inte klaras upp beror på bristande resurser, bristande
            kompetens och bristande samordning mellan polis och åklagarväsende.
            Nu undrar jag vad justitieministern har för recept för att komma
            till rätta med det här.
          </note>
          <note>
            Anf. 79 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det är möjligt att jag inte hörde alldeles rätt.
            Korrekt är i alla fall att antalet brott inte har ökat. Viss brottslighet
            har ökat, bl.a. grövre våldsbrottslighet, medan stöld och annan
            brottslighet har gått ned.
          </note>
          <note>
            Bara ytterligare en korrigering: Det var socialdemokraterna och
            moderaterna som drog ned på polisen. Det var nödvändigt för att
            göra den sanering som har gjorts, så det är delat ansvar vilket
            jag ändå tycker var bra. Men nu har man möjlighet att göra de
            satsningar som jag har redovisat.
          </note>
          <note>
            I fråga om uppklaringsprocenten anser jag också att den bör bli
            högre. Det kommer naturligtvis med resurserna, men även med ett
            bättre samarbete mellan polis och åklagare. Det sker redan nu
            på lokal nivå, där man gör olika försök. Men vi har också en s.k.
          </note>
          <note>
            moderniseringsutredning där man på centralt håll ska försöka
            komma till rätta med att höja uppklaringsprocenten.
          </note>
          <note type="speaker">
            Anf. 80 HENRIK S JÄRREL (m):
          </note>
          <note>
            Fru talman! Såvitt jag kan erinra mig har vi i våra budgetförslag
            sedan den socialdemokratiska regeringen tillträdde 1994 alltid
            legat lite högre när det gäller anslaget till rättsväsendet.
          </note>
          <note>
            Får jag ta som exempel regeringens ramanslag nu i vårbudgeten
            2001. Där är anslagsramarna för 2002
          </note>
          <note>
            och 2003 lägre med 177 respektive 232 miljoner kronor. Polisen
            har i sitt budgetunderlag begärt 400
          </note>
          <note>
            miljoner kronor i nivåhöjning för 2003, och 400 miljoner ytterligare
            i nivåhöjning för 2004.
          </note>
          <note>
            Men regeringens satsning kommer först år 2004.
          </note>
          <note>
            Då är den, att märka, 200 miljoner lägre än vad bara polisen
            sammanlagt har begärt i sin nivåhöjning.
          </note>
          <note>
            Jag tycker att justitieministern måste vara lite försiktig beträffande
            de socialdemokratiska satsningarna på rättsväsendet. De är inte
            så imponerande.
          </note>
          <note>
            Anf. 81 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag ska förklara hur det ligger till.
          </note>
          <note>
            Det var alltså socialdemokraterna och moderaterna som tillsammans
            gjorde de här besparingarna. Vad gäller 2002 och 2003 har lokalkostnaderna
            för polisen blivit lägre såsom framgår av propositionen. Om man
            läser lite till står det att för 2002 och 2003 har beslut med
            anledning av detta ännu inte fattats. Det ska vi återkomma till
            i höst. Däremot är det redan nu beslutat om en höjning med 575
            miljoner för nästa år.
          </note>
          <note>
            Det blir mycket siffror och miljoner fram och tillbaka. Men det
            viktigaste är att Rikspolisstyrelsen nu anser att det finns möjlighet
            att anställa ytterligare poliser. Det finns möjlighet enligt RPS
            att anställa ytterligare 1 000 poliser inom de närmaste åren,
            och så kommer alltså att ske med början om bara några veckor.
          </note>
          <note>
            Klimatöverläggningar
          </note>
          <note type="speaker">
            Anf. 82 MARIE ENGSTRÖM (v):
          </note>
          <note>
            Fru talman! Jag vill vända mig till miljöminister
          </note>
          <note>
            Kjell Larsson. Det har ju nyss varit klimatöverläggningar i New
            York. Kjell Larsson har varit där. Bl.a.
          </note>
          <note>
            har man diskuterat ett kompromissförslag. Syftet med det är att
            få med sig USA i båten i det här arbetet.
          </note>
          <note>
            Jag vet att Kjell Larsson efter det här mötet har sagt att han
            känner sig både nedslagen och förhoppningsfull. Jag skulle vilja
            att Kjell Larsson utvecklade detta lite grann och att han talade
            om ifall han tror att vi har möjlighet att få med oss USA i det
            här viktiga arbetet. Jag vet att man kommer att delta i Bonn i
            juli.
          </note>
          <note>
            Är risken stor att de mål vi har satt upp kommer att bli väldigt
            urvattnade för att vi ska kunna få med oss USA, som egentligen
            släpper ut mest växthusgaser i i-världen?
          </note>
          <note>
            Anf. 83 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det finns inget förslag som är till för att på något
            sätt blidka USA. Däremot har min holländska kollega Pronk, som
            också är ordförande i klimatförhandlingarna, nu lagt fram ett
            förslag som han tror kan vara den politiska grundvalen för fortsatta
            överläggningar för att nå ett bra resultat vid det möte som äger
            rum i Bonn i juli. Men det är inget förslag om direkt ensidigt
            på något sätt tillgodoser det som skulle kunna vara amerikanska
            intressen eller intressen från paraplygrupper.
          </note>
          <note>
            Vi har förklarat att vi tycker att det här är ett bra förslag
            som bas för fortsatta överläggningar för att få ett bra beslut.
            Men vi omförhandlar inte förslaget. Det finns sådant som är bättre
            och sådant som är sämre från EU:s synpunkt i förslaget.
          </note>
          <note>
            Som svar på din direkta fråga tror jag att det ser mörkt ut när
            det gäller amerikansk ratificering av det här viktiga protokollet
            de närmaste åren. Det är min tolkning av de besked jag fått från
            Washington.
          </note>
          <note type="speaker">
            Anf. 84 MARIE ENGSTRÖM (v):
          </note>
          <note>
            Fru talman! Jag ställde frågan utifrån det faktum att det får
            en stor psykologisk effekt för oss här om vi får med USA i det
            här arbetet. Annars kommer det naturligtvis att avstanna här.
            Det tror jag är en oerhört stor risk.
          </note>
          <note>
            Det var mot den bakgrunden jag ställde den här frågan.
          </note>
          <note>
            Anf. 85 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Självfallet vill vi hemskt gärna att
          </note>
          <note>
            USA är med i det här arbetet. Vi vill hemskt gärna se de faktiska
            problem som USA anser sig ha med Kyotoprotokollet. Vi tycker inte
            att vi har fått en bra redogörelse för detta.
          </note>
          <note>
            Nu gör man i USA det man kallar för en policy review av hela
            energipolitiken. Förhoppningen, även om vi inte har fått något
            löfte om det, är att vi från
          </note>
          <note>
            USA ska få klara besked om vilka problem de har, så att vi på
            något sätt kan föra in det i förberedelserna för det möte som
            äger rum i Bonn i juli. Men beskeden är än så länge så entydigt
            negativa från Washington, så jag vill egentligen inte räkna med
            den möjligheten.
          </note>
          <note>
            Det som gjorde mig förhoppningsfull efter mötet i
          </note>
          <note>
            New York i lördags var att det var en mycket stark anslutning
            från alla andra länder, möjligen med undantag av Saudiarabien,
            till Kyotoprocessen och
          </note>
          <note>
            Kyotoprotokollet. Det var också en väldigt stark vilja som markerades
            från alla andra länder för att man skulle försöka nå en politisk
            uppgörelse i Bonn.
          </note>
          <note>
            Men det är klart att det är problem att ett land som
          </note>
          <note>
            USA kan åstadkomma ett stopp i processen, kan åstadkomma ett
            mycket sämre avtal mot alla andra länder.
          </note>
          <note>
            Förskolan
          </note>
          <note type="speaker">
            Anf. 86 ULLA-BRITT HAGSTRÖM (kd):
          </note>
          <note>
            Fru talman! Jag skulle vilja ställa en fråga till vice statsminister
            Lena Hjelm-Wallén. Det är ju så att alltfler i personalen i förskolan
            slår larm om de stora barngrupperna. Skolverket får kraftiga och
            oroliga signaler från förskollärare som inte vet om de klarar
            att tillgodose barnens säkerhet.
          </note>
          <note>
            Förra veckan kom Skolverket ut med en rapport som visar att en
            tredjedel av eleverna i skolan känner stress.
          </note>
          <note>
            Då skulle jag vilja ställa en fråga. Om nu ett stort antal kommuner
            väljer regeringens maxtaxa kommer, efter tidigare erfarenheter,
            antalet barntimmar i förskolan att öka ytterligare. Samtidigt
            aviserar kommuner att man inte har råd att tillsätta mer personal.
          </note>
          <note>
            Vad tänker då regeringen göra för att se till att barnen inte
            far illa? Det är ju en skyldighet gentemot barnen när vuxnas valfrihet
            minskar.
          </note>
          <note>
            Anf. 87 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Genom maxtaxan får ju barnfamiljerna det bra mycket
            bättre ekonomiskt. Det är väldigt viktigt. Finns det då ett dolt
            barnomsorgsbehov som föräldrar inte har orkat realisera därför
            att det har kostat för mycket tror jag att hela stressen i familjesituationen
            blir mindre om det kommer till ytan och barnen kommer till förskolan.
          </note>
          <note>
            Sedan har vi också sett till att pengarna vad gäller maxtaxa
            följs av kvalitetsförstärkning i förskolan, vilket är väsentligt.
            Det är en halv miljard det rör sig om. Dessutom ökar statsbidrag
            och skatteinkomster allmänt hos kommunerna, varför de nu har möjlighet
            att satsa på kvalitet i sina förskolor.
          </note>
          <note type="speaker">
            Anf. 88 ULLA-BRITT HAGSTRÖM (kd):
          </note>
          <note>
            Fru talman! Det kommer ändå inte att finnas någon garanti. Det
            är inte ovanligt att barnen t.o.m. bara har en ur personalen.
          </note>
          <note>
            Jag har här en jämförelse som är gjord i DN, där man visar några
            kommuner. Från 1991 har antalet barn per heltidsanställd ökat
            från ungefär 5 barn till
          </note>
          <note>
            8,6 i Vårgårda kommun. I Arvika har det ökat från
          </note>
          <note>
            5,1 till 6,9 och i Lindesberg från 4,4 till 6,8. I Falkenberg
            har det ökat från 4,5 till 6,7.
          </note>
          <note>
            Nu är det fler barn per heltidsanställd. Det har de senaste tio
            åren skett en markant ökning. Man kan inte anställa mer personal.
          </note>
          <note>
            De med lägre inkomster som redan i dag har svårigheter kommer
            inte heller att vinna någonting genom maxtaxan.
          </note>
          <note>
            Anf. 89 Statsrådet LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är så att kommunerna genom tidigare ekonomiska
            svårigheter har haft svårt att upprätthålla kvaliteten i barnomsorgen.
            Nu håller det på att vända. Då ska också vi från statens sida
            hjälpa till med det. Det är därför vi lämnar ett extra statsbidrag
            vad gäller kvaliteten.
          </note>
          <note>
            Men det är inte bara det. Vi gör nu en stor satsning på barnfamiljer
            och på barnens situation. Bara förskolereformen drar 4½ miljard
            i kostnader. Det tycker jag att kristdemokraterna borde vara med
            om i stället för att säga nej till.
          </note>
          <note type="speaker">
            Anf. 90 ANDRE VICE TALMANNEN:
          </note>
          <note>
            Detta fick bli det sista svaret i dagens frågestund.
          </note>
          <note>
            Jag vill tacka regeringens ledamöter liksom riksdagens ledamöter
            och er åhörare som varit närvarande under denna frågestund.
          </note>
          <note>
            4 § (forts. från 2 §) Hälso- och sjukvårdsfrågor m.m. (forts.
            SoU10)
          </note>
          <note type="speaker">
            Anf. 91 LEIF CARLSON (m) replik:
          </note>
          <note>
            Fru talman! Jag frågade Conny Öhman om vad det var för nya pengar
            som kom till vården för tillgänglighetens skull. Som väntat fick
            jag inget svar.
          </note>
          <note>
            Det är en knepig fråga.
          </note>
          <note>
            Däremot angrep Conny Öhman Stockholms läns landsting - ett borgerligt
            sådant - som har de kortaste köerna i landet och som har fått
            bort köerna genom intensivt arbete. Särskilt angrep han BB-situationen.
          </note>
          <note>
            Låt mig bara påminna Conny Öhman om att det var socialdemokraterna
            som lade ned BB i Nacka och på Löwenströmska. Det är det som de
            borgerliga har att kämpa med. Vi får lägga ut pengar för att ge
            vård på andra ställen. Vi var emot nedläggningarna av dessa BB:n.
            Det är vad socialdemokraterna kallar välplanerade strukturella
            åtgärder som nu ställer till detta kaos.
          </note>
          <note>
            Låt oss återgå till pengarna, som jag menar är en illusion -
            ett indiskt reptrick i ny version.
          </note>
          <note>
            Ni säger att 1,25 miljarder ska tillföras genom generella statsbidrag.
            Det är riktigt. Men av dem finns i dag 450 miljoner i de s.k.
            Dagmarpengarna. Då rör det sig om 800 miljoner som kan vara nya
            pengar till vården. Av det tas från kontot för bidrag till särskilda
            insatser - Kommunakuten - 500 miljoner. De finns alltså redan
            till landstingens förfogande. Då återstår det 300, som vi kunde
            diskutera som någon ny satsning.
          </note>
          <note>
            De 200 kr på statsskatten som vi alla betalar i början har gått
            till kommuner och landsting. Det är ungefär 500 miljoner till
            landstingen. De finns alltså redan nu för landstingen, men staten
            drar in dem enligt tidigare beslut.
          </note>
          <note>
            Det betyder att det till landstingens förfogande står 300 miljoner
            kronor minus 500 miljoner kronor, dvs. minus 200 miljoner kronor,
            som de kan använda till vården, genom att man finansierar från
            de andra kontona.
          </note>
          <note>
            Det är det indiska reptricket. Pojken är högst upp.
          </note>
          <note>
            Han börjar försvinna. Men ni har kanonpengarna kvar, så det finns
            väl lite kvar av honom.
          </note>
          <note>
            Man brukar ofta gör en liknelse här i kammaren och tala om mannen
            som kommer med tyg och ska få en kostym sydd. Efter ett antal
            gånger är det bara tummen kvar. Nu är det inte tummen kvar; det
            är minus. Man tog kavajen av honom vid sista besöket.
          </note>
          <note>
            Jag får återkomma till resten sedan.
          </note>
          <note type="speaker">
            Anf. 92 CONNY ÖHMAN (s) replik:
          </note>
          <note>
            Fru talman! Leif Carlson har uppenbarligen inte läst vårpropositionen.
            De pengar som tillfördes i samband med handlingsplanen i höstas
            är riktiga miljarder. De pengar landstingen får innevarande år
            enligt överenskommelse mellan staten och landstinget är riktiga
            pengar. De pengar som aviseras i vårpropositionen - 1,25 miljarder
            kronor - är riktiga pengar.
          </note>
          <note>
            De kommer att tillfalla landstingen. Jag rekommenderar Leif Carlson
            att läsa under utgiftsområde 25 i vårpropositionen, där det finns
            en rak redogörelse för dessa pengar. Det gäller hur dessa 1,25
            miljarder är sammansatta. Den tolkning Leif Carlson gör är en
            totalt felaktig tolkning.
          </note>
          <note>
            Det är riktigt att jag tog upp BB-situationen i
          </note>
          <note>
            Stockholm. Men det förhåller sig så med förlossningsverksamhet
            och barnafödande, Leif Carlson, att det fluktuerar över tiden.
            Min uppfattning är - jag har varit med om att medverka till sådant
            när jag själv var verksam i ett landsting - att man måste justera
            kapaciteten inom förlossningsvården i tider av minskat barnafödande.
            Vi hade en tid då det var en nedåtgående trend vad gällde antalet
            förlossningar. Men självfallet måste varje landsting se till att
            justera kapaciteten uppåt när barnafödandet glädjande nog ökar.
          </note>
          <note>
            Det är det som den borgerliga majoriteten i
          </note>
          <note>
            Stockholms läns landsting har haft möjlighet att göra under flera
            år men inte gjort, och därför hamnar kvinnorna i Stockholm i den
            resekarusell som de i dag är utsatta för.
          </note>
          <note type="speaker">
            Anf. 93 LEIF CARLSON (m) replik:
          </note>
          <note>
            Fru talman! Det är för att man har försökt få bort köerna, vilket
            man till stor del har lyckats med i
          </note>
          <note>
            Stockholm, som det har gått åt pengar.
          </note>
          <note>
            Jag ska först svara på en fråga som Conny Öhman tog upp förut.
            Det gällde vår försäkring och tilläggstjänsterna. Det är sådana
            som Prioriteringsutredningen rekommenderar som lämpliga tilläggstjänster,
            t.ex.
          </note>
          <note>
            att man för att kunna arbeta ska kunna betala extra för ett rum
            med dator. Det står klart angivet.
          </note>
          <note>
            Nu går vi tillbaks till pengarna. Det är riktigt att
          </note>
          <note>
            1,25 miljarder anslås, men ni finansierar ju dem genom att minska
            på andra konton som redan finns för landstingen i dag. Det står
            mycket tydligt och klart, så det är alldeles klarlagt.
          </note>
          <note>
            Då är de pengar som finns i handlingsplanen kvar.
          </note>
          <note>
            För landstingen är det lite drygt 6 miljarder, eftersom man har
            fördelningen 70-30.
          </note>
          <note>
            Nu har ni kommit överens med landstingen om att dra ned på ersättningen
            till läkemedelsersättningen från staten till 5 %. Läkemedelskostnaderna
            har ökat varje år - i mer än tio år - med ca 11 %. Ingen tror
            att de kommer att öka mindre. Detta innebär att man lägger ett
            besparingsbeting på landstingen på 5 %.
          </note>
          <note>
            Det kan man göra om man är medveten om att landstingen är planekonomier
            som bara kan göra den besparingen genom att minska på åtgärder
            inom vården. I själva verket får landstingspolitikerna 1,7 miljarder
            mindre att röra sig med därför att läkemedelkostnaderna utvecklas
            så.
          </note>
          <note>
            Dessutom går de 200 miljarder back när det gäller de pengar som
            ni talar om - 1,25 miljarder - eftersom de redan finns och ni
            bara flyttar om mellan kontona.
          </note>
          <note>
            Man går 1,9 miljarder back. På tre år är det ungefär de 6 miljarder
            landstingen får. Eftersom detta har längre effekt betyder det
            att landstingen netto går back genom de s.k. nya tillskott som
            ni ger vården, för ni drar in med den andra handen.
          </note>
          <note>
            Sådan är socialdemokratisk vårdpolitik. Så tillför man nya resurser.
            Man tricksar i kontodjungeln och flyttar från det ena kontot till
            det andra och lägger ut beting som landstingen inte kan möta eftersom
            ni har försatt dem i den situationen att de är planekonomier utan
            möjlighet till flexibilitet.
          </note>
          <note type="speaker">
            Anf. 94 CONNY ÖHMAN (s) replik:
          </note>
          <note>
            Fru talman! Jag skulle vilja rekommendera Leif
          </note>
          <note>
            Carlson att skilja på miljoner och miljarder. "200
          </note>
          <note>
            miljarder back" var väl ändå att hugga i sten, liksom
          </note>
          <note>
            Leif Carlson i övrigt högg i sten när han försökte läsa budgettabellerna
            i årsbudgeten och i vårpropositionen.
          </note>
          <note>
            Det är ju ändå på det sättet, oavsett diskussionen om de tillskott
            som jag hävdar är tillskott, att den absolut viktigaste faktorn
            för ett landsting i dag är den skatteunderlagstillväxt man får
            genom att människor är i arbete, genom att regeringen och riksdagsmajoriteten
            har lyckats halvera arbetslösheten och genom att de människor
            som jobbar betalar skatt och därmed genererar en skatteunderlagstillväxt
            för sjukvårdshuvudmännen.
          </note>
          <note>
            Jag rekommenderar Leif Carlson att läsa den sida i vårpropositionen
            där man gör en framtida prognos över hur den här skatteunderlagstillväxten
            kommer att arta sig för sjukvårdshuvudmännen. Då kommer Leif
          </note>
          <note>
            Carlson att se att det handlar om tiotals nya miljoner som kommer
            till sjukvårdshuvudmännen i skatteunderlagstillväxt, och det är
            den viktigaste faktorn för en sjukvårdshuvudman, att veta att
            man har en skatteunderlagstillväxt att bygga sin verksamhet på.
            Sedan är de här tillskotten, som man får via handlingsplanen i
            höstas och via vårpropositionen nu, marginella tillskott. Det
            ska sägas. Men det är dock tillskott. Den matematik som Leif Carlson
            försöker med här är att hugga i sten, Leif Carlson. Dessbättre
            har de som är ansvariga landstingspolitiker ute i Sverige en helt
            annan uppfattning i den här frågan än Leif Carlson. De noterar
            tacksamt att det faktiskt handlar om tillskott.
          </note>
          <note type="speaker">
            Anf. 95 KERSTIN HEINEMANN (fp) replik:
          </note>
          <note>
            Fru talman! Conny Öhman tog i sitt anförande knappast upp det
            här med mångfald i vården. Däremot är man ju i den nationella
            handlingsplanen ganska klar över att det är viktigt att mångfalden
            ökar. Man talar om att man behöver ha nytänkande och man vill
            ha bidrag med erfarenheter. Genom att bejaka privata, ideella
            och kooperativa vårdgivare kan utvecklingen främjas, står det
            i den här nationella handlingsplanen.
          </note>
          <note>
            Nu är det upp till landstingen att utveckla det här.
          </note>
          <note>
            Jag skulle bara vilja höra med Conny Öhman hur han ser på detta.
            Vad händer ute i landstingen? Händer det någonting? Bejakar man
            privata vårdgivare, eller är det ungefär som förut? Vad har socialdemokraterna
            och regeringen för planer om man inte bejakar det här, som ju
            faktiskt är ett riksdagsbeslut, för att man ska få lite fart på
            sig?
          </note>
          <note type="speaker">
            Anf. 96 CONNY ÖHMAN (s) replik:
          </note>
          <note>
            Fru talman! Det är riktigt, Kerstin Heinemann. Jag tog inte upp
            den här frågan i mitt anförande i dag. Jag tog upp den här frågan
            i mitt anförande i samband med att vi hanterade den nationella
            handlingsplanen i höstas. Självfallet är det som står i den planen
            och i det riksdagsbeslutet det som gäller.
          </note>
          <note>
            Ganska många av Sveriges sjukvårdshuvudmän håller i dag på att
            undersöka olika möjligheter att komma fram den här vägen. Det
            gäller intresse för olika personalgrupper att driva den verksamhet
            som de jobbar i. Det finns också exempel på sjukvårdshuvudmän
            som har gått in och tecknat vårdavtal med privata entreprenörer.
            Jag tror inte, Kerstin Heinemann, att vi ska avläsa resultatet
            av det här riksdagsbeslutet tre, fyra månader efter det fattades,
            utan vi ska avläsa resultatet av det här riksdagsbeslutet när
            det har gått kanske ett eller två år. Jag är övertygad om att
            vi kommer att kunna göra en avläsning som stämmer ganska väl överens
            med de intentioner som fanns i det riksdagsbeslutet.
          </note>
          <note type="speaker">
            Anf. 97 KERSTIN HEINEMANN (fp) replik:
          </note>
          <note>
            Fru talman! Man kan väl i alla fall knappast säga att det har
            satt några spår när det gäller socialutskottets majoritets behandling
            av motioner som handlar om privata vårdgivare för de avstyrks
            ju på direkten.
          </note>
          <note>
            Det finns liksom ingen förståelse där. Då är det ju svårt att
            tro att socialdemokrater ute i landstingen skulle ha en större
            ambition än vad man har här i riksdagen.
          </note>
          <note type="speaker">
            Anf. 98 CONNY ÖHMAN (s) replik:
          </note>
          <note>
            Fru talman! Jag återupprepar för Kerstin Heinemann att de ståndpunkter
            som vi intog i samband med propositionen om den nationella handlingsplanen
            och de ståndpunkter som vi intog i utskottet och i utskottsmajoriteten
            i samband med behandlingen av propositionen här i riksdagen självfallet
            är de som gäller. Jag tycker inte att jag behöver säga mycket
            mer i den frågan.
          </note>
          <note type="speaker">
            Anf. 99 KENNETH JOHANSSON (c) replik:
          </note>
          <note>
            Fru talman! Jag sade i mitt inledningsanförande att jag hade
            sett en del tvetydiga uttalanden från Conny Öhman när det gäller
            betydelsen av att kunna klara de 1 700 allmänläkarna på åtta år.
            Det har skapat en del förvirring. Jag tog upp det därför att jag
            ville ge
          </note>
          <note>
            Conny Öhman en möjlighet att verkligen slå fast entydigt och
            klart, precis som han svarade nyss, att det som står i planen
            gäller.
          </note>
          <note>
            Jag tycker att det skulle kännas bra om vi fick ett klarläggande
            om att vi nu lägger allt krut på att se till att målet i handlingsplanen
            är det som gäller och att det, om det behövs insatser från statligt
            håll som stöd, ska komma sådana. Jag önskar få det som ett klart
            och tydligt besked.
          </note>
          <note>
            Sedan har jag en kort fråga som handlar om patientens ställning
            och patientens rättigheter. Har socialdemokraterna några idéer
            om nytänkande när det gäller att stärka patienters, enskilda individers,
            ställning inom vården och omsorgen?
          </note>
          <note type="speaker">
            Anf. 100 CONNY ÖHMAN (s) replik:
          </note>
          <note>
            Fru talman! När det gäller den första frågan kan jag vara lika
            kortfattad mot Kenneth Johansson som jag var mot Kerstin Heinemann.
            Självfallet är det beslutet som gäller.
          </note>
          <note>
            Jag kan ana mig till att det som Kenneth Johansson syftar på
            är ett citat av mig som fanns i Dagens
          </note>
          <note>
            Medicin en gång. Jag måste säga att jag blev väldigt förvånad
            när jag läste den tidningen och hur man hade citerat mig. Jag
            kände faktiskt inte igen mitt eget uttalande i det sammanhanget.
            Så min förvåning över det uttalandet kan jag dela med Kenneth
            Johansson.
          </note>
          <note>
            Det är inte alltid det som man själv säger stämmer överens med
            det som står i massmedierna. Det kan jag återigen konstatera.
          </note>
          <note>
            Sedan gällde det patientens ställning. Det är inte så länge sedan
            vi behandlade förslag som handlade om att stärka patientens ställning.
            Det tar alltid tid att få genomslag för sådana här saker i vården.
            Det vet vi när vi diskuterar bemötanden och mycket annat som det
            här handlar om. Det handlar om att informera patienten på ett
            riktigt sätt och om att försäkra sig om att patienten har förstått
            informationen på ett riktigt sätt. Det är ju också på det sättet
            att det är svårt att leva upp till alla de här sakerna, som vi
            förknippar med en god vård, när man har svårigheter att rekrytera
            personal. Men självfallet är det min förhoppning att man, allteftersom
            resurserna blir bättre för vården, även kan ta till sig det här
            och jobba starkare och på ett bättre sätt på många håll med även
            de här frågorna.
          </note>
          <note type="speaker">
            Anf. 101 KENNETH JOHANSSON (c) replik:
          </note>
          <note>
            Fru talman! Jag tycker att det var ett bra klarläggande. Det
            pågår ju ett väldigt intensivt arbete nu runtom i hela landet
            för att man ska kunna klara att få den här personalförsörjningen
            när det gäller många olika kategorier, inte minst allmänläkare.
            Jag tycker att det är lovande signaler som ges från bl.a. Landstingsförbundet,
            där man redovisar åtgärder på bred front för att lyckas. Då är
            det så oerhört viktigt att vi alla ger tydliga och klara signaler
            om att det här är någonting som vi absolut måste få till stånd.
            Vi har då fått besked om att vi är överens om det.
          </note>
          <note>
            Sedan gäller det patientens rättigheter. Jag tror för min del
            - och Centerpartiet anser det - att vi måste jobba mycket tuffare
            och hårdare för att lyfta fram den enskilda individen. Vi kommer
            i framtiden att möta helt nya patientgrupper, patientgrupper som
            i vissa lägen har mer kunskaper än den doktor och den sjuksyster
            som de kommer till för att få vård. Då måste vi också tänka nytt
            när det gäller IT, Internet och andra former. Dessutom har ju
            vi redovisat några förslag som handlar om en direkt utvecklad
            patienträttighet. Det handlar om second opinion och vårdgarantin,
            som jag påstår absolut stärker den enskilda.
          </note>
          <note>
            Det finns diskussioner om en rättighetskatalog där man ställer
            den enskildes väl och ve gentemot myndigheter. Jag tror att vi
            måste tänka helt nytt för att möta den framtida patienten på ett
            bra sätt och stärka patientens rättigheter.
          </note>
          <note type="speaker">
            Anf. 102 CONNY ÖHMAN (s) replik:
          </note>
          <note>
            Fru talman! Jag tror liksom Kenneth Johansson att det här självfallet
            är ett långsiktigt och väldigt viktigt arbete. Jag tror att man
            måste börja redan vid utbildningen av vårdpersonalen med att faktiskt
            förmedla det som Kenneth Johansson gör, att det är den här verkligheten
            man kommer att möta som vårdpersonal.
          </note>
          <note>
            Men i varje fall min bild av vården i dag är faktiskt att väldigt
            många av patienterna, när de väl har gjort sina besök och fått
            sina behandlingar, är nöjda med den information och den rådgivning
            som de har fått och med hur de har fått delta i vårdprocessen.
          </note>
          <note>
            Självfallet kommer vi till problematik när det handlar om riktigt
            gamla människor och det kommer in anhöriga och många olika led
            i detta. Men ambitionen att lyssna till patienten måste finnas
            och komma till uttryck i den praktiska vårdvardagen ännu mer än
            vad den gör i dag. Det är självfallet en viktig och riktig ambition.
            Jag delar den uppfattningen.
          </note>
          <note type="speaker">
            Anf. 103 CHATRINE PÅLSSON (kd) replik:
          </note>
          <note>
            Fru talman! Jag skulle vilja ta upp två punkter med Conny Öhman.
          </note>
          <note>
            Först vill jag svara på detta om att kristdemokraterna har ansett
            att det behövs fler vårdplatser. Det tycker tydligen Conny Öhman
            också, åtminstone när det gäller BB-verksamheten, och det är bra.
            Vi har faktiskt i varje budget anslagit pengar för detta, suttit
            och räknat så att vi verkligen ska ha det finansierat och lagt
            pengar utöver regeringens budget. Men de människor som behöver
            vården och som väntar har vi ju redan i dag. Vi har också de äldre
            som står och väntar där vi har ansvar för vården. Det handlar
            alltså mer om att anpassa verksamheten efter de behov som finns
            än tvärtom.
          </note>
          <note>
            Sedan vill jag ta upp frågan om högkostnadsskydd. Vi kristdemokrater
            tycker att man bör göra en översyn. Man bör tillsätta en kommitté
            som tittar över det här. Jag vill fråga Conny Öhman och socialdemokraterna
            om de anser att de avgifter man själv lägger inom olika områden
            när man har flera sjukdomar och mycket stora behov är för höga
            och finner anledning att se över detta.
          </note>
          <note type="speaker">
            Anf. 104 CONNY ÖHMAN (s) replik:
          </note>
          <note>
            Fru talman! När det gäller antalet vårdplatser,
          </note>
          <note>
            Chatrine Pålsson, går det för det första inte att läsa ut vad
            det är för typ av vårdplatser ni faktiskt vill ha -
          </note>
          <note>
            om det är sjukhusvårdplatser eller om det är någonting annat.
            För det andra: Om det nu handlar om
          </note>
          <note>
            20 000 vårdplatser finns det ju inte, såvitt jag kunnat läsa
            mig till, någon finansiering av 20 000 nya vårdplatser i de kristdemokratiska
            motioner som lämnats i ekonomiska sammanhang.
          </note>
          <note>
            För det tredje, Chatrine Pålsson, har jag försökt titta efter
            hos några sjukvårdshuvudmän om kristdemokraterna där följer upp
            den politik man har när det gäller nya vårdplatser här i kammaren
            med att även i landstingsbudgetar etc. avsätta medel för dessa
            vårdplatser. Men det är då jag blir lite tveksam. Jag kan nämligen
            inte se att kristdemokraterna på landstingskommunal nivå på den
            här punkten för samma politik som man gör sig till tolk för här
            i kammaren.
          </note>
          <note>
            När det gäller högkostnadsskydd ska vi självfallet alltid diskutera
            nivåerna på de avgifter och taxor vi tar ut i vården. Att jag
            tog upp den här punkten i mitt anförande berodde på att jag blev
            lite förvånad när jag läste kristdemokraternas reservationer,
            där man som sagt helgarderar. I ett sammanhang säger man att det
            man önskar och vill är att högkostnadsskydden för tandvård och
            hälso- och sjukvården ska samordnas.
          </note>
          <note>
            Så säger man i en reservation, nämligen nr 25. Men i en annan
            reservation, nr 29, inkluderar man mycket, mycket mer i det man
            faktiskt vill samordna. Då tar man med läkemedelsavgifter och
            en hel del annat som man vill samordna.
          </note>
          <note>
            Det var då jag ställde frågan vad som egentligen är kristdemokraternas
            vilja i det här sammanhanget.
          </note>
          <note>
            Vad är det man ska samordna? Är det bara sjukvård och tandvård,
            eller är det mängder av andra taxor och avgifter man vill samordna
            i ett och samma system?
          </note>
          <note>
            Eftersom man uttrycker sig väldigt svävande i två olika reservationer
            kan jag inte utläsa vad som är kristdemokraternas vilja på den
            här punkten.
          </note>
          <note type="speaker">
            Anf. 105 CHATRINE PÅLSSON (kd) replik:
          </note>
          <note>
            Fru talman! Om man läser reservationerna tror jag inte att det
            är svävande. Vi tycker att det vore bra att samordna allt detta.
            Men vi har också en ambition om att få fler med oss på en reservation
            om en utredning, för det krävs en utredning. Sedan kan jag tala
            om vad jag skulle ha som ambition, men man måste ju titta ur ett
            annorlunda perspektiv. Det är därför det finns två reservationer.
            Man kan naturligtvis diskutera det; där kan jag hålla med Conny
            Öhman. Men det är alltså ingen tvekan om vad kristdemokraterna
            vill i den här frågan.
          </note>
          <note>
            När det gäller vårdplatserna är det kanske inte så konstigt att
            kristdemokraterna ute i kommuner och landsting inte kan avsätta
            de här pengarna, eftersom vi ju inte får bifall för vårt budgetförslag
            här i riksdagen. Om vi finge det har vi alltså 20 000 vårdplatser
            under en tioårsperiod. Vi har inte sagt vilka vårdplatser det
            handlar om, för det beror på behoven. Det kan vara inom äldreomsorgen,
            geriatriken, särskilda boendet, hemsjukvården, akutsjukvården
            eller psykiatrin. Detta har vi flera gånger räknat upp. Det beror
            alldeles på vilket som är behovet.
          </note>
          <note>
            Men jag lovar att om Conny Öhman och socialdemokraterna accepterar
            det kristdemokratiska budgetförslaget, som kommer att läggas fram
            här i kammaren den 2 maj, kommer det att finnas möjligheter till
            fler vårdplatser.
          </note>
          <note type="speaker">
            Anf. 106 CONNY ÖHMAN (s) replik:
          </note>
          <note>
            Fru talman! Först gällde det högkostnadsskyddet.
          </note>
          <note>
            Vad Chatrine Pålsson i realiteten säger är alltså att en av reservationerna
            ska betraktas som en taktisk reservation i hopp om att något annat
            parti ska stödja den, och den andra reservationen är den som talar
            om vad kristdemokraterna egentligen vill. Det hon glömde var att
            tala om för mig vilken av de två reservationerna som är den taktiska
            och vilken som uttrycker det kristdemokraterna i sak önskar.
          </note>
          <note>
            När det sedan gäller frågan om vårdplatser sitter ju faktiskt
            kristdemokraterna i majoritetsställning i ett antal landsting
            i det här landet. Jag har inte sett att man aktivt driver frågan
            om att bygga ut fler platser, oavsett vilken sorts platser det
            gäller, i de landsting där kristdemokraterna sitter i majoritetsställning.
          </note>
          <note type="speaker">
            Anf. 107 GUNNEL WALLIN (c):
          </note>
          <note>
            Fru talman! I debatten har det pratats om nytänkande, om att
            se framåt och att ha patienten i centrum. Jag ansluter mig till
            det som Kenneth Johansson har sagt här tidigare och tänker sedan
            gå in på en särskild del som jag har motionerat om. Det gäller
            alternativmedicinen.
          </note>
          <note>
            Kostnaderna för läkemedel ökar allt snabbare, kostnaderna för
            långtidssjukskrivna likaså. Det är en situation som vi måste se
            ur både mänskligt och ekonomiskt perspektiv. Man kan fråga sig:
            Varför är människor sjuka? Varför behöver de så mycket medicin?
            Och vad är det som gör en människa frisk?
          </note>
          <note>
            En viktig lärdom som vi måste ta med oss från
          </note>
          <note>
            1900-talet är att vi förr eller senare måste betala priset för
            att inte ta vara på och inte ta ansvar för vår hälsa.
          </note>
          <note>
            Vi fokuserar alltför mycket på det sjuka. Vi skiktar upp det
            i skivor i stället för att se helheten och idka mer hälsovård.
            Alltfler medborgare som känner sig sjuka blir t.ex. ordinerade
            provtagningar. Ofta har de en komplex bild och det går inte att
            finna någon orsak till varför de inte känner sig friska. De känner
            sig missnöjda när de lämnar vården. Många vandrar också runt i
            vården med hopp om att få en diagnos -
          </note>
          <note>
            men tyvärr utan att få det.
          </note>
          <note>
            Stockholms läns landsting har nyligen gjort en enkätundersökning
            där man kartlagt befolkningens erfarenheter av och inställning
            till olika vårdgivare och vårdformer, med särskild fokus på alternativa
            och komplementära vårdformer. Tre av fyra säger att de önskar
            ett ökat samarbete mellan den vanliga hälsooch sjukvården och
            den alternativmedicinska. Tre av fyra anser också att Stockholms
            läns landsting bör satsa på forskning om alternativa och komplementära
            behandlingsformer.
          </note>
          <note>
            Här har flera gånger sagts: Lyssna på medborgarna! Det tycker
            jag är jätteviktigt. Detta är ju en växande trend, vare sig myndigheterna
            är med på noterna eller inte. Allmänheten struntar i om det finns
            forskning, bara man känner att man blir hjälpt.
          </note>
          <note>
            Alternativmedicinbetänkandet, som lades fram i slutet av 80-talet,
            var ett digert material på ca 1 000
          </note>
          <note>
            sidor. Det har nu legat till ingen nytta i alla dessa år.
          </note>
          <note>
            Ta fram det och damma av det!
          </note>
          <note>
            Starta ett nationellt centrum för alternativ- och komplementärmedicin,
            ett centrum som kan bedriva utbildning, forskning och utveckla
            policyriktlinjer för komplementärmedicinen i Sverige och som ger
            landstingen möjligheter att fortsätta det arbete som de har utvecklat.
            Många landsting gör undersökningar och ligger i startgroparna.
            Allt detta för att öka patientsäkerheten, förbättra utvärderingsmetoderna
            av komplementärmedicinen samt definiera principerna för evidensbaserad
            samverkan mellan skolmedicin och delar av komplementärmedicinen.
          </note>
          <note>
            Hur kan alternativ behandling bidra till att uppnå bättre folkhälsa?
            Vi behöver ett starkt samarbete mellan dagens skolmedicin och
            alternativ- och komplementärmedicinen. Se bara vilket gensvar
            utbildningarna i komplementärmedicin på Karolinska har fått! Man
            ökar vårdgivarnas kunskap om olika system, paradigm och metoder.
            Däremot tränar de inte någon speciell metod. Att försöka förstå
            varandras kunskaper och respektera dem, för att på bästa sätt
            ställa upp för patienten, står i centrum.
          </note>
          <note>
            Eftersom alltfler söker den alternativa eller komplementära medicinen
            krävs en ömsesidig kunskap bland vårdgivarna. Patienterna söker
            ju där de får hjälp. För att man ska få ett helhetsperspektiv
            måste patienten våga tala om att han eller hon använder sig av
            alternativen. Annars kan det bli alldeles galet.
          </note>
          <note>
            Det växer underifrån upp ett samarbete. Det tycker jag är bra.
            Det finns ett tyst erkännande. Båda parter vet sina roller. De
            har en öppen kommunikation på många ställen. Allmänmedicinare
            som är utbildade i alternativen bedriver mottagningar på båda
            områdena, remitterar eller ser till att patienten får vetskap
            om att det finns andra metoder.
          </note>
          <note>
            Jag läste just om en man som stod i begrepp att stomiopereras.
            Det var enda alternativet. Han vägrade. Han gick till en homeopat,
            fick hjälp och slapp genomgå operationen, med allt vad en sådan
            för med sig både för patienten och för landstingens ekonomi.
          </note>
          <note>
            Vi måste mjuka upp skrivningen i lagen som går ut på att man
            i samarbete med patienten ska kunna komplettera den vanliga behandlingen
            med alternativmedicinsk behandling. Vi ska ju föra medborgarnas
            talan.
          </note>
          <note>
            Jag läste en intervju med socialministern inför ordförandeskapet
            där han säger att "den viktigaste utmaningen inom hälso- och sjukvårdens
            politikområde är att övervinna ojämlikheter i hälsa både inom
            och mellan EU:s medlemsländer". Det tycker jag förpliktigar.
          </note>
          <note>
            Nationella och officiella erkännanden av komplementärmedicinen
            samt ökade insatser inom skolmedicinen är något som både WHO och
            Europaparlamentet i olika resolutioner kraftfullt argumenterar
            för. I t.ex. vårt grannland Norge har man startat ett nationellt
            centrum i Tromsö, där man satsar på forskning och utbildning på
            ett brett plan. Den här frågan har fått ett starkt stöd i parlamentet.
          </note>
          <note>
            Hälften av patienterna ska vara barn: barn med psykiska störningar,
            bokstavsbarn, barn med beteendeproblem. Men man vänder sig också
            till gravida med t.ex. illamående, blödningar osv., där man använder
            sig av bl.a. homeopatiska metoder.
          </note>
          <note>
            Danmark har startat ett centrum i Köpenhamn. De arbetar med användning
            på livsstilssjukdomar, med forskning om astma och allergi och
            om alternativ till antibiotika.
          </note>
          <note>
            Sverige är faktiskt det enda land i världen med restriktioner
            när det gäller alternativmediciner till barn och gravida. Man
            kan fråga sig varför.
          </note>
          <note>
            EU har uppmanat medlemsländerna till forskning.
          </note>
          <note>
            Vad har Sverige gjort? Har det gjorts en uppföljning av hur många
            forskningsrapporter som har gjorts inom alternativmedicinen? Vad
            är orsaken till att det inte finns någon sådan? Det finns det
            nämligen inte.
          </note>
          <note>
            Det behövs infrastruktur. Det behövs kommunikation. Det behövs
            forskningsmedvetenhet, medel och utbildning för att klara av den
            här forskningen och ge det stödet. Därför behövs det nationella
            centrumet.
          </note>
          <note>
            Jag har med glädje noterat att det är flera partier som ställer
            sig bakom de yrkanden som fanns i min motion. När man läser handlingen
            ser man att utskottsmajoriteten säger att man tycker att detta
            behövs, men man avser inte att göra någonting. Det tycker jag
            är lite underligt.
          </note>
          <note>
            Men jag har faktiskt läst vårpropositionen. När man läser den
            finner man en rad som säger: 3 miljoner till alternativmedicin.
            Men det står inte mer. Det finns ingen förklaring. Men naturligtvis
            har jag tolkat den skrivningen i detta betänkande som att nu äntligen
            händer någonting, nu gör man någonting. Nu sätter man av 3 miljoner
            till ett centrum för forskning när det gäller alternativ- och
            komplementärmedicinen.
          </note>
          <note>
            Jag ville bara lyfta fram detta, trots att jag hade flera andra
            motioner. Men jag yrkar naturligtvis, precis som Kenneth Johansson
            har gjort, bifall till reservationerna 4 och 8, även om jag står
            bakom alla våra reservationer till detta betänkande.
          </note>
          <note type="speaker">
            Anf. 108 VIVIANN GERDIN (c):
          </note>
          <note>
            Fru talman! I betänkande SoU10, som vi nu debatterar, vill jag
            ta upp smärtvården i landet. För mig är det en mycket angelägen
            fråga, och jag har även skrivit flera motioner i ämnet.
          </note>
          <note>
            Alla har säkert någon gång känt intensiv smärta, t.ex. tandvärk,
            och vet hur påfrestande det kan vara, men också vilken skön känsla
            det är när tandvärken upphör. Men alla är inte så lyckligt lottade
            att värken upphör. Det finns många som lever med kronisk smärta
            som gör sig påmind varje dag.
          </note>
          <note>
            Hela livssituationen blir förändrad för patienter med smärta.
            Får de inte hjälp inom rimlig tid finns det risk att smärtan utvecklar
            sig och blir bestående.
          </note>
          <note>
            Det här bidrar till att vårdkonsumtionen blir mycket hög för
            smärtpatienterna. Den är cirka fem gånger högre än för befolkningen
            i övrigt. Utöver det personliga lidandet berörs naturligtvis även
            familjekretsen. En mycket stor del av de människor som lider av
            kroniska smärttillstånd är också långtidssjukskrivna.
          </note>
          <note>
            Utöver smärtproblemen möter de här patienterna att inte bli trodda
            och inte bli hjälpta, vilket naturligtvis påverkar deras hälsotillstånd.
            De känner sig kränkta när sjukvården inte tar deras smärta på
            allvar.
          </note>
          <note>
            Där det finns hjälp att få, där det finns smärtkliniker, är det
            långa väntetider. I sämsta fall saknas det smärtklinik, och hjälpen
            uteblir helt och hållet. Det kan faktiskt ta ända upp till åtta
            år innan en smärtpatient får rätt diagnos.
          </note>
          <note>
            Smärtvården är verkligen ett eftersatt kapitel i svensk sjukvård.
            Den är uppsplittrad och omstrukturerad på olika kliniker, vilket
            gör att ansvarsfrågan är otydlig. En undersökning visar att två
            tredjedelar av landets länssjukhus inte har klarat att leva upp
            till
          </note>
          <note>
            Socialstyrelsens rekommendationer från 1994 om lindring av kronisk
            smärta.
          </note>
          <note>
            Två av tre klinikansvariga anger att de ej har kompetens för
            att ta hand om smärtpatienter. Tillgången till smärtlindring inom
            landstingen har inte ökat, snarare minskat. Målet är att varje
            landsting borde ha en smärtvårdsenhet med olika specialister anslutna.
            Det målet verkar vara mycket långt borta.
          </note>
          <note>
            Speciellt svårt att få adekvat behandling blir det ju längre
            bort från universitetssjukhusen och de större städerna som patienten
            bor.
          </note>
          <note>
            De totala kostnaderna för sjukskrivningar ökar i samhället. Kostnaderna
            sammantaget, med förtidspensioner, ligger i dag på 80-90 miljarder.
            Från 1996
          </note>
          <note>
            till 1999, dvs. under tre år, har kostnaderna för sjukskrivningarna
            ökat med 11 miljarder kronor. Det redovisas i en statlig utredning
            av Gerhard Larsson.
          </note>
          <note>
            Det är även kartlagt att patienter med kronisk smärta ingår i
            den ökningen. Jag anser att det är hög tid att smärtvården uppvärderas
            och får en högre status inom sjukvården.
          </note>
          <note>
            Regering och riksdag bör även se till att läkarutbildningen på
            grundnivå kompletteras för att öka kunskaperna om smärta. Det
            är en förutsättning för att finna bättre metoder för effektivt
            omhändertagande, i syfte att det ska leda till förbättrad hälsa
            och minskad sjukfrånvaro. Här finns mycket att göra och stora
            vinster att få framför allt för den enskilde men även samhällsekonomiskt.
          </note>
          <note>
            Det är oacceptabelt att människor med svåra smärtor ska mötas
            av långa väntetider eller ingen behandling alls på grund av att
            sjukvården inte kan erbjuda smärtvård. Vi vet i dag att patienter
            i livets slutskede får en bra vård. Men för många i den grupp
            som inte tillhör patienter i livets slutskede - ca 7 %
          </note>
          <note>
            av Sveriges befolkning anses ha behov av någon form av smärtvård
            - är smärtstillande läkemedel enda hjälpmedlet.
          </note>
          <note>
            Trots att det är tre år sedan riksdagen fattade beslutet att
            patienter med svåra kroniska sjukdomar ska prioriteras anses landstingen
            inte ha gjort det. De smärtmottagningar för patienter med kroniska
            sjukdomar som Socialstyrelsen rekommenderar finns inte att tillgå
            över hela landet. S.k. multidisciplinära smärtmottagningar finns
            endast på en tredjedel av länssjukhusen. De är fortfarande sällsynta
            enheter ute på våra länssjukhus.
          </note>
          <note>
            Det är synd att socialministern inte är här, men det finns företrädare
            här från socialdemokratiska partiet.
          </note>
          <note>
            Jag skulle vilja rikta frågor till regeringens representanter.
            När kan alla smärtpatienter ute i landet räkna med att få smärtvård?
            Kommer regeringen att vidta några åtgärder för att riksdagens
            prioriteringsordning angående patienter med kroniska smärtor får
            genomslag inom sjukvården? Som det nu ser ut går utvecklingen
            åt fel håll. Vi hoppas naturligtvis att det snabbt ska komma till
            stånd en ändring och att även den finansiella samverkan mellan
            landstingen och försäkringskassan blir bättre. Det är också en
            förutsättning för att se helheten, se patienten och göra det bästa
            möjliga. Nya behandlingsmetoder ska kunna finansieras. Genom minskade
            indirekta kostnader går det att avlasta socialförsäkringssystemet.
          </note>
          <note type="speaker">
            Anf. 109 RONNY OLANDER (s):
          </note>
          <note>
            Fru talman! Jag vill börja med att å mina och Anders Karlssons
            vägnar först tacka för det utförliga svaret på vår motion So240.
            Det är en motion som tar sikte på frågan om hur man kan förebygga
            en sjukdom som prostatacancer. Utskottet menar i sin bedömning
            att frågor om hur vården bör organiseras och vilka satsningar
            på enskilda sjukdomar som ska göras i första hand är en fråga
            för sjukvårdshuvudmännen.
          </note>
          <note>
            Det är till syvende och sist en god riktlinje som givetvis bör
            gälla. Samtidigt är det inte fel att lyfta upp spörsmål av det
            här slaget, dvs. diagnosmetoder och behandling av prostatacancer,
            i debatten i riksdagen.
          </note>
          <note>
            Tvärtom! Frågan har en relevans för patienter och anhöriga, för
            läkare och alla andra som arbetar inom sjukvården, för forskningen
            och även för beslutsfattare på olika nivåer.
          </note>
          <note>
            Som mycket riktigt påpekas i betänkandet gav
          </note>
          <note>
            Statens beredning för utvärdering av medicinsk metodik, SBU,
            ut en rapport om massundersökning av prostatacancer. Där anförs
            bl.a. de skäl som talar emot införandet av allmänna hälsoundersökningar.
          </note>
          <note>
            Behandlingen av tidiga tumörer i prostatakörteln har t.ex. väsentliga
            bieffekter som riskerar att avsevärt försämra människors livskvalitet
            och även överlevnad efter behandling. Det handlar bl.a. om biverkningar
            som inkontinens och impotens. Det här är givetvis fakta som måste
            tas på allvar. Sedan SBU:s konstateranden i rapporten från 1995
            har heller inget nytt framkommit som har ändrat på innehållet
            i SBU:s slutsatser.
          </note>
          <note>
            Samtidigt kan man glädjande nog konstatera att det ändå finns
            möjligheter till att göra punktinsatser på det här området. Enligt
            Socialstyrelsens rekommendationer gäller sedan nyligen en ny ordning
            för dem som ligger i riskzonen för att insjukna i prostatacancer
            på grund av att sjukdomen finns ärftligt i släkten. I de fall
            när en person har två eller flera nära släktingar som har fått
            diagnosen elakartad prostatacancer är den allmänna rekommendationen
            numera att dessa bör genomgå en undersökning. För ärftlig prostatacancer
            föreligger således nu en tydligare policy.
          </note>
          <note>
            Fru talman! Frågan om massundersökningar för prostatacancer är
            med all säkerhet inte ett helt avslutat kapitel. Eftersom jag
            är benägen att tro på forskningens goda förmåga till att göra
            framsteg, kanske man om några år har kommit fram till en annan
            slutsats i frågan om hur man upptäcker tumörer, frågan om tillgången
            till bra behandlingsmetoder och följaktligen också i frågan om
            nyttan med allmänna hälsoundersökningar. Därför är det mycket
            viktigt att det finns tillgängliga forskningsresurser för det
            fortsatta arbetet med att finna ännu bättre metoder för att diagnostisera
            och behandla sjukdomen.
          </note>
          <note>
            I dagsläget får vi nöja oss med att frågan på olika sätt bevakas
            och att problemen tas på stort allvar av alla berörda och av oss
            beslutsfattare.
          </note>
          <note>
            Men vi behöver för den skull inte slå oss till ro.
          </note>
          <note>
            Utan att nödvändigtvis införa massundersökningar av prostatacancer
            bör det finnas sätt att kunna öka kunskaperna om sjukdomen, om
            dess risker och möjligheter till behandling för den som så vill.
            Alla som vill har ju givetvis redan i dag möjligheten att testa
            sig och få en diagnos.
          </note>
          <note>
            En möjlig väg är den man nu valt i Norge. I Norge har man dock
            intagit en tämligen bestämd position innebärande att man direkt
            avråder från att friska män psa-testar sig. I de fall män som
            är friska ändå testar sig ska läkaren ge information om möjliga
            konsekvenser. Det här görs klart i en läkarbroschyr. I en informationsbroschyr
            med rubriken Skall du testa dig? riktar man sig till direkt till
            männen, dvs. de potentiella patienterna. Bakom informationen står
            såväl staten som den norska läkarföreningen respektive patientföreningen,
            urologerna och den s.k. norske kreftforeningen. Här informerar
            man om riskerna och gör klart att behandling av prostatacancer
            kan ge biverkningar utan att cancern kureras. Även om Norge kommit
            till den mycket raka konklusionen att allmänna hälsoundersökningar
            inte över huvud taget är att rekommendera, är ändå modellen med
            informationsbroschyr ett intressant grepp. Det är ett grepp som
            kanske kunde övervägas att anammas också i
          </note>
          <note>
            Sverige. Det är ett grepp som kan öka medvetenheten och kunskaperna
            om sjukdomen och om vilka möjligheter och risker som kan föreligga.
            Detta skulle dessutom ligga helt i linje med vår ansats i motionen
            om att förbättra folkhälsoupplysningen om prostatacancer.
          </note>
          <note type="speaker">
            Anf. 110 MARIANNE ANDERSSON (c):
          </note>
          <note>
            Fru talman! När jag började jobba med amalgamfrågan 1985 kunde
            jag aldrig föreställa mig att vi fortfarande år 2001 skulle ha
            så långt kvar när det gäller att få samhällets stöd till dem som
            är kvicksilverförgiftade av amalgam. 15 % av tandlagningarna utgörs
            fortfarande av kvicksilverhaltigt amalgam! Det var väl tur att
            man inte visste det, för då hade man gett upp. Men det ska inte
            jag göra. Jag ska ta upp några frågor under detta anförande. Den
            första gäller tandvårdsreformen.
          </note>
          <note>
            När det gäller tandvård som ett led i sjukdomsbehandling har
            utfallet inte alls blivit såsom vi avsåg som har motionerat i
            den här frågan många år tidigare. De grupper som tidigare kunde
            få sanering betald av tandvårdsförsäkringen får det i princip
            fortfarande.
          </note>
          <note>
            Skillnaden är bara att de har gått miste om rätten att överklaga
            beslutet. När det gäller andra grupper av patienter har det visat
            sig vara ett mycket litet fåtal som fått saneringen som sjukvårdande
            behandling efter långa utredningar.
          </note>
          <note>
            Avsikten med reformen var ju att förenkla hanteringen och minska
            handläggningstiderna. Så har det inte alls blivit. Erfarenheten
            har blivit att människor uppbär sjukpenning under lång tid i väntan
            på en åtgärd som inte kostar mer än en eller två månaders sjukskrivning.
          </note>
          <note>
            Nu ska reformen utvärderas, och det är väldigt bra. Jag kan tipsa
            dem som ska utreda om de motioner som har väckts i anslutning
            till tandvårdsreformen
          </note>
          <note>
            - jag har skrivit flera stycken under årens lopp - och där finns
            en del att hämta.
          </note>
          <note>
            När det gäller amalgamets effekter på hälsan är det inte sant,
            som utskottet skriver, att det bedrivits en omfattande forskning,
            i varje fall inte i Sverige. Här sätter Socialstyrelsen systematiskt
            käppar i hjulen för de forskare som vill pröva hypotesen om att
            kvicksilver och andra metaller i tandfyllningsmaterial kan ge
            sjukdomssymtom hos känsliga patienter.
          </note>
          <note>
            Jag skulle vilja fråga Conny Öhman vad det är för forskning som
            utskottet refererar till. Det skulle vara intressant att veta.
            Jag vet inte vad det är.
          </note>
          <note>
            Det är egentligen bara debatten och kritiken mot de forskare
            som försöker hitta svar som är omfattande, inte forskningsinsatserna.
            I andra länder har det kommit fram resultat. I Kanada har man
            t.ex. nyligen fått resultat som tycks visa samband mellan kvicksilver
            och alzheimers sjukdom.
          </note>
          <note>
            Utskottet framhåller också att ett kunskapscentrum för dentala
            material har skapats inom Socialstyrelsen. Då förtjänar det att
            poängteras att detta kunskapscentrum inte alls har till uppgift
            att utreda om amalgam kan orsaka sjukdom.
          </note>
          <note>
            Initiativet till det som blev detta kunskapscentrum kom från
            mig själv och en rad andra ledamöter från flera partier. Vi hade
            under många år kunnat konstatera att ingen har ansvar för att
            föra forskningen och kunskapssökandet när det gäller biverkningar
            av dentala material framåt. I stället motarbetas sådana strävanden
            systematiskt av bl.a. Socialstyrelsen. Därför skrevs en rad motioner
            om att införa ett kompetenscentrum för biverkningar av dentala
            material. Vår uppfattning var att detta skulle skapas i anslutning
            till
          </note>
          <note>
            Metallbiologiskt centrum i Uppsala.
          </note>
          <note>
            Riksdagen biföll våra motioner, och regeringen avsatte 5 miljoner
            kronor per år till verksamheten.
          </note>
          <note>
            Därmed borde ju alltihop vara klart. Vi var ganska nöjda just
            då.
          </note>
          <note>
            Men som så ofta när det gäller amalgamfrågan förvrängdes riksdagens
            intentioner i förvaltningen och byråkratin, och det där lilla
            men viktiga ordet
          </note>
          <note>
            "biverkningar" ströks någonstans i hanteringen. Resultatet blev
            det kunskapscentrum för dentala material vid Socialstyrelsen -
            märk väl! - som utskottet nu hänvisar till. Problemet är bara
            att detta centrum ska syssla med materialegenskaper hos dentala
            material och informera tandläkare om hur materialen ska appliceras.
            Några biverkningar sysslar man över huvud taget inte med.
          </note>
          <note>
            I alla sammanhang där amalgamfrågan diskuteras numera hänvisar
            Socialstyrelsen och politiker till att det finns ett kunskapscentrum.
            Det låter ju väldigt bra. Men jag råder alla att lyssna noga på
            vad som egentligen sägs. Det sägs nämligen inte alls att detta
            centrum ska utreda hälsorisker. Man säger bara att det finns.
            Samma sak konstaterar ju utskottet: det finns.
          </note>
          <note>
            Men vad det gör tror jag inte att utskottet har tagit reda på.
            Men nu vet ni det.
          </note>
          <note>
            Vad är poängen med att nämna kunskapscentrum i detta sammanhang,
            när det inte ska syssla med biverkningar? Uppgiften är bara ägnad
            att trolla bort korten och lura den som lyssnar eller läser att
            tro att frågan tas om hand på ett kompetent sätt.
          </note>
          <note>
            Det har varit många initiativ från riksdagen och många riksdagsbeslut,
            men trots det finns det ingen som har ansvar för att skapa klarhet
            i hur den omfattande kvicksilverexponeringen från tandamalgam
            under efterkrigstiden har påverkat medborgarnas hälsa. Behandlingsstrategin
            för de barn som gick i skoltandvården efter kriget på 40- och
            50-talet var att borra bort tändernas tuggytor, ofta utan att
            det fanns hål eller karies, eftersom amalgamet ansågs bättre än
            den naturliga tanden. Inom barntandvården användes också ett amalgam
            med hög kopparhalt som korroderade extra snabbt och avgav extra
            mycket kvicksilver.
          </note>
          <note>
            Kvicksilvret ansågs nämligen vara karieshämmande.
          </note>
          <note>
            Hör och häpna!
          </note>
          <note>
            I senare debatter i början på 80-talet sade man att amalgamet
            var stabilt, över huvud taget inte korroderade och inte avgav
            något kvicksilver. Men man fick ge med sig sedan. På den tiden
            visste man att det korroderade, men då trodde man att det var
            ganska bra.
          </note>
          <note>
            Det är just den här generationen, som sedan har utsatts för otaliga
            ytterligare tandbehandlingar under sin levnad, som nu tillhör
            den grupp som blir allt sjukare och kostar samhället allt större
            summor. Vi ser för varje kvartal hur kostnaderna för sjukvården
            i samhället ökar. Fortfarande finns det alltså ingen som har ansvar
            för att se om denna nästan livslånga kvicksilverexponering är
            en bidragande orsak till de ökande hälsoproblemen.
          </note>
          <note>
            Jag har ett litet förslag - det är inte lönt att komma med så
            många radikala förslag nu och tro att man får igenom dem. Under
            de två första åren har Socialstyrelsen på regeringens initiativ
            fått lämna ifrån sig 1 av de 5 miljonerna till Metallbiologiskt
            centrum i Uppsala för att söka kunskap ur det omfattande material
            som finns om alla de patienter som behandlades vid amalgamenheten
            i Uppsala, som sedan fick läggas ned. Materialet finns kvar. Jag
            tycker att det är oerhört viktigt att regeringen ser till att
            utbetalningarna fortsätter även under kommande år, så att vi kan
            få del av den kunskap som finns att hitta i det materialet.
          </note>
          <note>
            Det har nämligen aldrig funnits resurser att på allvar utvärdera
            dem som har blivit behandlade och sanerade, och verkligen se hur
            det har gått för dem, att göra ordentliga studier omkring detta.
            Det är oerhört viktigt att det görs.
          </note>
          <note>
            Ca 70 % av de kroniskt sjuka patienter som remitterades till
            amalgamenheten uppgav att de fått bättre livskvalitet och färre
            sjukdomssymtom efter behandlingen. Det är mycket - det är många
            människors lidande. Med de svindlande sjukvårdskostnader som vi
            ser framför oss de kommande åren är det nödvändigt att ta vara
            på den kunskap och den kompetens som finns. Där kan inte myndigheternas
            prestige och okunnighet få sätta käppar i hjulet. Det handlar
            också om de enskilda människornas liv. Bakom sjukskrivningsstatistiken
            finns individer som lider, ofta i onödan, och det kan vi inte
            acceptera.
          </note>
          <note>
            Fru talman! Jag skulle egentligen vilja yrka bifall till min
            motion i dess helhet, men jag inser att det inte skulle ändra
            något beslut här. Jag nöjer mig med att stå bakom de reservationer
            där Centerpartiet finns med. Centerpartiet har en del reservationer
            som handlar om amalgamfrågan. Jag ska inte yrka bifall till dem
            - för att vi ska slippa votera så många gånger
          </note>
          <note>
            - men jag står självfallet bakom de reservationerna.
          </note>
          <note>
            Det finns väldigt mycket mer att säga, men jag hoppas att utskottet
            till nästa gång vi behandlar de här frågorna tittar lite mera
            noggrant på vad ett kunskapscentrum egentligen är och vad det
            är för forskning som pågår, och medverka till att jobba mycket
            mer för att få ett amalgamförbud. Det har vi fattat beslut om
            i riksdagen flera gånger, och det har skjutits upp på grund av
            EU-regler och allt möjligt annat. Mycket har egentligen varit
            svepskäl. Det fattades faktiskt beslut i början på 90-talet att
            kvicksilvret skulle bort, och det har inte skett ännu.
          </note>
          <note type="speaker">
            Anf. 111 ELISABETH FLEETWOOD (m):
          </note>
          <note>
            Fru talman! I det här betänkandet behandlas motion So507, med
            fem partier bakom, som gäller en ny cancerutredning. Jag tog faktiskt
            för givet när jag skrev motionen att den skulle få ett totalt
            bifall. Stor blev min förvåning när jag upptäckte att det är moderater
            och kristdemokrater som vill bifalla den.
          </note>
          <note>
            När jag läser majoritetens motivering blir jag ännu mer förvånad:
          </note>
          <note>
            "Tillräckliga skäl att frångå utskottets principiella inställning
            när det gäller motioner om att prioritera vissa sjukdomar före
            andra föreligger dock inte. Motionen avstyrks." Inte så många
            ord, det behövdes tydligen inte.
          </note>
          <note>
            Det här är ganska märkligt. Internationella cancerunionen, som
            jag har haft förmånen att arbeta med, har under många år sagt
            att det här nu måste komma till stånd. Den demografiska bilden
            av världen har förändrats. Vi lever så mycket längre. Risken att
            drabbas av sjukdomar är så mycket större. Jag tänker i första
            hand på det mänskliga lidande som den stora grupp av sjukdomar
            som är cancersjukdomar utgör.
          </note>
          <note>
            Cancer är inte en sjukdom. Jag vet inte om jag kan säga att det
            är hundra, men jag tror att det är där omkring. Så talar man om
            att inte prioritera vissa sjukdomar. Det här är en jättegrupp
            som skapar ett oerhört lidande.
          </note>
          <note>
            Då vi är politiker kan vi inte låta bli att också titta på vad
            det har för resultat rent ekonomiskt. Det blir oerhört mycket
            dyrare att inte tillsätta den här utredningen, inte låta våra
            forskare och experter utröna hur man ska kunna minska det mänskliga
            lidandet, hur man ska kunna spara pengar, hur man ska kunna se
            till att de resurser som vi har till sjukvården verkligen används
            på bästa sätt i stället för att säga att man inte vill prioritera
            vissa sjukdomar, således ska man inte tillsätta denna utredning.
          </note>
          <note>
            Det här är naturligtvis inget hugskott som jag har kommit med.
            Jag har diskuterat med forskare som har tagit kontakt med mig.
            Jag har sagt förut i den här talarstolen, och jag kanske ska upprepa
            det eftersom det är många ny, att jag arbetat i Sveriges cancerfond
            i 18 år. Nu sitter jag i dess valberedning, så det är över 20
            år. Cancerfonden i Sverige betalar totalt, till sista kronan,
            75 % av all projektforskning i Sverige.
          </note>
          <note>
            Det är tunga namn i vår forskarkrets, och alla är eniga om att
            för människors skull, och även för ekonomins skull, skulle vi
            behöva en sådan här utredning.
          </note>
          <note>
            Det förvånar mig väldigt att inte mina medmotionärer från Centern,
            Folkpartiet och Miljöpartiet har gått med på detta. Däremot är
            jag tyvärr inte så förvånad över att inte socialdemokrater och
            vänsterpartister ställde upp.
          </note>
          <note>
            Tack, fru talman.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 7 §.)
          </note>
          <note>
            5 § Handikappolitik
          </note>
          <note>
            Föredrogs socialutskottets betänkande 2000/01:SoU12
          </note>
          <note>
            Handikappolitik.
          </note>
          <note type="speaker">
            Anf. 112 LARS ELINDERSON (m):
          </note>
          <note>
            Fru talman! Det här betänkandet omfattar omkring 50 motionsyrkanden
            som på olika sätt behandlar funktionshindrades livssituation.
            Från moderat sida har vi reservationer som gäller behoven av samordning
            av olika insatser som rör funktionshindrade, föräldraskap som
            ytterligare ett kriterium för rätten till personlig assistans,
            Handikappombudsmannens ställning, införandet av en s.k. hjälpmedelspeng,
            möjlighet för audionomer att bedriva hörselhjälpmedelsutprovning
            i enskild regi via avtal med landstinget eller staten, rätten
            till hjälpmedel och arbetstekniska redskap även om man anlitar
            enskilda assistansföretag och förslag om ökade bidrag till handikapporganisationerna.
            Vi har också ett antal särskilda yttranden som anknyter till yrkanden
            vi ställt i andra sammanhang.
          </note>
          <note>
            Jag står naturligtvis bakom alla våra reservationer i utskottet,
            men för att vinna tid nöjer jag mig med att yrka bifall till reservation
            2.
          </note>
          <note>
            Från moderat sida vill vi ge de funktionshindrade större möjligheter
            att påverka sin egen situation bl.a.
          </note>
          <note>
            genom ökad valfrihet, avreglering av monopol och avskaffande
            av hämmande byråkrati. Men vi vill också öka de direkta ekonomiska
            insatserna till sådana insatser som underlättar för funktionshindrade
            att delta i samhällslivet. När riksdagen i höstas behandlade budgetpropositionen
            redovisade vi vår samlade politik inom detta område. Det här betänkandet
            omfattar därför bara delvis våra förslag.
          </note>
          <note>
            Vi tycker att det finns skäl att närmare studera vad vi kan lära
            av andra länder när det gäller funktionshindrades möjligheter
            och rättigheter. Handikappombudsmannen har nyligen i sin årsredovisning
            konstaterat att flera andra länder ligger före Sverige när det
            gäller att reglera funktionshindrades rättigheter och inte minst
            när det gäller sanktioner mot dem som i olika hänseenden diskriminerar
            funktionshindrade.
          </note>
          <note>
            Framför allt hänvisar Handikappombudsmannen till
          </note>
          <note>
            Förenta staterna. Man har där på ett mycket konkret sätt ställt
            den enskildes rättigheter i centrum. Genom en civilrättslig lagstiftning
            har man de facto gjort ett det kostar att diskriminera funktionshindrade.
            De kommuner, varuhus, butiker, restauranger, museer, biografer,
            bussbolag etc. som inte lever upp till de krav som lagstiftaren
            ställer riskerar, utöver kostnaderna för själva anpassningen av
            sina lokaler m.m., att dessutom få betala skadestånd till dem
            som drabbas. Detsamma gäller om funktionshindrade diskriminerades
            på arbetsmarknaden. Domstolarnas utslag får dessutom en prejudicerande
            effekt, vilket innebär att andra funktionshindrade i samma situation
            drar nytta av domstolarnas utslag.
          </note>
          <note>
            Denna lagstiftning, som i USA benämns Americans with Disabilities
            Act, ADA, har varit framgångsrik. På kort tid har offentliga miljöer
            blivit tillgängliga för funktionshindrade. Dessutom har antalet
            funktionshindrade i arbetslivet ökat dramatiskt. Genom
          </note>
          <note>
            ADA har människor med olika former av funktionshinder börjat
            att bli betraktade som den resurs de är, som kunder, resenärer
            och anställda. Lagstiftningen har därmed inte bara blivit ett
            medel att ta bort diskriminerande hinder utan också ett medel
            att förändra attityder.
          </note>
          <note>
            Från moderat sida vill vi röra oss i riktning mot en sådan lagstiftning
            som garanterar de funktionshindrades rättigheter och inte i första
            hand är inriktad på att styra hur dessa rättigheter ska tillgodoses.
            Den handikappreform som den borgerliga regeringen genomförde i
            mitten av 90-talet byggde på samma grundsyn.
          </note>
          <note>
            Makten flyttades från de politiska sammanträdesrummen och de
            kommunala handläggarna till de enskilda funktionshindrade. Reformen
            innebar för många en revolution och skapade bättre förutsättningar
            för människor med funktionshinder att delta i samhällslivet.
          </note>
          <note>
            Vi har, fru talman, i andra sammanhang föreslagit att hela det
            ekonomiska ansvaret för assistansersättningen ska återgå till
            staten men också att frågan om en mer flexibel tillämpning av
            rätten till personlig assistans ska utredas. Vi anser t.ex. att
            rätten till personlig assistans inte ska vara begränsad för de
            personer som av olika anledningar väljer kollektiva boendeformer,
            t.ex. gruppboende e.d.
          </note>
          <note>
            Vi har vidare i en motion föreslagit att frågan om föräldraskap
            som ett nytt kriterium för rätt till personlig assistans ska utredas.
            De moderata ledamöterna Anders G Högmark och Lars Björkman har
            i en annan motion förslagit samma sak. Majoriteten har avstyrkt
            yrkandet med motiveringen att de enskilda socialnämnderna redan
            i dag kan ta hänsyn till de särskilda behov som funktionshindrade
            föräldrar har vid bedömningen av deras assistansbehov. Vi anser
            inte att det räcker. Våra erfarenheter är tvärtom att detta bedöms
            mycket olika i kommunerna och vill därför utreda hur det särskilt
            ska anges som ett kriterium för rätt till personlig assistans.
          </note>
          <note>
            Vi vill också att de funktionshindrades valfrihet ska främjas
            genom att utbudet av tekniska hjälpmedel kan tillhandahållas av
            fler än det faktiska monopol som kommuner och landsting i dag
            har på hjälpmedelsområdet.
          </note>
          <note>
            Nuvarande system har, som alla monopol, lett till långa väntetider
            och dessutom ett onödigt begränsat urval av hjälpmedel. Mer resurser
            löser inte dessa grundläggande problem. Vi vill i stället ha en
            avmonopolisering av hjälpmedelshanteringen. De som har rätt till
            hjälpmedel ska också tillförsäkras rätten att själva kunna införskaffa
            de hjälpmedel som de behöver med ekonomiskt stöd från det allmänna.
            Den hjälpmedelsgaranti som vi vill införa ska också omfatta statliga
            anslag för hjälpmedel, t.ex. bilstödet.
          </note>
          <note>
            En sådan reform skulle medföra en ökad konkurrens som inte bara
            främjar den enskildes valfrihet, utan den skulle också stimulera
            utvecklingen av nya hjälpmedel. Vi vill också att beslut om hjälpmedel
            ska kunna överklagas.
          </note>
          <note>
            Fru talman! Avslutningsvis: Vi föreslår att privata audionomer
            ska kunna få rätt att genom avtal med landstiget eller staten
            kunna utprova hörselhjälpmedel och därmed aktivt bidra till att
            förkorta köer och väntetider på detta område.
          </note>
          <note>
            Detta, fru talman, var det huvudsakliga innehållet i våra reservationer.
          </note>
          <note type="speaker">
            Anf. 113 LENA OLSSON (v):
          </note>
          <note>
            Fru talman! Jag vill börja med att yrka bifall till reservationerna
            nr 7 och 18.
          </note>
          <note>
            Vänsterpartiet utgår ifrån allas lika värde och att det ska vara
            samhällets ansvar att se till att de grundläggande behoven tillgodoses.
            Vi anser att ett flertal viktiga steg i den riktningen har tagits
            genom åren med bl.a. assistansreformen och LSS - angelägna reformer
            för att de funktionshindrade ska bli fullt delaktiga och få en
            ökad självständighet.
          </note>
          <note>
            För ett år sedan kom också den handlingsplan som syftar till
            att förbättra de handikappades situation i samhället. Det senaste
            steget för en ökad integration i samhället var införandet av rätten
            till assistans efter att den handikappade fyllt 65 år.
          </note>
          <note>
            Betänkandet behandlar motioner från den allmänna motionstiden,
            och i betänkandet finns två tillkännagivanden. Vi ser det som
            glädjande för de funktionshindrade att Vänsterpartiet har fått
            till stånd ett tillkännagivande när det gäller LSS.
          </note>
          <note>
            Alltför många ställs inför ett positivt beslut utan att det verkställs
            inom rimlig tid. Det har inneburit att de inte har kunnat överklaga
            - eftersom det är ett gynnande beslut - trots att de inte erhållit
            några insatser.
          </note>
          <note>
            Vi anser därför att det är bra att utskottet uppmärksammar denna
            situation och ger regeringen i uppdrag att återkomma till riksdagen
            med en redovisning samt om det behövs även med förslag till förändringar.
          </note>
          <note>
            Glädjande är också utskottets tillkännagivande om att även funktionshindrade
            vuxnas tillgång till habilitering och rehabilitering behöver kartläggas.
          </note>
          <note>
            I vårpropositionen aviseras ett förbehållsbelopp för pensionärer
            och funktionshindrade, ett förslag som är viktigt utifrån att
            vi i dag kan konstatera att avgifter för vård och omsorg kan skilja
            sig mellan kommunerna. Det är inga små skillnader, utan det kan
            handla om tusentals kronor. Utformningen av och storleken på förbehållsbeloppet
            avser vi att återkomma till i samband med den särskilda propositionen
            om förbehållsbelopp. Detta har Vänsterpartiet drivit hårt under
            de senaste åren.
          </note>
          <note>
            Som jag sade i min inledning har många viktiga steg tagits. Men
            det betyder inte att vi slår oss för bröstet och tycker att allt
            är bra. Vi är medvetna om att mycket återstår när det gäller handikappolitiken
            och de fuktionshindrades rätt och möjligheter till full delaktighet.
            Många frågor som har betydelse för den funktionshindrade utreds
            just nu, och vi får säkert anledning att återkomma till dem. Det
            finns också utredningar som behöver sättas i gång och som många
            av oss väntar på. Ett exempel är utredningen om råd och stöd.
          </note>
          <note>
            Vänsterpartiet har i detta betänkande två reservationer. Den
            första handlar om funktionshindrade kvinnors och flickors utsatthet.
            För oss är denna fråga angelägen eftersom det råder en stor tystnad
            när det gäller våld och sexuella övergrepp mot dessa flickor och
            kvinnor. Frågan är i det närmaste tabubelagd.
          </note>
          <note>
            Att ha ett funktionshinder innebär ofta att man i olika situationer
            blir beroende av andra människor och att detta beroende kan leda
            till kränkningar. Såväl män som barn och kvinnor kan råka ut för
            våld när de befinner sig i sådana beroendesituationer, men det
            specifika för flickor och kvinnor är att våldet ofta är sexualiserat.
            Det stöd som finns i samhället för kvinnor och flickor som utsätts
            för övergrepp är oftast inte anpassat till de funktionshindrades
            särskilda behov, inte minst när det gäller de med begåvningshandikapp
            och psykiska funktionshinder.
          </note>
          <note>
            Vi har fått kännedom om att detta är mer vanligt än vad man egentligen
            har trott. Såvitt vi känner till finns det inga svenska studier
            om detta, och vi tycker att det är angeläget - för att inte säga
            helt nödvändigt
          </note>
          <note>
            - att få till stånd en sådan utredning för att kartlägga problemen
            och eventuellt komma med förslag till åtgärder.
          </note>
          <note>
            Vi anser inte, som utskottet vidhåller, att de insatser som riktats
            till kvinnor i allmänhet täcker de funktionshindrade kvinnornas
            och flickornas behov.
          </note>
          <note>
            Detta är en särskilt utsatt grupp som har svårigheter att komma
            till tals, och därför behöver deras situation lyftas fram.
          </note>
          <note>
            Vår andra reservation handlar om konkurrensutsättning av stöd,
            service och boende för funktionshindrade. Det är inte bara sjukvården
            och äldreomsorgen som i vissa kommuner utsätts för ett marknadstänkande
            utan det gäller även de funktionshindrades insatser.
          </note>
          <note>
            Samtliga politiska partier anser sig driva en handikappolitik
            som innebär att den funktionshindrade ska kunna leva som alla
            andra. Vi anser att detta strider mot den konkurrensutsättning
            som genomförs.
          </note>
          <note>
            I praktiken betyder det att den funktionshindrade har något som
            helst inflytande över vem eller vilka som ska ge den dagliga och
            nära servicen.
          </note>
          <note>
            När konkurrensutsättningen och upphandlingen genomförs är det
            förenat med en mycket strikt sekretess som innebär att den funktionshindrade
            själv saknar reellt inflytande. Vi måste komma ihåg att en gruppbostad
            eller motsvarande faktiskt är den funktionshindrades hem.
          </note>
          <note>
            Utskottets bedömning att inte ställa sig bakom denna motion är
            att reglerna för lagen om offentlig upphandling nu ses över. Men,
            fru talman, när LOU
          </note>
          <note>
            träder in är beslutet om konkurrensutsättning redan fattat. Den
            upphandlingskommitté som utskottet hänvisar till behandlar endast
            tekniken i själva upphandlingen, inte de funktionshindrade som
            berörs av den.
          </note>
          <note>
            Fru talman! Jag vill avslutningsvis bara säga att ett demokratiskt
            och solidariskt samhälle är ett samhälle för alla utifrån vars
            och ens förmåga till var och en efter behov.
          </note>
          <note>
            Anf. 114 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Skolåret 1999/2000 drevs den s.k.
          </note>
          <note>
            Psykekampanjen. Tusentals människor arbetade då för att öka kunskapen
            och förståelsen kring människor med psykiska funktionshinder.
            Kampanjen var ett samarbete mellan Handikappombudsmannen,
          </note>
          <note>
            Riksförbundet för Social och Mental hälsa och Intresseförbundet
            för Schizofreni.
          </note>
          <note>
            Kultur i alla former var en kraftfull del i kampanjen, vilket
            bidrog det goda genomslaget. Bl.a.
          </note>
          <note>
            kunde man avläsa detta i kommunernas intresse för att anta policydokument
            för arbetet med personer med psykiska funktionshinder. Kristdemokraterna
            tycker att det är viktigt att psykiska funktionshinder uppmärksammas.
            Psykiatrireformen gjorde en del av dessa människor hemlösa rent
            fysiskt, framför allt blev de ensamma och utlämnades ofta till
            att hamna i overksamhet och blev osynliggjorda. Samhället tog
            bort något utan att ge en god ersättning.
          </note>
          <note>
            De psykiskt funktionshindrade är eniga om att de inte önskar
            en återgång till det gamla sjukvårdssamhället, men de önskar plats
            i det vanliga samhället.
          </note>
          <note>
            Det är sorgligt att se att deras verksamhet med t.ex.
          </note>
          <note>
            Fontänhuset ofta får kämpa med ekonomin, till stor oro för de
            berörda.
          </note>
          <note>
            Hittills har endast ca 2 300 med psykiskt funktionshinder erhållit
            LSS-insatser. Psykiatriutredningen menade att ca 20 000 psykiskt
            funktionshindrade hade behov av LSS-insatser för att klara sitt
            eget boende. Ytterligare 20 000 personer i gruppen hade enligt
            utredningen behov av insatser när det gäller daglig social verksamhet.
          </note>
          <note>
            Många psykiskt funktionshindrade har också svårt att få tillgång
            till den vanliga arbetsmarknaden. Men den här gruppen är undantagen
            från daglig verksamhet enligt LSS. Kristdemokraterna anser att
            detta ska ändras. Det ligger i sakens natur att psykiskt funktionshindrade
            inte efterfrågar stöd som de är berättigade till. Många känner
            inte ens till sina rättigheter och kan då inte efterfråga dem.
            Många kommer sig inte för att be om stöd.
          </note>
          <note>
            I kommunerna saknas kunskap om psykiska funktionshinder i stor
            utsträckning. Det kan vara svårt för en lekman att godta t.ex.
            vid en bedömning att en människa som uppenbarligen kan sätta benen
            över sängkanten för att stiga upp ändock inte gör det. Någon måste
            övertala honom eller henne att göra det.
          </note>
          <note>
            Man kan alltså inte värdera psykiska funktionshinder.
          </note>
          <note>
            Kristdemokraterna har därför motionerat om utbildning av handläggande
            personal beträffande dolda handikapp, dit de psykiska funktionsstörningarna
            hör.
          </note>
          <note>
            Sisus, som betyder Statens institut för särskilt utbildningsstöd,
            har fått i uppdrag att göra informations- och utbildningspaket
            om bemötande av funktionshindrade, kan vi läsa i betänkandet,
            och det är bra. Hjälpmedelsinstitutet sätter i gång ett projekt
            med hjälpmedel för psykiskt funktionshindrade. Det är också bra.
            Men när man hör vad hjälpmedelsinstitutet ska hjälpa till med
            - att motverka torftighet i vardagen, underlätta social kontakt,
            t.ex. genom IT-
          </note>
          <note>
            hjälpmedel och e-post, ge minnesstöd, stöd för personlig ekonomi,
            sysselsättning - förstår man omedelbart att här behövs mänsklig
            kontakt. Ett personligt ombud underlättar för t.ex. personlig
            ekonomi och fritid, men den funktionen finns inte i så många kommuner
            ännu.
          </note>
          <note>
            Många behöver personlig assistans men har så svårt att få det.
            Hindret är ofta att handläggarna inte har erfarenhet eller kunskap
            att bedöma psykiska funktionshinder. Man har också svårt att tolka
            om
          </note>
          <note>
            LSS eller socialtjänstlagen ska gälla. Kristdemokraterna har
            därför skrivit en reservation 16 angående detta, och jag ber härmed
            att få yrka bifall till reservation 16 under mom. 27. Vi är också
            med på flera andra reservationer, t.ex. reservation 17 som är
            snarlik denna och som tar upp detta med daglig verksamhet, som
            jag givetvis också står bakom. Men för tids vinnande ber jag att
            få yrka bifall endast till reservation 16.
          </note>
          <note type="speaker">
            Anf. 115 KENNETH JOHANSSON (c):
          </note>
          <note>
            Fru talman! Jag ska börja med att yrka bifall till reservationerna
            1, 8 och 10, men står självfallet också bakom övriga reservationer
            där Centerpartiet förekommer.
          </note>
          <note>
            Fru talman! Centerpartiet vill bygga ett samhälle för alla, där
            alla medborgare behandlas med respekt och ges likvärdiga möjligheter.
            Människor med funktionshinder ska kunna verka i samhället som
            aktiva medborgare, dvs. att de ska ha möjlighet till arbete, utbildning,
            en varierande rik fritid och möjligheter att delta i samhällsdebatten
            på samma villkor som alla andra. Hinder för att människor ska
            kunna delta i ett aktivt samhällsliv måste bort och behovsprövning
            och detaljstyrning begränsas.
          </note>
          <note>
            Riksdagens handlingsplan för handikappolitiken var ett steg i
            rätt riktning, även om vi från Centerpartiet ansåg att den var
            alltför allmänt hållen, utredande och i vissa delar alltför begränsande.
            En övergripande kritik var och är att regeringen har ett snävt
            samhällsperspektiv på handikappolitiken. Därför föreslår
          </note>
          <note>
            Centerpartiet ytterligare ett mål som innebär att arbetet särskilt
            ska inriktas på att ge alla människor, oberoende av förutsättningar,
            makt över sitt eget liv.
          </note>
          <note>
            Fortfarande framför många människor att de i sina kontakter med
            myndigheter och förvaltningar känner sig kränkta då de inte bemöts
            med respekt och förståelse. Långa handläggningstider är också
            ett stort problem. Det är ju förskräckligt att det fortfarande
            upplevs vara på det viset. Vi behöver ett annat förhållningssätt
            och ständigt påminna oss om vilka vi är till för som myndighet,
            förvaltning och förtroendevalda.
          </note>
          <note>
            Vi måste ta bemötandefrågorna på större allvar. Centerpartiet
            vill se förändringar i lagstiftningen. Vi vill se en rättighetskatalog
            för enskilda människor gentemot myndigheter.
          </note>
          <note>
            Ytterligare ett sätt att stärka den enskilda individen är att
            ge Handikappombudsmannen en starkare ställning. Vi har därför
            i annat sammanhang lagt fram förslag om en sammanhållen lagstiftning
            och om en vidareutveckling av den i form av en sammanhållen ombudsmannafunktion
            under riksdagen. Ett första steg för att stärka Handikappombudsmannens
            ställning är att flytta över funktionen från regeringen till riksdagen
            och att låta Handikappombudsmannen utses av riksdagen på samma
            sätt som JO utses.
          </note>
          <note>
            Den enskilde funktionshindrade, myndigheter och vi förtroendevalda
            har även stort behov av starka och engagerade handikapporganisationer.
            De måste ges bästa tänkbara förutsättningar att arbeta.
          </note>
          <note>
            Fru talman! Rätten till arbete måste gälla alla grupper i samhället.
            Då måste samhället även kunna tillvarata funtionshindrades arbetskapacitet,
            så att de genom eget arbete efter sin förmåga kan bidra till egen
            försörjning och få en förbättrad livssituation.
          </note>
          <note>
            Först då kan man uppnå full delaktighet och jämlikhet. Arbetslinjen
            måste gälla framför passiva bidrag.
          </note>
          <note>
            Därför är även förslag som förts fram i annat sammanhang, att
            ingen under 30 år ska förtidspensioneras, en riktig åtgärd enligt
            Centerpartiets uppfattning.
          </note>
          <note>
            Habilitering och rehabilitering är oerhört viktiga områden. Alla
            medborgare ska, som jag sade inledningsvis, ges likvärdiga möjligheter
            utifrån sina alldeles specifika behov och förutsättningar.
          </note>
          <note>
            Vi tar även upp IT-utvecklingen och anser att IT-
          </note>
          <note>
            samhället måste göras tillgängligt för funktionshindrade. Centerpartiet
            föreslår en översyn av sjukvårdshuvudmännens förskrivning av IT-hjälpmedel
            och att det bör övervägas om det behövs ett särskilt stöd för
            anpassning av IT-produkter. Vi föreslår också en hjälpmedelsgaranti
            för att korta väntetiderna.
          </note>
          <note>
            Två av mina centerkollegor har i en motion tagit upp problemen
            med hörselhjälpmedel. På många håll i landet är det oacceptabelt
            långa väntetider för att få en hörapparat. Har man pengar ordnar
            man det förstås, men annars kan man bli utanför samhället i månader
            och kanske år. Jag har också aktualiserat den här frågan i en
            interpellationsdebatt med socialministern, som hänvisar till att
            han ska se till att en utredning om hjälpmedel för vissa grupper
            av funktionshindrade också ska se över de långa väntetiderna och
            andra problem som sammanhänger med hörselhjälpmedel. Jag nöjer
            mig därför i nuläget med ett särskilt yttrande i frågan, men avser
            att noga bevaka att det verkligen händer något.
          </note>
          <note>
            Fru talman! "Assistenten är mina armar och ben."
          </note>
          <note>
            Det är ett citat hämtat från ett TV-program som visades för cirka
            en månad sedan. Det handlade om problemen att behålla och rekrytera
            personliga assistenter, som är en förutsättning för att den viktiga
            assistansreformen fortsatt ska kunna ha en viktig inverkan på
            och betydelse för de funktionshindrades liv.
          </note>
          <note>
            Därför måste åtgärder vidtas. Det handlar om en övergripande
            strategi för personalförsörjning, men det handlar också om att
            lyssna på Riksförsäkringsverkets förslag och idéer om vad man
            behöver göra för att se till att man i framtiden kan rekrytera
            personliga assistenter.
          </note>
          <note>
            Centerpartiet vill utveckla assistansreformen genom att skärpa
            barns rätt till personlig assistans i daglig verksamhet, exempelvis
            i barnomsorg och skola. Vi vill även utreda en utvidgning av assistansreformen
            för personer med psykiskt funktionshinder.
          </note>
          <note>
            De har tyvärr mycket svårt att få tillgång till den reguljära
            arbetsmarknaden. Eftersom de är undantagna från daglig verksamhet
            enligt LSS blir de ofta isolerade och sysslolösa, vilket förvärrar
            situationen ytterligare för personer med psykiskt funktionshinder.
          </note>
          <note>
            Centerpartiet anser att inriktningen bör vara att även personkrets
            3 får rätt till daglig verksamhet.
          </note>
          <note type="speaker">
            Anf. 116 KERSTIN HEINEMANN (fp):
          </note>
          <note>
            Fru talman! Om jag får börja med det som är positivt för Folkpartiet
            är det att vårt motionsyrkande om att även vuxna funktionshindrades
            habiliteringsoch rehabiliteringsbehov ska utredas har vunnit utskottets
            gillande och föranleder ett tillkännagivande från utskottet. När
            den nationella handlingsplanen behandlades i riksdagen konstaterades
            att det fanns brister när det gäller rehabiliterings- och habiliteringsbehov
            och att många områden behövde utvecklas ytterligare.
          </note>
          <note>
            Vi fann att det var anmärkningsvärt att regeringen endast lyfte
            fram behovet av tidigt insatta åtgärder för barn och ungdomar.
            Det är i och för sig mycket viktigt, men det borde naturligtvis
            även gälla vuxna. Vid det tillfället fick vi inget gehör för vårt
            yrkande, men det har vi fått nu. Vi är nöjda med det, och vi hoppas
            att det här också kommer att leda till att människor får sina
            behov tillgodosedda.
          </note>
          <note>
            Fru talman! Folkpartiet liberalerna har ett antal reservationer
            i detta betänkande vilka jag naturligtvis stöder. En del tänker
            jag beröra lite närmare. Tillgängligheten för alla i ett samhälle
            är grundläggande.
          </note>
          <note>
            Det fungerar mycket dåligt i dag. Senast i förrgår kväll såg
            jag i ABC-nytt ett reportage om en ung man som försökte ta sig
            fram i sin eldrivna rullstol i
          </note>
          <note>
            Stockholms city. De flesta affärer har trösklar eller trappor.
            Bankomater sitter för högt. Dörrar är för smala. Dessa hinder
            finns inte bara i affärer utan också hos myndigheter och andra
            som alla medborgare ska kunna ha tillträde till.
          </note>
          <note>
            Regeringens proposition Från patient till medborgare blev inte
            den stora tillgänglighetsreform som
          </note>
          <note>
            Folkpartiet hade hoppats på. Framför allt saknades det extra
            stimulansmedel för att möjliggöra de vackra tillgänglighetsparoller
            som propositionen innehöll.
          </note>
          <note>
            Därför föreslog Folkpartiet då, och kommer att fortsätta föreslå,
            medel som skyndar på den tillgänglighet som är en självklar rätt
            för oss alla.
          </note>
          <note>
            Ett visst arbete pågår nu i landet, bl.a. med upprättande av
            handlingsplaner. Det är ju främst ute i kommunerna. Enligt flera
            rapporter som jag har fått verkar det dock gå ganska trögt. Motioner
            om upprättande av handikapplaner avvisas. Man tycker kanske att
            det bara står "bör" i beslutet, och dessutom är det tydligen ingen
            brådska eftersom de s.k. enkla åtgärderna inte ska vara genomförda
            förrän år 2010.
          </note>
          <note>
            Vi kan naturligtvis inte acceptera det här utan anser att riksdagens
            beslut måste tas på allvar. Socialminister Lars Engqvist delar
            tydligen min oro eftersom han enligt TT i går i anslutning till
            EU:s expertmöte om funktionshinder i Linköping sade: Vi vet att
            det finns en tröghet hos kommuner och landsting.
          </note>
          <note>
            Han hoppades också då att det slutdokument som ska bli resultatet
            av expertmötet leder till att frågan om tillgänglighet uppmärksammas
            på nationell nivå. Den nationella handlingsplanen måste tydligen
            få hjälp av
          </note>
          <note>
            EU för att få genomslagskraft hos kommuner och landsting i Sverige.
          </note>
          <note>
            Lokala handikapporganisationer måste också engageras lokalt för
            det här arbetet tillsammans med myndigheter, företag och organisationer
            där man identifierar hinder för tillgängligheten och kan komma
            med förslag till åtgärder. Handikappombudsmannen bör enligt vår
            mening få i uppdrag att följa och utvärdera tillgänglighetsutvecklingen.
            Det nationella tillgänglighetscentrum som Handikappombudsmannen
            har i uppdrag att bygga upp är kanske bra, men det är svårt att
            se hur det under de närmaste åren skulle kunna vara pådrivande
            i den här frågan.
          </note>
          <note>
            Fru talman! Frågan om en hjälpmedelsgaranti avfärdas alltid av
            socialdemokraterna när den tas upp.
          </note>
          <note>
            Folkpartiet och andra partier driver frågan år från år. I
          </note>
          <note>
            det här betänkandet är det en centermotion som behandlas. Att
            man ska få rätt hjälpmedel inom rimlig tid borde vara en självklarhet.
            Att de hjälpmedel som är mer eller mindre standard ska kunna fås
            fram inom tre månader har jag svårt att se att man kan motsätta
            sig. Tre månader är en lång tid om man väntar på en rullstol eller
            kanske bara en vanlig stol som man kan sitta upprätt i.
          </note>
          <note>
            Det finns i dag också en risk för att kompetensen har försämrats
            i och med att både kommuner och landsting har hjälpmedelsverksamhet.
            Det är också risk att man skickar personer mellan de olika instanserna,
            och sådant försenar naturligtvis också.
          </note>
          <note>
            Här kommer också möjligheten in att man för att korta väntetiderna
            borde vara öppen för andra lösningar. Ett sådant exempel är utprovningen
            av hörapparater. I mitt hemlandsting, Västmanland, kan väntetiden
            för oprioriterade fall uppgå till ett halvt år.
          </note>
          <note>
            Vad det kan få för konsekvenser för den enskilde kan man verkligen
            fundera på. Det kan betyda att studier inte kan fullföljas, att
            man inte kan arbeta och att man inte kan ta del av information
            från radio och TV -
          </note>
          <note>
            men också att man blir isolerad från sina medmänniskor eftersom
            ett vanligt samtal kan bli mycket svårt.
          </note>
          <note>
            När vi har problem med nedsatt syn som inte beror på sjukdom
            eller olyckshändelse kan vi gå till en optiker och få synen prövad.
            Vi kan få glasögon utprovade och så har man löst det problemet.
            Väntetiderna är inte långa. Den längsta tiden tar kanske slipningen
            av glasen.
          </note>
          <note>
            Det borde vara möjligt att ha samma system när det gäller utprovning
            av hörapparater. Audionomer bör alltså kunna få bedriva hörselhjälpmedelsutprovning
            i enskild regi med avtal med landstingen eller staten. Utprovning
            och kontroll av hörapparater ska naturligtvis ingå. Köerna skulle
            snabbt försvinna och patienterna skulle själva kunna välja utprovningsställe.
            Det här är en fråga som Folkpartiet har drivit i flera år. I det
            här betänkandet stöder vi ett yrkande som Moderaterna har.
          </note>
          <note>
            Fru talman! Det s.k. informationssamhället blir alltmer påtagligt
            i våra vardagsliv. IT-kunskaper krävs nu inte bara i skolan och
            på arbetsplatsen utan gör sig även alltmer gällande inom bankväsende,
            transportsystem, service, olika tjänster, kommunikation människor
            emellan, kunskapsinhämtande m.m.
          </note>
          <note>
            IT börjar också bli ett nyckelord i den demokratiska processen.
            Utvecklingen går mycket snabbt, åtminstone utifrån ett teknologiskt
            perspektiv.
          </note>
          <note>
            Det som ofta glöms i den pågående utvecklingen och opinionsbildningen
            är de mänskliga och sociala konsekvenserna. Trots allt är det
            fortfarande en minoritet av befolkningen som har tillgång till
            den nya tekniken. Orsakerna härtill är flera. Det är bl.a. den
            äldre generationens svårigheter inför ny teknik.
          </note>
          <note>
            Många äldre föredrar att gå till postkontoret, om ett sådant
            finns, och betala sin räkningar medan den yngre generationen gör
            det med hjälp av datorn.
          </note>
          <note>
            Privatekonomiska skillnader gör att det för många inte är möjligt
            att ha tillgång till dator och Internet.
          </note>
          <note>
            Synskadade och andra funktionshindrade får stora svårigheter
            då utrustning, program, hemsidor och informationssystem m.m. inte
            görs tillgängliga. Vi håller med andra ord på att få ett delaktighets-
            och rättviseproblem i IT-utvecklingen.
          </note>
          <note>
            När såväl den offentliga som offentliga tjänstesektorn alltmer
            hänvisar till tele- och Internetanvändning och upphör med eller
            fördyrar alternativen handlar det om ett medborgerligt problem.
            Vi anser att samhälleliga och sociala mål kontinuerligt måste
            ställas upp för att garantera alla medborgare möjlighet att utöva
            sina rättigheter och skyldigheter samt leva ett delaktigt, självbestämmande
            och oberoende liv. Av den anledningen föreslår vi i Folkpartiet
            liberalerna att en parlamentarisk kommission bör tillsättas med
            uppgift att göra en konsekvensanalys av den pågående IT-utvecklingen
            samt lägga fram förslag till nödvändiga åtgärder.
          </note>
          <note>
            Fru talman! Folkpartiet var kritiskt på flera punkter mot det
            av regeringen föreslagna bidragssystmet till handikapporganisationerna
            när det förelades riksdagen våren 2000. Nu har det visat sig att
            det för många handikapporganisationer betyder minskat stöd, något
            som naturligtvis får konsekvenser för deras verksamhet. Några
            handikapporganisationer får inget stöd alls eftersom de inte anses
            uppfylla alla de krav som ställs beträffande medlemmar och antalet
            lokalföreningar. Alla handikapp är inte lika utbredda, men deras
            medlemmar har ändå lika stora behov av en organisation. Alla vill
            inte heller anslutas till någon paraplyorganisation. De är rädda
            att helt försvinna.
          </note>
          <note>
            Därför anser vi att det nya bidragssystemets konsekvenser ska
            kartläggas i syfte att åtgärda de skevheter som har uppkommit.
            Majoriteten i utskottet hänvisar till att Socialstyrelsen, som
            är de som fördelar bidragen, ska följa upp bidragssystemets effekter.
            Vi anser inte att det är det rätta sättet att utvärdera effekterna.
          </note>
          <note>
            Fru talman! Som jag tidigare har anfört står jag bakom samtliga
            folkpartireservationer, men jag yrkar här endast bifall till reservation
            15.
          </note>
          <note>
            Anf. 117 LOTTA NILSSON-
          </note>
          <note type="speaker">
            HEDSTRÖM (mp):
          </note>
          <note>
            Fru talman! Jag ska vara rekordkort. Jag yrkar bifall till reservation
            13 så att alla döva ska få textning och tolkning.
          </note>
          <note>
            (Anförandet hölls delvis på teckenspråk.)
          </note>
          <note type="speaker">
            Anf. 118 CATHERINE PERSSON (s):
          </note>
          <note>
            Fru talman! Att få vara helt frisk är så självklart när man väl
            är det och så hett efterlängtat när man inte är det. För många
            lever ständigt hoppet om att bli frisk eller i alla fall att inte
            känna sig sjuk eller hindrad i sin vardag att leva det liv man
            vill leva, t.ex. att orka skratta, att slippa ha ont, att kunna
            arbeta, att slippa vänta på behandling, att kunna åka buss, att
            delta i en kurs, osv. Jag skulle kunna göra listan mycket längre.
            För att öka möjligheterna till det jag nämnde krävs det en rad
            åtgärder, och en del av det tas upp i detta betänkande genom motioner
            och redovisningar av vad som pågår på området, nämligen insatser
            för att handikapp ska kunna elimineras och funktionshinder reduceras.
          </note>
          <note>
            Vi kan också konstatera att utvecklingen under senare år har
            gått otroligt snabbt framåt på många områden. Vi kan i dag bota
            många sjukdomar och på det sättet eliminera handikapp eller reducera
            funktionshinder. Det innebär att alltfler lever längre med möjligheter
            till bättre livskvalitet. Jag tror också att jag vågar påstå att
            samhället aldrig tidigare har satsat så mycket resurser för att
            handikapp ska kunna elimineras.
          </note>
          <note>
            För oss socialdemokrater är det självklart att skapa att skapa
            ett samhälle som är tillgängligt för alla -
          </note>
          <note>
            med eller utan funktionshinder. Det är en demokratifråga. Det
            är en demokratisk skyldighet för samhället att eftersträva ett
            tillgängligt samhälle, och det är en demokratisk rättighet som
            medborgare att kräva det.
          </note>
          <note>
            Det tillgängliga samhället för alla har vi inte än, men vi har
            kommit en bra bit på väg. Den socialdemokratiska välfärdsmodellen
            som grund är en mycket viktig utgångspunkt och bygger på en mycket
            enkel omfördelningsprincip, nämligen från var och en efter förmåga
            till var och en efter behov. Det innebär t.ex.
          </note>
          <note>
            tillgång till utbildning och sjukvård. Den senaste tioårsperioden
            har vi också genom bred uppslutning i riksdagen kompletterat med
            flera handikappolitiska beslut, framför allt genom individuellt
            stöd med syfte att skapa förutsättningar för ett mer självständigt
            och oberoende liv för människor med funktionshinder.
          </note>
          <note>
            Som exempel kan jag då nämna assistansreformen.
          </note>
          <note>
            Många funktionshindrade vittnar i dag om att den dramatiskt har
            bidragit till att öka bl.a. deras livskvalitet.
          </note>
          <note>
            Som jag tidigare nämnt är många av de handikappolitiska insatserna
            utformade som individuella insatser, insatser som är nödvändiga
            till följd av brister i samhället. Det har naturligtvis varit
            mycket lättare att besluta om individuellt anpassade åtgärder
            eller insatser för funktionshindrade än att besluta om att alla
            i samhället har skyldighet att medverka till att anpassa samhället
            för att försöka undanröja handikapp och reducera funktionshinder.
          </note>
          <note>
            Det är också därför som vi för cirka ett år sedan tog ytterligare
            ett steg på vägen genom att besluta om en handlingsplan för handikappolitiken
            som innebär en tydlig fokusering på generella insatser.
          </note>
          <note>
            Med tanke på tidsbristen tänker jag inte kommentera handlingsplanen
            ytterligare. Men jag sade förut att jag inte tror att samhället
            tidigare har satsat så mycket resurser som vi gör i dag för att
            försöka eliminera handikapp. Och det gör att väldigt många fler
            lever under bättre omständigheter. Jag sade också att vi är en
            bra bit på väg mot det tillgängliga samhället. Samtidigt kan jag,
            precis som flera motionärer gör, konstatera att det fortfarande
            finns mer att åtgärda och att en del inte fungerar tillfredsställande.
            Det krävs helt enkelt fler steg att gå för att vi ska närma oss
            målet.
          </note>
          <note>
            För att ta ytterligare steg föreslår vi i utskottet två tillkännagivanden
            till regeringen. Det ena innebär att tillgången till habilitering
            och rehabilitering även för funktionshindrade vuxna behöver kartläggas.
            Och det andra tillkännagivandet innebär att regeringen ska återkomma
            till riksdagen med en redovisning samt om det behövs förslag till
            förändringar vad gäller antalet ej verkställda domstols- och myndighetsbeslut
            enligt 9 § LSS och 6 § socialtjänstlagen. När det gäller det senare
            tillkännagivandet är det inte rimligt att människor får positiva
            biståndsbeslut som senare inte verkställs inom rimlig tid. Det
            är en mycket angelägen rättssäkerhetsfråga.
          </note>
          <note>
            Ytterligare steg tas genom att regeringen inom kort ska utreda
            insatsen råd och stöd i LSS.
          </note>
          <note>
            Regeringen har tillsatt en arbetsgrupp som bl.a.
          </note>
          <note>
            har till uppgift att klargöra förutsättningar för yrkesrollen
            som personlig assistent, så att vi i framtiden får lättare att
            rekrytera personliga assistenter som är så viktiga för de funktionshindrade.
          </note>
          <note>
            Regeringen avser att utreda hjälpmedelssituationen.
          </note>
          <note>
            Riksdagen har tidigare beslutat om att tillföra ytterligare pengar
            till kommuner och landsting för att kunna erbjuda bättre och mer
            primärvård och psykiatri.
          </note>
          <note>
            Regeringen föreslår också mer pengar till landstingen för att
            förbättra tillgängligheten till behandlingar inom sjukvården och
            mer pengar till skolan.
          </note>
          <note>
            Detta är exempel på insatser som på olika sätt ökar möjligheterna
            att eliminera handikapp och berör områden som i dag inte fungerar
            tillfredsställande.
          </note>
          <note>
            Om det ska bli många steg närmare det för alla tillgängliga samhället
            beror ju på hur pass framgångsrika vi alla är i arbetet med den
            generella tillämpningen av det tillgängliga samhället. Det har
            vi lyckats med när arbetsgivare anställer funktionshindrade i
            lika hög grad som icke funktionshindrade, och när det är enkelt
            för de flesta att ta bussen till jobbet om man nu vill det. Och
            här har vi alla ett gemensamt ansvar.
          </note>
          <note>
            I flera motioner tas sådant upp som redan är på gång på olika
            sätt. Jag bedömer också att detsamma gäller flera av reservationerna.
          </note>
          <note>
            En utredning ser t.ex. redan över bidragen till handikapporganisationer.
          </note>
          <note>
            Man ser att moderaternas reservation 2 tar upp en del i den nationella
            handlingsplanen när det gäller handikappolitiken. Jag hoppas verkligen
            att de inte anser att inte också generella insatser behövs. Det
            kommer att bli mycket besvärligt för de funktionshindrade i samhället
            om vi inte gör samhället tillgängligt utan bara satsar på individuella
            insatser. Jag hoppas att de inte heller menar att individerna
            enskilt ska processa mot varje kommun och landsting för att få
            sina behov tillgodosedda.
          </note>
          <note>
            Jag vill också säga att jag har ögonen på den fråga som gäller
            föräldraskap. Det står både i Riksförsäkringsverkets och Socialstyrelsens
            allmänna råd att man ska ta hänsyn till föräldraskap när man bifaller
          </note>
          <note>
            LASS-timmar. Och jag kan inte se var i betänkandet det står att
            det är socialnämnden som kan göra det om man så önskar.
          </note>
          <note>
            Jag vill också säga att det som sägs i en del av de motioner
            och reservationer som tas upp inte kommer att leda till att man
            kommer till rätta med situationen om man inte samtidigt tillskjuter
            en del medel. Det blir naturligtvis inte lättare att korta köerna
            bara därför att audionomerna har vårdavtal om det inte finns medel
            från landstinget för att teckna vårdavtal med audionomer.
          </note>
          <note>
            Eftersom vi har tidsbrist här i kammaren ska jag till sist bara
            säga att den kanske viktigaste och svåraste uppgiften är på vilket
            sätt människor med funktionshinder blir bemötta. Och där har vi
            verkligen en utmaning. Det handlar t.ex. om att som människa få
            bli ianspråktagen och bli betraktad som en person med kunskaper
            och erfarenheter. En person med ett funktionshinder sade till
            mig:
          </note>
          <note>
            När jag kommer någonstans så har man allt oftare tänkt på att
            det i publiken kan finnas folk som är funktionshindrade men inte
            på att jag som är funktionshindrad är aktören och att det är jag
            som ska stå på podiet eller i talarstolen.
          </note>
          <note>
            En annan person sade till mig:
          </note>
          <note>
            Det är konstigt att säga det, men det är så skönt när någon skäller
            ut mig, för då känner jag mig som alla andra. Annars är alla alltid
            så vänliga mot mig för att jag är funktionshindrad.
          </note>
          <note>
            Detta säger en hel del om hur vi beter oss mot andra människor.
          </note>
          <note>
            I det sammanhanget kan jag nämna att Sisus har i uppdrag att
            arbeta med kompetensutveckling för personer som jobbar med funktionshindrade
            först och främst för att förbättra bemötandet av funktionshindrade.
          </note>
          <note>
            Sammanfattningsvis vill jag säga att jag är glad att det ligger
            ytterligare förslag i vårbudgeten som bidrar till att förbättra
            situationen för funktionshindrade.
          </note>
          <note>
            Samtidigt är jag inte nöjd förrän vi är många steg närmare ett
            samhälle som är tillgängligt för alla, med eller utan funktionshinder.
            Det är nämligen på det sättet att även om vi tycker att vi tar
            många steg framåt är det inte till hjälp för den som det i vardagen
            tas ett steg bakåt för. Det ska helst vara minst två steg framåt
            och inte tre bakåt. Jag tycker att vi är en bra bit på väg. Men,
            som sagt, det finns mer att göra.
          </note>
          <note>
            Jag vill till sist yrka bifall till utskottets hemställan med
            dess två tillkännagivanden. Jag yrkar således avslag på samtliga
            övriga motioner och reservationer.
          </note>
          <note type="speaker">
            Anf. 119 LARS ELINDERSON (m):
          </note>
          <note>
            Fru talman! Med hänsyn till den tidsbrist som alla andra hänvisar
            till ska jag nöja mig med en fråga till
          </note>
          <note>
            Catherine Persson, och den gäller just föräldraskapet som kriterium
            för rätten till personlig assistans. Det är möjligt att jag sade
            att det står i betänkandet att socialnämnden i dag har denna möjlighet.
            Det är riktigt att det inte står i betänkandet. Men det var det
            som anfördes av Catherine Persson själv vid handläggningen av
            ärendet i utskottet. Jag skulle vilja fråga vilket argument man
            annars har för att inte tillstyrka vårt förslag, som är ett ganska
            blygsamt förslag, om en utredning av denna fråga, dvs. föräldraskapet
            som ett kriterium för personlig assistans.
          </note>
          <note type="speaker">
            Anf. 120 CATHERINE PERSSON (s):
          </note>
          <note>
            Fru talman! LASS bygger på fyra kriterier, ganska generellt hållna.
            Men det är många olika kriterier som är avgörande för beviljandet
            av antalet assistanstimmar och för hur timmarna beviljas. Varje
            gång ska en individuell bedömning göras. Detta är det viktiga.
          </note>
          <note>
            Både i Socialstyrelsens och i Riksförsäkringsverkets allmänna
            råd står det mycket tydligt att föräldraskap är ett kriterium
            - precis som många andra situationer i det vardagliga livet är
            kriterier för beviljandet av assistanstimmar - kriterier som för
            den skull inte är inskrivna i själva lagstiftningen. Därför menar
            jag att vi måste fylla på med väldigt många fler kriterier om
            vi ska täcka alla vardagliga livssituationer för de assistanstimmar
            som beviljas.
          </note>
          <note type="speaker">
            Anf. 121 LARS ELINDERSON (m):
          </note>
          <note>
            Fru talman! Jag konstaterar att i sak innebär motiveringen vad
            jag tidigare sade, nämligen att socialnämnderna redan i dag kan
            bevilja assistans inom ramen för de kriterier som finns. Vad vi
            säger är att det här är ett alldeles specifikt kriterium som i
            sig borde motivera att det införs som ytterligare ett kriterium.
            Men om jag tolkat Catherine Persson rätt delar hon inte den uppfattningen.
          </note>
          <note type="speaker">
            Anf. 122 CATHERINE PERSSON (s):
          </note>
          <note>
            Fru talman! Jag vet inte vilken uppfattning vi egentligen inte
            är överens om. Vad vi är överens om är att man ska ha möjlighet
            att få assistanstimmar om man är förälder och funktionshindrad.
            Närmast handlar det om formen för det.
          </note>
          <note>
            De allra flesta som har möjlighet att få assistanstimmar i sitt
            föräldraskap har assistanstimmar i övrigt. Det är inte något som
            beviljas av socialnämnderna, utan det beviljas av försäkringskassan.
          </note>
          <note>
            Såvitt jag förstår vill Lars Elinderson ha en tydligare skrivning
            i lagstiftningen. Den bedömning vi gör i dag är att det finns
            allmänna råd från två myndigheter som mycket tydligt beskriver
            vad som ska vara underlag när man tar ställning vid beviljandet
            av personlig assistans. Om man sedan inte följer de allmänna råd
            som Riksförsäkringsverket och Socialstyrelsen har utfärdat och
            detta är ett stort problem på området får vi naturligtvis överväga
            och avväga om det behövs förtydliganden i lagstiftningen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 7 §.)
          </note>
          <note>
            6 § Redovisningen av fördelningen av medel från Allmänna arvsfonden
            under budgetåret
          </note>
          <note>
            2000
          </note>
          <note>
            Föredrogs socialutskottets betänkande 2000/01:SoU15
          </note>
          <note>
            Redovisningen av fördelningen av medel från Allmänna arvsfonden
            under budgetåret 2000 (skr.
          </note>
          <note>
            2000/01:125).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under 7 §.)
          </note>
          <note>
            Ajournering
          </note>
          <note>
            Kammaren beslutade kl. 16.52 på förslag av talmannen att ajournera
            förhandlingarna till kl. 17.00 då dagens votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            7 § Beslut om utskottsbetänkanden som slutdebatterats vid dagens
            sammanträde
          </note>
          <note>
            SoU10 Hälso- och sjukvårdsfrågor m.m.
          </note>
          <note>
            Mom. 2 (hälso- och sjukvårdens organisation och finansiering,
            m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (v)
          </note>
          <note>
            4. res. 4 (c)
          </note>
          <note>
            Förberedande votering 1:
          </note>
          <note>
            35 för res. 2
          </note>
          <note>
            13 för res. 4
          </note>
          <note>
            237 avstod
          </note>
          <note>
            64 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            66 för res. 1
          </note>
          <note>
            35 för res. 2
          </note>
          <note>
            183 avstod
          </note>
          <note>
            65 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            135 för utskottet
          </note>
          <note>
            67 för res. 1
          </note>
          <note>
            83 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 14 fp, 12 mp
          </note>
          <note>
            För res. 1: 67 m
          </note>
          <note>
            Avstod: 35 v, 35 kd, 13 c
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 4 (patientombudsman)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            Votering:
          </note>
          <note>
            243 för utskottet
          </note>
          <note>
            39 för res. 7
          </note>
          <note>
            67 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 65 m, 35 kd, 10 c, 14 fp, 10 mp
          </note>
          <note>
            För res. 7: 35 v, 3 c, 1 mp
          </note>
          <note>
            Frånvarande: 22 s, 17 m, 8 v, 7 kd, 5 c, 2 fp, 5 mp,
          </note>
          <note>
            1 -
          </note>
          <note>
            Mom. 7 (vårdgaranti)
          </note>
          <note>
            1. utskottet
          </note>
          <note>
            2. res. 8 (kd, m, c, fp)
          </note>
          <note>
            Votering:
          </note>
          <note>
            156 för utskottet
          </note>
          <note>
            128 för res. 8
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 35 v, 12 mp
          </note>
          <note>
            För res. 8: 66 m, 35 kd, 13 c, 14 fp
          </note>
          <note>
            Frånvarande: 22 s, 16 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 23 (den s.k. 65-årsgränsen)
          </note>
          <note>
            1. utskottet
          </note>
          <note>
            2. res. 23 (s)
          </note>
          <note>
            Votering:
          </note>
          <note>
            142 för utskottet
          </note>
          <note>
            143 för res. 23
          </note>
          <note>
            64 frånvarande
          </note>
          <note>
            Kammaren biföll res. 23.
          </note>
          <note>
            Partivis fördelning av rösterna:
          </note>
          <note>
            För utskottet: 1 s, 67 m, 35 kd, 13 c, 14 fp, 12 mp
          </note>
          <note>
            För res. 23: 108 s, 35 v
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 25 (översyn av samtliga högkostnadsskydd)
          </note>
          <note>
            1. utskottet
          </note>
          <note>
            2. res. 29 (kd)
          </note>
          <note>
            Votering:
          </note>
          <note>
            236 för utskottet
          </note>
          <note>
            44 för res. 29
          </note>
          <note>
            1 avstod
          </note>
          <note>
            68 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 65 m, 35 v, 12 c, 14 fp, 1 mp
          </note>
          <note>
            För res. 29: 35 kd, 9 mp
          </note>
          <note>
            Avstod: 1 c
          </note>
          <note>
            Frånvarande: 22 s, 17 m, 8 v, 7 kd, 5 c, 2 fp, 6 mp,
          </note>
          <note>
            1 -
          </note>
          <note>
            Mom. 38 (kvicksilver i läkemedel)
          </note>
          <note>
            1. utskottet
          </note>
          <note>
            2. res. 42 (mp)
          </note>
          <note>
            Votering:
          </note>
          <note>
            238 för utskottet
          </note>
          <note>
            14 för res. 42
          </note>
          <note>
            33 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 34 v, 3 kd, 11 c, 14 fp
          </note>
          <note>
            För res. 42: 2 c, 12 mp
          </note>
          <note>
            Avstod: 1 v, 32 kd
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Annelie Enochson (kd) anmälde att hon avsett att avstå från att
            rösta men markerats ha röstat ja.
          </note>
          <note>
            Mom. 39 (titandioxid och andra tillsatser i läkemedel)
          </note>
          <note>
            1. utskottet
          </note>
          <note>
            2. res. 43 (mp)
          </note>
          <note>
            Votering:
          </note>
          <note>
            273 för utskottet
          </note>
          <note>
            12 för res. 43
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 35 v, 35 kd, 13 c, 14 fp
          </note>
          <note>
            För res. 43: 12 mp
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 51 (jämställdhetsperspektiv i vården)
          </note>
          <note>
            1. utskottet
          </note>
          <note>
            2. res. 49 (fp)
          </note>
          <note>
            Votering:
          </note>
          <note>
            225 för utskottet
          </note>
          <note>
            14 för res. 49
          </note>
          <note>
            45 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 3 v, 34 kd, 12 mp
          </note>
          <note>
            För res. 49: 14 fp
          </note>
          <note>
            Avstod: 31 v, 1 kd, 13 c
          </note>
          <note>
            Frånvarande: 22 s, 15 m, 9 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 74 (genetisk integritet)
          </note>
          <note>
            1. utskottet
          </note>
          <note>
            2. res. 68 (mp)
          </note>
          <note>
            Votering:
          </note>
          <note>
            251 för utskottet
          </note>
          <note>
            12 för res. 68
          </note>
          <note>
            22 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 66 m, 35 v, 14 kd, 13 c, 14 fp
          </note>
          <note>
            För res. 68: 12 mp
          </note>
          <note>
            Avstod: 1 m, 21 kd
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU12 Handikappolitik
          </note>
          <note>
            Mom. 1 (målen för handikappolitiken)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            272 för utskottet
          </note>
          <note>
            13 för res. 1
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 35 v, 35 kd, 14 fp, 12 mp
          </note>
          <note>
            För res. 1: 13 c
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 3 (den nationella handlingsplanen)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            Votering:
          </note>
          <note>
            216 för utskottet
          </note>
          <note>
            66 för res. 2
          </note>
          <note>
            1 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 34 v, 35 kd, 13 c, 14 fp, 12 mp
          </note>
          <note>
            För res. 2: 66 m
          </note>
          <note>
            Avstod: 1 m
          </note>
          <note>
            Frånvarande: 23 s, 15 m, 9 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 13 (funktionshindrade kvinnor)
          </note>
          <note>
            1. utskottet
          </note>
          <note>
            2. res. 7 (v, kd, mp)
          </note>
          <note>
            Votering:
          </note>
          <note>
            202 för utskottet
          </note>
          <note>
            83 för res. 7
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 12 c, 14 fp
          </note>
          <note>
            För res. 7: 35 v, 35 kd, 1 c, 12 mp
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 14 (Handikappombudsmannen)
          </note>
          <note>
            1. utskottet
          </note>
          <note>
            2. res. 8 (m, kd, c, fp)
          </note>
          <note>
            Votering:
          </note>
          <note>
            154 för utskottet
          </note>
          <note>
            128 för res. 8
          </note>
          <note>
            2 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 33 v, 1 fp, 11 mp
          </note>
          <note>
            För res. 8: 65 m, 2 v, 35 kd, 13 c, 13 fp
          </note>
          <note>
            Avstod: 1 m, 1 mp
          </note>
          <note>
            Frånvarande: 22 s, 16 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Britt-Marie Danestig och Ingrid Burman (båda v)
          </note>
          <note>
            anmälde att de avsett att rösta ja men markerats ha röstat nej.
          </note>
          <note>
            Lars Leijonborg (fp) anmälde att han avsett att rösta nej men
            markerats ha röstat ja.
          </note>
          <note>
            Mom. 18 (hjälpmedelsgaranti)
          </note>
          <note>
            1. utskottet
          </note>
          <note>
            2. res. 10 (kd, c, fp)
          </note>
          <note>
            Votering:
          </note>
          <note>
            221 för utskottet
          </note>
          <note>
            61 för res. 10
          </note>
          <note>
            3 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 64 m, 35 v, 1 kd, 12 mp
          </note>
          <note>
            För res. 10: 34 kd, 13 c, 14 fp
          </note>
          <note>
            Avstod: 3 m
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 22 (rätt till teckenspråkstolk)
          </note>
          <note>
            1. utskottet
          </note>
          <note>
            2. res. 13 (mp)
          </note>
          <note>
            Votering:
          </note>
          <note>
            272 för utskottet
          </note>
          <note>
            12 för res. 13
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 66 m, 35 v, 35 kd, 13 c, 14 fp
          </note>
          <note>
            För res. 13: 12 mp
          </note>
          <note>
            Frånvarande: 22 s, 16 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 25 (parlamentarisk kommission)
          </note>
          <note>
            1. utskottet
          </note>
          <note>
            2. res. 15 (fp)
          </note>
          <note>
            Votering:
          </note>
          <note>
            270 för utskottet
          </note>
          <note>
            14 för res. 15
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 35 v, 34 kd, 13 c, 12 mp
          </note>
          <note>
            För res. 15: 14 fp
          </note>
          <note>
            Frånvarande: 22 s, 15 m, 8 v, 8 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 27 (psykiskt funktionshindrade)
          </note>
          <note>
            1. utskottet
          </note>
          <note>
            2. res. 16 (kd)
          </note>
          <note>
            Votering:
          </note>
          <note>
            250 för utskottet
          </note>
          <note>
            35 för res. 16
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 67 m, 35 v, 13 c, 14 fp, 12 mp
          </note>
          <note>
            För res. 16: 35 kd
          </note>
          <note>
            Frånvarande: 22 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Mom. 29 (konkurrensutsättning)
          </note>
          <note>
            1. utskottet
          </note>
          <note>
            2. res. 18 (v)
          </note>
          <note>
            Votering:
          </note>
          <note>
            247 för utskottet
          </note>
          <note>
            37 för res. 18
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 35 kd, 13 c, 13 fp, 12 mp
          </note>
          <note>
            För res. 18: 1 s, 35 v, 1 fp
          </note>
          <note>
            Frånvarande: 23 s, 15 m, 8 v, 7 kd, 5 c, 2 fp, 4 mp,
          </note>
          <note>
            1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU15 Redovisningen av fördelningen av medel från Allmänna arvsfonden
            under budgetåret 2000
          </note>
          <note>
            Kammaren biföll utskottets förslag.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:126 Behandling av personuppgifter inom kriminalvården
          </note>
          <note>
            Skrivelse
          </note>
          <note>
            2000/01:104 Utvärdering av statens upplåning och skuldförvaltning
            1995/96-2000
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 april
          </note>
          <note>
            2000/01:410 av Bengt-Ola Ryttar (s) till statsminister
          </note>
          <note>
            Göran Persson
          </note>
          <note>
            Rätten att demonstrera
          </note>
          <note>
            2000/01:411 av Per Westerberg (m) till justitieminister Thomas
            Bodström
          </note>
          <note>
            Kommunikationssystem för polisen
          </note>
          <note>
            2000/01:412 av Inger Segelström (s) till justitieminister Thomas
            Bodström
          </note>
          <note>
            Prostitutionspolisens arbete i Stockholm
          </note>
          <note>
            2000/01:413 av Willy Söderdahl (v) till statsrådet
          </note>
          <note>
            Ingegerd Wärnersson
          </note>
          <note>
            Folkbildningen
          </note>
          <note>
            2000/01:414 av Maria Larsson (kd) till statsrådet
          </note>
          <note>
            Ingegerd Wärnersson
          </note>
          <note>
            Idrotten i skolan
          </note>
          <note>
            2000/01:415 av Ulf Nilsson (fp) till statsrådet Ingegerd Wärnersson
          </note>
          <note>
            Mobbning
          </note>
          <note>
            2000/01:416 av Carina Adolfsson Elgestam (s) till utbildningsminister
            Thomas Östros
          </note>
          <note>
            Forskning om kvinnors ohälsa
          </note>
          <note>
            2000/01:417 av Cecilia Magnusson (m) till statsrådet
          </note>
          <note>
            Ingela Thalén
          </note>
          <note>
            Garantiersättningen
          </note>
          <note>
            2000/01:418 av Lars Björkman (m) till miljöminister
          </note>
          <note>
            Kjell Larsson
          </note>
          <note>
            Biotopskydd
          </note>
          <note>
            2000/01:419 av Olle Lindström (m) till försvarsminister Björn
            von Sydow
          </note>
          <note>
            Förtroendet för utbildningen i försvaret
          </note>
          <note>
            2000/01:420 av Stefan Attefall (kd) till finansminister
          </note>
          <note>
            Bosse Ringholm
          </note>
          <note>
            Dubbelbeskattning av boendet
          </note>
          <note>
            2000/01:421 av Ulf Björklund (kd) till näringsminister Björn
            Rosengren
          </note>
          <note>
            Inlandsvägen
          </note>
          <note>
            2000/01:422 av Elver Jonsson (fp) till näringsminister Björn
            Rosengren
          </note>
          <note>
            Dalsland
          </note>
          <note>
            2000/01:423 av Morgan Johansson (s) till socialminister Lars
            Engqvist
          </note>
          <note>
            Narkotikafrågan
          </note>
          <note>
            2000/01:424 av Elisabeth Fleetwood (m) till socialminister Lars
            Engqvist
          </note>
          <note>
            Tinnitus
          </note>
          <note>
            2000/01:425 av Margareta Viklund (kd) till utrikesminister Anna
            Lindh
          </note>
          <note>
            Folkrätten
          </note>
          <note>
            2000/01:426 av Margareta Viklund (kd) till utrikesminister Anna
            Lindh
          </note>
          <note>
            Barnen i världen
          </note>
          <note>
            2000/01:427 av Lars Leijonborg (fp) till utbildningsminister
            Thomas Östros
          </note>
          <note>
            Lärarutbildningen på universitetet
          </note>
          <note>
            2000/01:428 av Ana Maria Narti (fp) till statsrådet
          </note>
          <note>
            Ulrica Messing
          </note>
          <note>
            Rättssäkerhet för skuldsatta arbetslösa
          </note>
          <note>
            Interpellationerna redovisas i bilaga som fogas till riksdagens
            snabbprotokoll onsdagen den 2 maj.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 26 april
          </note>
          <note>
            2000/01:1118 av Margareta Cederfelt (m) till socialminister Lars
            Engqvist
          </note>
          <note>
            Barns övervikt
          </note>
          <note>
            2000/01:1119 av Lena Ek (c) till justitieminister
          </note>
          <note>
            Thomas Bodström
          </note>
          <note>
            Barnförsäkringar
          </note>
          <note>
            2000/01:1120 av Jeppe Johnsson (m) till jordbruksminister Margareta
            Winberg
          </note>
          <note>
            Ställa till svars för BSE
          </note>
          <note>
            2000/01:1121 av Inger René (m) till utbildningsminister Thomas
            Östros
          </note>
          <note>
            Könsrekrytering av försökspersoner till forskningsprojekt
          </note>
          <note>
            2000/01:1122 av Berit Jóhannesson (v) till försvarsminister Björn
            von Sydow
          </note>
          <note>
            Värnpliktigas förtroendeuppdrag
          </note>
          <note>
            2000/01:1123 av Tuve Skånberg (kd) till utrikesminister Anna
            Lindh
          </note>
          <note>
            Religionsfrihet i Kazakstan
          </note>
          <note>
            Frågorna redovisas i bilaga som fogas till riksdagens snabbprotokoll
            onsdagen den 2 maj.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 26 april
          </note>
          <note>
            2000/01:1026 av Caroline Hagström (kd) till finansminister Bosse
            Ringholm
          </note>
          <note>
            Svenska Spel och spelberoende
          </note>
          <note>
            2000/01:1057 av Inga Berggren (m) till näringsminister Björn
            Rosengren
          </note>
          <note>
            Europaväg 6 mellan Trelleborg och Vellinge
          </note>
          <note>
            2000/01:1065 av Margareta Viklund (kd) till försvarsminister
            Björn von Sydow
          </note>
          <note>
            Beredskap i fred
          </note>
          <note>
            2000/01:1070 av Staffan Werme (fp) till näringsminister Björn
            Rosengren
          </note>
          <note>
            SJ och cykeltransporter
          </note>
          <note>
            2000/01:1078 av Tuve Skånberg (kd) till näringsminister Björn
            Rosengren
          </note>
          <note>
            Polletteringsförbud för cyklar på tåg
          </note>
          <note>
            2000/01:1079 av Rolf Gunnarsson (m) till näringsminister Björn
            Rosengren
          </note>
          <note>
            Den dåliga vägstandarden
          </note>
          <note>
            Svaren redovisas i bilaga som fogas till riksdagens snabbprotokoll
            onsdagen den 2 maj.
          </note>
          <note>
            12 § Kammaren åtskildes kl. 17.27.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 13.52, av andre vice talmannen därefter
            t.o.m. 4 § anf. 111
          </note>
          <note>
            (delvis) och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
