<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--79</head>
          <docDate when="2001-03-14">2001-03-14</docDate>
        </div>
      </front>
      <body>
        <div>
          <note>
            17.00 - 17.41
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 8 mars.
          </note>
          <note>
            2 § Sveriges antagande av rambeslut om penningtvätt m.m.
          </note>
          <note>
            Föredrogs justitieutskottets betänkande 2000/01:JuU17
          </note>
          <note>
            Sveriges antagande av rambeslut om penningtvätt m.m. (prop. 2000/01:58).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under 9 §.)
          </note>
          <note>
            3 § Högskolan
          </note>
          <note>
            Föredrogs utbildningsutskottets betänkande 2000/01:UbU8
          </note>
          <note>
            Högskolan.
          </note>
          <note type="speaker">
            Anf. 1 TOMAS HÖGSTRÖM (m):
          </note>
          <note>
            Fru talman! Jag ska börja med att yrka bifall till reservation
            1 i det här betänkandet som handlar om högskolan. Här ser vi vilket
            utrymme och vilken betydelse som högskolefrågor har i riksdagen
            med tanke på det antal motionsyrkanden som föreligger till behandling
            i detta betänkande.
          </note>
          <note>
            Ska man framgångsrikt utveckla högskole- och universitetsutbildningen
            handlar det om hur man lyckas med de grundläggande utbildningarna.
            Vad är resultatet i grundskolan och i gymnasieskolan där grunden
            för vidare studier läggs? Här finns det mycket övrigt att önska.
          </note>
          <note>
            Ett större fokusering måste därför ligga på resultat, inte bara
            inom de kommunala utbildningarna, och på hur universitet och högskolor
            hanterar de olika studenterna dels när det gäller antagning, dels
            när det gäller studier och studiehandledning.
          </note>
          <note>
            Moderata samlingspartiet begär en utbildningspolitisk reform
            utifrån vissa grundförutsättningar. Till att börja med säger vi
            att vi vill ha utökade internationella kontakter i form av ökat
            studentutbyte, ökat utbyte av forskningsstuderande och ett bättre
            internationellt forskningssamarbete inom olika forskningsfält.
            Det behövs ett helhetsgrepp på utbildningspolitiken, och den uppgiften
            ligger hos Sveriges utbildningsminister.
          </note>
          <note>
            Men utbildningsministern är mer fokuserad på antalet platser,
            vilket har betydelse, mer fokuserad på att anslå ett visst antal
            miljoner, vilket vi kan få presenterat för oss t.ex. i Dagens
            Nyheters debattartiklar.
          </note>
          <note>
            Men det räcker inte med att fokusera enbart på det internationella
            samarbetet, även om det har betydelse.
          </note>
          <note>
            Vi lägger fram förslag om nya antagningssystem.
          </note>
          <note>
            Vi anser att respektive högskola och universitet lokalt ska få
            utforma antagningsreglerna utifrån respektive utbildning. Nuvarande
            system, som är likriktat och centraliserat, missgynnar individerna
            och - det vill jag påstå - missgynnar respektive universitet och
            högskola. Likformighet leder sällan till en framgångsrik utveckling.
            Det är först när vi ser en mångfald som vi kan dra nytta av de
            goda exemplen.
          </note>
          <note>
            Som en del i den utbildningspolitiska reformen vill vi också
            att fristående högskolor ska startas. Detta har vi också redovisat
            i våra anslagsmotioner och i de yrkanden som behandlas i det här
            betänkandet. På precis samma sätt som friskolor är bra när det
            gäller grundskola och gymnasieskola är fristående högskolor bra
            för resultatutvecklingen inom högskole- och universitetsutbildningen.
          </note>
          <note>
            Vi anser vidare att man måste åstadkomma en kontinuerlig kunskaps-
            och kompetensutveckling för alla som är i förvärvsarbete. Av den
            orsaken för vi fram idéer om individuella kompetenskonton som
            står till disposition för den enskilda individen, men där både
            den anställde och arbetsgivaren bidrar till finansieringen.
          </note>
          <note>
            I sin vishet avstyrker utbildningsutskottet den moderata motionen
            om betydelsen av humaniora. Det är bra att motionera, men det
            är sällan som vi så snabbt blir tillgodosedda med anledning av
            en motion till Sveriges riksdag på det sätt som vi nu har blivit
            i och med att utbildningsministern i DN Debatt i vanlig ordning
            presenterar och gläntar på locket till kommande vårproposition
            där han aviserar att ytterligare
          </note>
          <note>
            200 miljoner kronor ska läggas på satsningar inom humaniora och
            samhällskunskap, och det har ett värde. Sedan ska vi naturligtvis
            titta närmare på utformningen av den satsningen.
          </note>
          <note>
            Med beklagande kan jag konstatera att det råder en otakt mellan
            utskottets majoritet och departementet. Jag hade kanske hellre
            sett att det hade förts en dialog mellan departement och utskott
            som hade tagit sig uttryck i ett bejakande av det moderata initiativet
            i den här frågan. Men vi sänder en tanke till utbildningsministern
            som hörsammade vårt förslag.
          </note>
          <note>
            Det är en fråga i det här betänkandet som är av stort intresse
            för mig, och den handlar om kårobligatoriet. Med hänvisning till
            principiella och praktiska ställningstaganden avvisar man förslaget
            om att avskaffa kårobligatoriet. Då måste man ju ställa vissa
            principiella frågor och reda ut begreppen. Har vi föreningsfrihet
            i det här landet eller inte? Varför ska studenter vara skyldiga
            att tillhöra en organisation?
          </note>
          <note>
            Är det i överensstämmelse med de demokratiska traditioner och
            de demokratiska värden som riksdagen är högsta bevakare av att
            ha kvar en sådan föråldrad ordning som kårobligatoriet ändå är?
          </note>
          <note>
            Det går bra att tänka fritt i Sveriges riksdag, i Sveriges högsta
            beslutande organ. Det har den nuvarande utbildningsministern också
            gjort, eftersom han själv lade fram motsvarande förslag vid den
            tid då han var riksdagsledamot. Nu när han befinner sig i verkställande
            ställning och har möjlighet att lägga fram förslag i enlighet
            med ett motionsyrkande som han själv har skrivit, då sviker modet
            honom, och det måste jag beklaga. Det är samtidigt ett fattigdomsbevis
            att riksdagen inte ger regeringen i uppdrag att lägga fram ett
            förslag om avskaffande av kårobligatoriet.
          </note>
          <note>
            För tydlighets skulle vill jag också framföra att det finns många
            väsentliga uppgifter som utförs inom kårobligaoritet, och självfallet
            ska vi hitta lösningen för dem på frivillig väg eller på annat
            sätt. Men förutsättningen är ändå att vi måste visa en vilja att
            hitta dessa lösningar. Föreningsfriheten är en del av den demokrati
            som vi är satta att vårda, och då går det inte att ha kvar den
            här typen av föråldrade system.
          </note>
          <note>
            Det går inte med tanke på de åtgärder som har vidtagits inom
            andra områden där tvång har gällt för att få del av vissa av samhället
            tillhandahållna tjänster, tidigare knutna till fackliga organisationer.
          </note>
          <note>
            Fru talman! En utbildningspolitisk reform måste bygga på ett
            fokus på resultaten, och som jag sagt här i kammaren måste den
            också ge ett utrymme för mångfald och utveckling. Här brister
            det i det svenska utbildningssystemet. Här brister det i den svenska
            utbildningspolitiska debatten.
          </note>
          <note type="speaker">
            Anf. 2 BRITT-MARIE DANESTIG (v):
          </note>
          <note>
            Fru talman! Mycket intresse har fokuserats på universitetens
            och högskolornas ledningsfunktioner.
          </note>
          <note>
            Men universitet och högskolor är inte som företag.
          </note>
          <note>
            Inte heller kan man säga att de är som andra myndigheter, för
            de har ett samhällsuppdrag som är lite speciellt. I det ingår
            att kritiskt pröva etablerade sanningar och rådande förhållanden.
          </note>
          <note>
            Någonstans läste jag att universitetskanslern hade uttryckt det
            ungefär så här: Själva kännetecknet för ett universitet måste
            vara och förbli friheten i sökandet och förmedlandet av kunskap.
            Ett universitet utgörs alltså av sina studenter och sina lärare,
            och det blir faktiskt vad de gör det till.
          </note>
          <note>
            Decentralisering av beslutsrätten bör naturligtvis ha resulterat
            i att studenter och lärare känner att de har ett reellt men också
            större inflytande än tidigare.
          </note>
          <note>
            Därför är det så viktigt hur den interna demokratin fungerar
            inom högskolorna och universiteten. Den är så viktig att den är
            värd att utvärdera noggrant.
          </note>
          <note>
            När det gäller lärarna skulle jag vilja säga att deras arbetsbörda
            har ökat, vilket bl.a. har fått till resultat att sjukfrånvaron
            ökat dramatiskt de senaste åren. Det är allvarligt, tycker vi.
            Vad beror då detta på? Ja, det finns många olika orsaker.
          </note>
          <note>
            Antalet studenter har fördubblats under de senaste tio åren,
            vilket är glädjande men naturligtvis har inneburit att arbetsbördan
            har ökat. Anslagen till grundutbildningen har också urholkats.
            Tillräcklig kompensation har inte utgått för löneförhöjningar
            och andra kostnadsökningar. Antalet äldre studenter har ökat och
            även antalet studenter från andra kulturer och socioekonomiska
            grupper, och nya studerandegrupper ställer andra krav på stöd.
            Det har också skett en kraftig förskjutning mot allt högre examina,
            vilket ökat kraven på lärartät handledning.
          </note>
          <note>
            Det är viktigt, tror vi, att lärarnas tjänstgöring inte blir
            alltför ensidig, utan att de bereds möjligheter att både undervisa
            och forska och också att tillräcklig tid avsätts för lärarnas
            kompetensutveckling. Undervisningsskickligheten är någonting som
            måste uppvärderas. Det gäller även högskolepedagogiken, för den
            har varit och är fortfarande ett mycket eftersatt område.
          </note>
          <note>
            Vi anser att alla lärare borde få en god pedagogisk utbildning.
          </note>
          <note>
            Trots att adjunkterna svarar för hälften av all undervisning
            på grundutbildningarna - de är den största gruppen av lärare och
            kommer också att förbli det under lång tid framöver - är de enligt
            vår mening en missgynnad grupp. Adjunkterna måste stimuleras till
            och ges bättre möjligheter att forskarutbilda sig. Adjunkterna
            måste också som grupp bli mer delaktiga i beslutsfattandet.
          </note>
          <note>
            Konsekvenserna av att anslagen till grundutbildningar urholkats
            syns tydligast inom humaniora, samhällsvetenskap, teologi och
            juridik. Där ligger antalet undervisningstimmar på sina håll klart
            under den nivå som angavs som önskvärd i Grundbulten på sin tid.
            Och det finns verkligen fog för misstanken att också kvaliteten
            har sjunkit till en icke acceptabel nivå. Jag vet studenter som
            möter sina lärare bara tre fyra timmar i veckan. Detta är brister
            som nu måste avhjälpas i vårbudgeten.
          </note>
          <note>
            Det är därför glädjande att utbildningsminister
          </note>
          <note>
            Thomas Östros i går gick ut med en artikel i Dagens
          </note>
          <note>
            Nyheter och berättade om en höjning av anslaget till humaniora
            och samhällsvetenskap med 200 miljoner, vilket motsvarar en resursförstärkning
            på 7 %. Det är ett gott steg, tycker vi, på vägen mot en resursförstärkning
            på 15-20 %, som vi menar behövs på lite längre sikt för att kunna
            stärka kvaliteten i undervisningen och för att lärarnas engagemang
            inte ska riskera att svalna ytterligare. Vi tycker att det är
            bra att utbildningsministern inte valt att flytta medel från naturvetenskap
            och teknik till humaniora och samhällsvetenskap. Det tror vi skulle
            ha varit en mycket tveksam lösning av det här problemet.
          </note>
          <note>
            Om det politiska målet att 50 % av en årskurs som slutar gymnasieskolan
            ska fortsätta till högre studier förverkligas, kommer lärarnas
            arbetsuppgifter att bli alltmer komplexa allteftersom studerandegrupperna
            blir alltmer heterogena med avseende både på social och på etnisk
            bakgrund. Studenterna kommer att kräva ett mer individualiserat
            möte med lärarna.
          </note>
          <note>
            Det är en av orsakerna till att vi har motionerat om en obligatorisk
            akademisk introduktionskurs för studenterna. En sådan kurs skulle
            göra studenter från andra kulturer och från hem utan studietradition
            tryggare i mötet med den akademiska världen. Utan förförståelse
            kan den akademiska världen och dess begreppsapparat verka både
            obegriplig och förvirrande.
          </note>
          <note>
            Kursen borde innehålla en introduktion till vetenskapshistoria,
            vetenskapsteori, forskningsetik och grundläggande vetenskapliga
            metoder. Den bör också behandla studieteknik och ge information
            om studenternas rättigheter och om universitetets organisation.
            En introduktionskurs med ett mjukt anslag kan också skapa ett
            mer personligt förhållningssätt mellan studenter och lärare. Vi
            tror att en sådan kurs om två till fyra veckor skulle betala sig
            väl längre fram. Min erfarenhet är också att informationen till
            nya studenter är bristfällig när de väl har påbörjat sin utbildning.
          </note>
          <note>
            Många motioner behandlar anpassningen av högskoleutbildningen
            till invandrares behov. Vänsterpartiet delar uppfattningen att
            möjligheterna till validering av kurser och betyg samt komplettering
            av tider i utbildning är av stor betydelse.
          </note>
          <note>
            Jag har nyligen varit i Göteborg och studerat hur man jobbar
            med valideringsfrågor där. Det var häpnadsväckande att höra att
            man har hittat 120 arbetslösa läkare bland invandrare genom att
            fullständigt dammsuga hela västkusten. De här personerna är nu
            föremål för olika åtgärder, beroende på deras individuella behov,
            och kan inom en snar framtid gå ut i arbete inom ett yrke där
            det råder stor brist i dag.
          </note>
          <note>
            Vi förväntar oss att propositionen som kommer i september och
            som kommer att behandla bl.a. antagningsregler ska ta ett helhetsgrepp
            på just de här frågorna.
          </note>
          <note>
            När det gäller digital distansutbildning tror jag att
          </note>
          <note>
            Distansutbildningsmyndighetens nya roll när det gäller att driva
            metodutveckling och också stå för information kan ge förutsättningar
            för ett nätuniversitet baserat på samverkan mellan flera olika
            lärosäten. Vi har här i kammaren i många år lyft fram ett förslag
            om ett folkligt öppet distansutbildningsuniversitet med en liten
            slimmad administration som skulle kunna fylla de här behoven.
          </note>
          <note>
            Naturvetenskap- och tekniksatsningarna är och har varit nödvändiga
            för att motsvara de behov som finns i samhället. Problemet är
            att för få elever väljer
          </note>
          <note>
            NV-programmet i gymnasieskolan. Det upplevs som svårt med ett
            abstrakt innehåll och en många gånger traditionell uppläggning
            av undervisningen.
          </note>
          <note>
            Elever som söker till NV-programmet är i regel mycket målinriktade
            och klara över sina framtida yrkesval. Elever som är mer osäkra
            och sökande i sina val, och som prioriterar att bli någon i stället
            för att bli något, väljer gärna andra program med mer utrymme
            för samtal och skapande verksamhet. Här tror jag att det är viktigt
            att även gymnasieskolan hittar formerna för flera otraditionella
            kombinationer av ämnen. Jag hoppas att gymnasieskolekommittén
            kommer att lägga fram ett förslag om detta.
          </note>
          <note>
            Den rådande lärarbristen inom naturvetenskap och teknik är ett
            problem som måste lösas, och det måste lösas snart. Annars löper
            vi risk för att ännu fler tappar intresset för dessa ämnen redan
            tidigt i grundskolan.
          </note>
          <note>
            Jag undrar vilka åtgärder regeringen tänker vidta för att få
            flera studenter till lärarutbildningarna inom just naturvetenskap
            och teknik och om det är möjligt att tänka sig det som vi har
            föreslagit, att man ska kunna studera inom det här området, i
            alla fall under den här bristperioden, med den förhöjda bidragsdelen
            i studiemedlet.
          </note>
          <note>
            Med detta yrkar jag bifall till reservation 8 om en akademisk
            introduktionsgrundkurs. Den hör ihop med moment 12. Jag vill också
            säga att vi givetvis står bakom reservationen som rör moment 26,
            vidareutveckling av lärarutbildningen när det gäller sex- och
            samlevnadsundervisningen.
          </note>
          <note type="speaker">
            Anf. 3 TOMAS HÖGSTRÖM (m) replik:
          </note>
          <note>
            Fru talman! Jag yrkade bifall till reservation 1.
          </note>
          <note>
            För tydlighets skull vill jag också säga att den ligger under
            moment 1.
          </note>
          <note>
            Britt-Marie Danestig hävdade i sitt anförande att det är viktigt
            hur den interna demokratin fungerar.
          </note>
          <note>
            Den interna demokratin inom högskole- och universitetsområdet
            handlar ju bl.a. om kårobligatoriet. Av den anledningen måste
            jag fråga vilken definition som Britt-Marie Danestig och hennes
            parti har när det gäller demokratins och dess fundamental del
            föreningsfrihetens betydelse.
          </note>
          <note type="speaker">
            Anf. 4 BRITT-MARIE DANESTIG (v) replik:
          </note>
          <note>
            Fru talman! I vårt utbildningspolitiska program står det här
            klart. Principiellt skulle jag kunna hålla med Tomas Högström
            om att kårobligatoriet borde avskaffas. Men vi lever i en praktisk,
            reell verklighet.
          </note>
          <note>
            Kårerna har oerhört stor betydelse när det gäller det sociala
            skyddsnätet för studenterna. De handhar en mängd rent kurativa
            uppgifter. Detta är oerhört viktigt i en tid när högskolan expanderar
            mycket och det kommer nya grupper till universiteten som kanske
            inte har den här förförståelsen som jag talar om och inte heller
            tryggheten i det akademiska livet.
          </note>
          <note>
            Studiemiljön är inte bara, Tomas Högström, själva undervisningen,
            det som sker på universiteten. Studiemiljön för studenterna handlar
            också om vad som sker på fritiden. Det hör också ihop med boendet,
            alltså den totala livsmiljön.
          </note>
          <note type="speaker">
            Anf. 5 TOMAS HÖGSTRÖM (m) replik:
          </note>
          <note>
            Fru talman! Ja, jag kan ju instämma när det gäller kårernas arbete
            och dess betydelse inom ramen för verksamheten vid ett universitet
            eller en högskola.
          </note>
          <note>
            Men att avskaffa kårobligatoriet omöjliggör inte att den verksamheten
            fortsätter.
          </note>
          <note>
            Det är ganska intressant att nu få belyst att Vänsterpartiets
            representant i den här debatten instämmer i principerna. Men hon
            är inte beredd att ta konsekvenserna av sitt principiella ställningstagande
            utan övergår då till något slags kvasidiskussion om huruvida det
            är möjligt eller inte att avskaffa kårobligatoriet.
          </note>
          <note>
            Men då går vi väl in och prövar om det är möjligt!
          </note>
          <note>
            Vi kan bara konstatera att så mycket var Vänsterpartiets demokratiska
            principer värda.
          </note>
          <note type="speaker">
            Anf. 6 BRITT-MARIE DANESTIG (v) replik:
          </note>
          <note>
            Fru talman! Jag tror inte att man ska dra det här alltför långt
            i någon slags ideologisk diskussion. Jag redovisade ärligt vad
            som står i vårt utbildningspolitiska program, och det står vi
            för.
          </note>
          <note>
            Vi har inte sett några möjligheter att praktiskt lösa de här
            problemen. I det fallet delar jag alltså den skrivning som finns,
            som majoriteten har i betänkandet. Än så länge finns inte de faktiska
            förutsättningarna och då finns det inte möjligheter att slopa
            kårobligatoriet. Kårerna behövs. Ibland får man ju rucka lite
            grann på principerna för att verkligheten ser ut som den gör.
          </note>
          <note type="speaker">
            Anf. 7 YVONNE ANDERSSON (kd):
          </note>
          <note>
            Fru talman! Under det att Vänsterpartiets Britt-
          </note>
          <note>
            Marie Danestig i sitt anförande presenterar en rad saker som
            bör styras upp ytterligare skulle jag i mitt anförande vilja lyfta
            behovet av att självständighetsförklara våra lärosäten och därigenom
            tillåta kvalitetshöjningar med utgångspunkt i verksamheternas
            vardag.
          </note>
          <note>
            Det hjälper inte med dokument och planer av olika slag om inte
            dessa praktiseras och fullföljs i vardagen. Jag har haft förmånen
            att på studieresa besöka flera lärosäten. Jag har hört deras synpunkter
            och visioner. Jag inser att om vi på ett gott sätt ska förvalta
            de tillgångar som vårt land har inom kunskapsoch utbildningsområdet
            måste vi våga ta rejäla steg mot förändringar och mot en uppbyggnad
            kring landets lärosäten som syftar till en kvalitet som man kan
            konkurrera med.
          </note>
          <note>
            Fru talman! I det här anförandet vill jag främst beröra tre frågor;
            högskolornas framtida försörjning, lärares och forskares miljö-
            och arbetsförhållanden och studenternas rättigheter.
          </note>
          <note>
            Behovet av, och antalet, utbildningsplatser och möjligheter till
            avancerad forskning ökar alltmer.
          </note>
          <note>
            Redan i dag lägger ansvariga sina pannor i djupa veck. Lojalitetskrisen
            har drabbat dem. De måste göra nedskärningar eller kringgå regeringens
            direktiv, de måste välja mellan två onda vägar etc.
          </note>
          <note>
            För egen del försöker jag överföra deras problem till min egen
            hushållskassa. Vad gjorde jag när pengar saknades och familjen
            växte? Jo, jag såg till att öka intäkterna, inkomsterna. Om utgifterna
            ökar och tilldelningen av medel inte står i proportion till ökade
            kostnader måste man hitta andra vägar. Vägen till intäkter för
            lärosätena är i dag krokig. Men den finns.
          </note>
          <note>
            Kunskap kan omsättas i kapital. Sverige har många studenter som
            studerar utomlands och som får låna av svenska staten till sina
            studieavgifter. Samtidigt har vi ett stort antal studenter från
            andra länder som studerar i vårt land, vilket är jättebra. Men
            dem betalar den svenska staten också utbildningen för. Det är
            orimligt på sikt att ett litet land som Sverige inte ska ta emot
            sin del av det kapital som flödar på den globaliserade utbildningsmarknaden.
          </note>
          <note>
            Andra länder i världen har insett värdet av kunskap och att detta
            kan omsättas i kapital. Det finns kapitalstarka nationer som saknar
            moderna utbildningssystem och som behöver få sina ungdomar utbildade.
            På detta sätt kan Sverige hjälpa länder till ett utbildningssystem
            som bygger på demokratins grundprinciper samtidigt som vi tjänar
            på tjänsten och kan behålla och utveckla kvaliteten på utbildningarna
            i vårt land. Det är helt enkelt ett koncept där alla blir vinnare.
          </note>
          <note>
            Fru talman! Regeringen måste ta bort begränsande regler och låta
            utbildning få bli en inkomstkälla till glädje och nytta för alla.
            Samtidigt som ett land som t.ex. Australien har intäkter av utbildning
            som sin sjätte största inkomstkälla har Sverige regler som förhindrar
            svenska lärosäten att ta betalt av utländska studenter.
          </note>
          <note>
            Om Sverige tillämpar samma villkor som internationella universitet
            kan fler lärare med anständiga löner anställas, mer forskning
            och undervisning produceras och höjd kvalitet åstadkommas. Svenska
            studenter får glädje av en utveckling på lärosätet och vi får
            alla del av de infrastrukturella effekterna. Därtill blir Sverige
            ett land på den internationella kartan när det gäller god utbildning
            och forskning. Sverige är detta redan i dag, men Sverige kan stärka
            sin internationella position i detta avseende. Vi kan inte heller
            förringa alla de nätverk och kontakter som svenska ungdomar kan
            skapa och ingå i tillsammans med människor från andra världsdelar.
          </note>
          <note>
            Sverige kan inte längre leva på export av stål, fru talman. Men
            vi kan utveckla de tillgångar av hög kvalitet som vi faktiskt
            har. Det är kunskap och utbildning. Detta ökar inkomsterna till
            landet och på sikt tillväxten.
          </note>
          <note>
            Fru talman! Jag vill gå vidare och tala om lärares och studenters
            arbetsmiljö. Denna skulle också förbättras avsevärt om vi självständighetsförklarade
            lärosätena och de fick arbeta med världen som upptagningsområde.
            Självklart har man nationen, och vi har som tur är lärosäten i
            varje region. Det är bra.
          </note>
          <note>
            Men det är också viktigt att vi inser Utbildningssverige aldrig
            ska begränsas. Här måste vi se till att det blir möjligheter för
            tillväxt och utveckling. Detta sker bäst om vi tillåter olika
            lärosäten att själva få hitta sina möjligheter.
          </note>
          <note>
            Studenter och lärare är grupper som är ett lärosätes viktigaste
            resurser och kring vilka själva verksamheten är uppbyggd. Men
            det är också de grupper som är mest utsatta i dag. Genom regleringsbrev
            anger regeringen vilka utbildningar som ska erhålla anslag, hur
            stora anslagen ska vara och hur många utbildningsplatser som ska
            tillskapas och inom vilka områden. Den styrningen drabbar ytterst
            studenter och lärare. Det har också visat sig att ett stort antal
            platser inom t.ex. naturvetenskap och teknik stått tomma till
            nackdel för samhällsvetenskap och humaniora som har haft köer.
            Kristdemokraterna vill upprätthålla en balans mellan naturvetenskaplig
            och teknisk utbildning som är jätteviktig. Men vi vill också ha
            humaniora och samhällsvetenskap som är absolut nödvändiga för
            att mänskliga och kulturella värden ska behållas i ett teknifierat
            samhälle.
          </note>
          <note>
            Den svenska högskolan har byggts ut kraftigt under de senaste
            åren. Kristdemokraterna har inte varit helt glada över att utbyggnaden
            har skett så snabbt.
          </note>
          <note>
            Vi har varit oroliga för att kvaliteten skulle bli lägre, och
            det finns tendenser till det. Enligt Ingmar Linds utredning om
            högskolans styrning räcker pengarna inom vissa områden bara till
            fem timmars lärarinteraktion per vecka.
          </note>
          <note>
            Mellan 1989 och 1998 har andelen studenter ökat med 84 %, medan
            antalet lärare har ökat med bara
          </note>
          <note>
            40 %. Vi kan i längden inte påstå att detta inte har att göra
            med kvalitet. Och framför allt har lärarna tvingats effektivisera
            sitt arbete så att de knappast kan känna arbetstillfredsställelse.
            Därtill har deras andel av administrativt jobb ökat. En sådan
            arbetssituation lockar inte fler till yrket, särskilt med tanke
            på att löneutvecklingen dessutom är sämre än för de flesta jämförbara
            arbeten. Lärarbristen kommer att vara förödande om inget görs.
          </note>
          <note>
            På en interpellation inom detta område för en tid sedan svarade
            ministern mig att den stora utbyggnaden av forskning skulle vara
            tillräcklig. Jag tror att det måste finnas både lärare och forskare
            var och en med sin specifika men också gemensamma kompetens för
            att högskolan ska fungera bra. Därför bör lärarnas arbetsförhållanden
            utredas och deras roll uppvärderas.
          </note>
          <note>
            Inom den närmaste tioårsperioden förväntas en tredjedel av lärarna
            och forskarna pensioneras. Det innebär att över 10 000 lärare
            behöver nyanställas för att motsvara högskolans behov. Den senaste
            tiden har dessutom visat en tendens hos lärare att söka sig till
            andra länder eller andra mer välbetalda arbeten. Universiteten
            i vårt land står inför en gigantisk kris beträffande lärarkompetens,
            och den måste mötas med strategier så att man lockar människor
            att välja läraryrket.
          </note>
          <note>
            Fru talman! Studenterna måste få rätt till en god utbildning.
            De satsar resurser för att gå igenom den.
          </note>
          <note>
            Genom en kraftig styrning fråntas den unga generationen också
            friheten att välja det yrke som de önskar.
          </note>
          <note>
            Samhällets styrning får aldrig innebära en begränsning av ungdomars
            möjligheter till kunskap, lärosätenas självbestämmande och forskningens
            frihet. Jag menar att vi måste självständighetsförklara universiteten.
          </note>
          <note>
            Fru talman! Vad har då kristdemokraterna för konkreta förslag?
            Jo, genom att varje lärosäte får ta ansvar för sin utveckling
            och tillåts äga, förvalta och inkassera kapital kan de både växa
            och förbättra kvaliteten. Låt dem få bedriva de utbildningar som
            de har sökande till. Frigör lärare och forskare så att de tillsammans
            kan utveckla kurser och program som möter studenternas behov.
            Lärarnas arbetstillfredsställelse är oerhört viktig för att studenterna
            ska få en god miljö för lärande och produktion av ny kunskap.
            Låt
          </note>
          <note>
            Högskoleverket med kraft få ägna sig åt sin kvalitetskontrollerande
            och utvecklande insats. Och låt studenterna få känna att deras
            behov tas på allvar. De måste få leva sina liv och utveckla sina
            framtidsdrömmar utan att styras av politiker vilkas prognoser
            inte alltid är trovärdiga.
          </note>
          <note>
            I detta sammanhang kommer naturligtvis också kårobligatoriet
            in. Det finns i dag ingen anledning att ha ett sådant. Och de
            anledningar som Britt-Marie
          </note>
          <note>
            Danestig framförde i sitt anförande tidigare är knappast hållbara.
            Om det inte skulle gå att lösa studenters studiesociala situation
            utan att tvinga dem att vara med i en studentkår, hur kan man
            då lösa alla andra människors situation på olika ställen ute i
            samhället när de inte är tvingade till något sådant? Ska inte
            reglerna för studenterna gälla som för alla andra människor i
            vårt samhälle beträffande den sociala situationen? Jag tror att
            det är viktigt att vi också inom detta område självständighetsförklarar
            lärosätena. Visst har de möjlighet att själva i så fall ta upp
            om det ska vara regler eller inte.
          </note>
          <note>
            Jag menar att med en självständighetsförklaring så skulle kvaliteten
            höjas på våra lärosäten i landet. I ett demokratiskt samhälle
            är det fria yrkesvalet och den fria kunskapsbildningen viktiga
            fundament för samhällsutvecklingen. Själva formandet av framtiden
            är en process som måste grundas på demokratiska värden där självständighet
            är en viktig del. Till dessa hör respekten för människors fria
            val av livsförhållanden och också lärosätena som organisationer
            och deras val av betingelser som rör deras verksamhet. Men det
            är viktigt att också högskolan präglas av den värdegrund som det
            övriga skolsystemet omfattas av.
          </note>
          <note>
            Jag står bakom alla våra reservationer. Men för tids vinnande
            vill jag här yrka bifall bara till reservation 5 under mom. 5.
          </note>
          <note type="speaker">
            Anf. 8 BRITT-MARIE DANESTIG (v) replik:
          </note>
          <note>
            Fru talman! Jag tycker att Yvonne Andersson använder sifferuppgifter
            på ett ganska slarvigt sätt. I en interpellation för en tid sedan
            talade hon om de
          </note>
          <note>
            50 000 utländska studenter som studerar i Sverige. I
          </note>
          <note>
            dag talar hon om ett stort antal. I själva verket, Yvonne Andersson,
            finns det 13 000 utländska medborgare som studerar i Sverige.
            Av dem är det stora flertalet invandrare som har vistats här under
            ganska lång tid men som av olika skäl har valt att behålla sitt
            medborgarskap i något annat land. En del av dem är också flyktingar.
            Tar vi bort dem och de studenter som kommer från de nordiska länderna
            och från andra europeiska länder så rör det sig om 2 800 studenter.
          </note>
          <note>
            De flesta av dessa studenter kommer från vårt närområde, de fattiga
            baltiska staterna Estland, Lettland och
          </note>
          <note>
            Litauen, och också från Kina. Det finns 800-900
          </note>
          <note>
            kinesiska studenter, oftast på forskarutbildningen och alltså
            inte på grundutbildningen. Jag ser denna möjlighet för dem att
            komma till Sverige och genomföra sina studier som en oerhört viktig
            del i svensk biståndspolitik för att hjälpa till med demokratiutvecklingen
            i samtliga dessa länder.
          </note>
          <note>
            Jag kan inte förstå hur man kan argumentera för att vi här i
            Sverige, som är ett rikt land, med hjälp av att ta ut avgifter
            från den fattiga delen av jordens befolkning, de afrikanska staterna
            osv., skulle utveckla vår egen grundutbildning och forskarutbildning.
            Jag tycker att det är moraliskt stötande på något sätt.
          </note>
          <note>
            Yvonne Andersson, alla områden i människolivet är inte lämpliga
            att kommersialisera eller göras till handelsvaror.
          </note>
          <note type="speaker">
            Anf. 9 YVONNE ANDERSSON (kd) replik:
          </note>
          <note>
            Fru talman! Jag beklagar att Vänsterpartiets Britt-
          </note>
          <note>
            Marie Danestig inte har lyssnat på det anförande som jag höll.
            Jag talade inte om att vi ska förändra den del som Britt-Marie
            Danestig här anför. Jag är minst lika mån om att människor från
            de fattiga länderna ska kunna komma hit och studera. Det är över
            huvud taget inte det som jag berör. Jag berörde den tillväxtpotential
            som finns. Genom att vi skulle kunna erbjuda en god utbildning
            så kan vår utbildning växa till.
          </note>
          <note>
            Saken är den att många i dag får nej. Lärosätet tvingas att säga
            nej till människor från kapitalstarka nationer därför att man
            inte kan ta ut avgift och det finns ett tak för hur mycket de
            kan expandera. Det är det här som är problemet.
          </note>
          <note>
            Det finns speciella överenskommelser med EU-
          </note>
          <note>
            länderna, och de studenterna berörs inte alls i mitt anförande.
            Det är självklart att vi ska ha det utbudet.
          </note>
          <note>
            Min poäng är att människor från andra delar av världen som har
            kapital men inte demokratiska system ska kunna köpa utbildning,
            ett slags förlängd uppdragsutbildning skulle man kunna kalla det
            för, vid svenska lärosäten som därmed kan utvecklas. Får vi intäkter
            kan de liksom i många andra länder utvecklas. Det här är ingen
            ny tanke. Det finns i Storbritannien väldigt tydligt och på andra
            ställen i Europa.
          </note>
          <note>
            Det här är inget konstigt. Det som är konstigt är att vi sätter
            upp regler som gör att vi inte kan ta in intäkter från olika delar
            till det här området.
          </note>
          <note type="speaker">
            Anf. 10 BRITT-MARIE DANESTIG (v) replik:
          </note>
          <note>
            Fru talman! Jag tillhör dem som är stolta över att vi i svensk
            utbildningstradition har haft en avgiftsfri utbildning, oavsett
            nivå. Jag tror att det är en mycket viktig grundbult i svensk
            utbildningspolitik.
          </note>
          <note>
            Jag tycker att det här är att kapitulera för krafter som skulle
            innebära någonting väldigt negativt för oss. Det är väl bra mycket
            bättre att vi i Sverige försöker att verka för att inte heller
            andra länder tar ut avgifter för universitets- och högskoleutbildningar
            eller för utbildning över huvud taget. Jag ser utbildning som
            en självklar rättighet för varje människa oavsett vilka ekonomiska
            förhållanden man lever i och oavsett från vilken del av världen
            man kommer.
          </note>
          <note>
            Varifrån kommer de kunder som Yvonne Andersson talar om? De måste
            komma från de fattiga länderna från Asien och Afrika. Vi har hitintills
            inte varit särskilt intressanta för amerikanska studenter. Däremot
            är det många svenska studenter som är intresserade av att läsa
            i USA. Där finns det stora problem och naturligtvis motiv för
            att inleda ett samtal med olika universitet i USA för att hitta
            lösningar på de problem som våra studenter möter. När de kommer
            till USA
          </note>
          <note>
            klarar de sig inte riktigt på det studiestöd som de får, som
            trots allt är ett av de mest generösa studiemedelssystemen i världen,
            på grund av att man tar ut oskäligt höga avgifter på universiteten
            där.
          </note>
          <note type="speaker">
            Anf. 11 YVONNE ANDERSSON (kd) replik:
          </note>
          <note>
            Fru talman! Jag menar att kunskap är kapital i ett kunskapssamhälle.
            Det vet de allra flesta av oss. Det jag tycker är ett problem
            är att vi utestänger människor från andra länder där vi kunde
            se till att de byggde upp ett demokratiskt system. Samtidigt kommer
            vårt land inte att kunna utveckla sin högskoleoch universitetsutbildning
            och forskning om vi inte finns med på den globala utbildningsmarknaden.
            I
          </note>
          <note>
            dag säger vi nej. Hur kan Vänsterpartiet egentligen förklara
            och försvara sig med att vi faktiskt får säga nej när flera tusen
            människor från Kina skulle vilja komma hit och studera? Det finns
            inte utrymme, det finns inte plats för dem, säger vi. De reagerar
            ungefär med att säga: Vi betalar vad som behövs. Vi betalar vad
            det kostar bara vi får komma. Nej, ni får inte komma, för vi vill
            inte ta betalt, säger vi. Detta är ett ohållbart resonemang.
          </note>
          <note>
            Jag är övertygad om att vi går den utveckling till mötes som
            många andra länder har gjort, att vi inom en tioårsperiod har
            blivit tvungna att vidta åtgärder för att öka intäkterna för att
            kunna expandera vår högskoleutbildning med bibehållen och förhoppningsvis
            höjd kvalitet.
          </note>
          <note type="speaker">
            Anf. 12 SOFIA JONSSON (c):
          </note>
          <note>
            Fru talman! Det betänkande som vi diskuterar i dag omfattar en
            ganska stor blandning av enskilda frågor inom högskolepolitiken.
            Som läsare kan det vara svårt att få en helhetsblick kring vad
            högskolepolitiken för oss olika partier står för. I början tänkte
            jag kortfattat gå igenom grunderna för oss i Centerpartiet och
            sedan gå in på några konkreta yrkanden som vi har lagt.
          </note>
          <note>
            Högre utbildning och forskning har stärkts under de senaste årtiondena
            i form av samhällsutveckling och i form av kunskapssamhället som
            växer sig allt starkare. En bra högre utbildning är viktig för
            näringslivet, för vår gemensamma välfärd, men den betyder också
            väldigt mycket för enskilda människors trygghet.
          </note>
          <note>
            Utbildningen är inte bara en nytta för individen och för samhället.
            Lärandet i sig är också en del av människors livskvalitet och
            vår personliga utveckling.
          </note>
          <note>
            För oss i Centerpartiet är utbildningen en rättighet för alla.
            Det innebär att utbildning ska nå hela folket, den ska nå ut i
            hela landet och det ska finnas möjlighet att den sker under hela
            livet. Genom att vi satsar på högskolor i hela landet och stärka
            distansutbildningen kan den sociala och geografiska snedrekryteringen
            motverkas.
          </note>
          <note>
            Utbildningen måste formas efter studenternas önskemål och inte
            efter gamla system som har varit uppbyggda sedan lång tid tillbaka.
          </note>
          <note>
            Den kvantitativa utbyggnaden av skolan som gjorts under de senaste
            åren tycker jag är väldigt bra.
          </note>
          <note>
            Det som har varit lite tråkigt är att de resurser som har behövt
            stärkas och läggas till för att kvaliteten också ska följa med
            i samma takt inte har riktigt stor jämvikt. Kvaliteten, att stärka
            resurserna, att få en bättre arbetsmiljö, att stärka elevernas
            och studenternas säkerhet är viktiga delar som vi måste fortsätta
            att arbeta med för att ge förutsättningar för nya elever och för
            de elever som arbetar där i dag.
          </note>
          <note>
            Den sociala snedrekryteringen har vi diskuterat många gånger
            här i kammaren. Vi säger att vi måste hitta lösningar och ge förutsättningar
            för att fler studenter från olika delar och med olika bakgrunder
            ska ha möjlighet att studera. Tyvärr har vi inte hittat lösningen
            på problemet. Vi har fortsatt att diskutera. I en undersökning
            som SFS har gjort har man frågat studenter varför de känner en
            osäkerhet till att läsa vidare har det varit två delar som varit
            i klar majoritet som svar. Det ena är det studiemedelssystem som
            vi har och där man tycker att det blir väldigt dyrt och att man
            ska behöva gå med lånedelen resten av livet. Det andra är trygghetssystemet.
          </note>
          <note>
            Centerpartiet i båda av de här delarna lagt fram klara och tydliga
            förslag. Vi har lagt fram ett eget studiemedelsförslag som är
            helt och fullt budgeterat och där vi vill höja bidragsdelen. Då
            blir lånedelen för studenterna väldigt liten, och skuldbördan
            blir inte så stor.
          </note>
          <note>
            Vad gäller trygghetssystemet vill vi ha en utredning där man
            ser över studenternas hela situation vad gäller trygghetssystemen
            i dag. Det finns oerhört stora luckor, och studenterna faller
            igenom. Studenterna är inte en homogen grupp där alla ser likadana
            ut, utan man har olika bakgrunder, är i olika åldrar.
          </note>
          <note>
            Men trygghetssystemet är oerhört överlappat och lätt att falla
            igenom.
          </note>
          <note>
            Vi ska komma ihåg att den högre utbildningen är ingenting som
            en student bara ska genomföra. Det är en investering i framtiden
            både ekonomiskt och tidsmässigt för de människor som väljer att
            läsa inom en högre utbildning.
          </note>
          <note>
            Tyvärr har våra förslag inte hörsammats, och problem kvarstår.
            Men vi tänker jobba vidare och kämpa för att i de här delarna
            få rättvisa.
          </note>
          <note>
            Regeringens proposition som kom i höstas om forskning och förnyelse
            blev för vår del en besvikelse. I stället för att gå vägen att
            stärka lärosätenas makt, att ge mer resurser till lärosätena lokalt
            valde man att ge regeringen en större och centraliserad makt.
            Det är tvärtemot de diskussioner som vi har haft tidigare i kammaren.
          </note>
          <note>
            Vi har i Centerpartiet valt en annan fördelning av resurserna
            ut i ämnesområdena. Vi hade velat se en förstärkning av humaniora
            och samhällsvetenskap.
          </note>
          <note>
            Som andra har varit inne på skrev utbildningsministern i en debattartikel
            i går att nya medel ska komma till humaniora. Det är en bra start.
            Men vi får inte glömma bort att fördelningen och en förstärkning
            av de lokala lärosätena är oerhört viktigt. Man ska inte sitta
            här i kammaren eller i Regeringskansliet och fördela resurserna
            ut i minsta detalj. Det ska vara den fria forskningen och lärosätenas
            makt som ska vara i centrum.
          </note>
          <note>
            Fru talman! Högskolan är i dag den enda institution i utbildningssystemet
            där lärarna inte omfattas av formella krav på pedagogisk, metodisk
            eller didaktisk kompetens. Många högskolor försöker att erbjuda
            sina lärare pedagogisk utbildning, men tiden är knapp och resurserna
            är knappa och räcker inte riktigt till för att klara denna helhet.
          </note>
          <note>
            Den centrala resurs som vetenskapligt-pedagogiskt skickliga lärare
            utgör inom den högre utbildningen är oerhört stor och viktig,
            men fortfarande lägger många institutioner betydligt större vikt
            vid den vetenskapliga än vid den pedagogiska skickligheten vid
            anställning och befordran.
          </note>
          <note>
            Det tar lång tid att förändra en sådan inställning, men vi måste
            förstärka lärosätenas möjligheter att ge en pedagogisk utbildning
            för sina anställda. Vi i
          </note>
          <note>
            Centerpartiet anser därför att krav på pedagogisk utbildning
            ska vara obligatoriskt för lärare som arbetar på högskolorna och
            universiteten.
          </note>
          <note>
            Det har tyvärr också varit svårt att få lärare till lärosätena.
            Vi har ett antal gånger kritiserat regeringen och sagt att det
            måste komma fram en strategi för hur vi ska attrahera fler lärare
            att arbeta på våra universitet och högskolor. Man har sagt att
            det här kommer att lösa sig på ett eller annat sätt men inte lagt
            fram några riktiga konkreta förslag. Vi uppmanar regeringen att
            snabbast möjligt ta fram en strategi för att uppmuntra fler att
            bli lärare.
          </note>
          <note>
            Fru talman! Många invandrare som kommer till
          </note>
          <note>
            Sverige har kvalificerad eftergymnasial utbildning eller högskoleutbildning
            i bagaget. De kan numera få sin utbildning värderad enligt tillämplig
            svensk eller internationell standard, men det är inte tillräckligt.
          </note>
          <note>
            Problemen kvarstår för många som inte kommer in på arbetsmarknaden,
            dels för att de saknar praktik och kontakter, dels för att det
            i vissa fall krävs kompletteringar av tidigare utbildningar.
          </note>
          <note>
            Vi tycker därför att de här människorna ska erbjudas att få komplettera
            sin utbildning, om det behövs, för att den ska bli likvärdig med
            den som dagens nyutexaminerade har. I samband med den här utbildningen
            bör det också ges en kvalificerad språkundervisning i svenska
            och, om så behövs, även i det fackspråk som är aktuellt.
          </note>
          <note>
            Majoriteten har i betänkandet på detta svarat att diskussionen
            om detta kommer att tas upp i en proposition som ska komma till
            hösten. Det skulle dock vara intressant att i dag få höra, speciellt
            från socialdemokraterna, vilken inställning man har till den här
            problematiken och vilken väg som man troligtvis kommer att välja.
          </note>
          <note>
            Fru talman! Traditionellt har personer med akademiska examina
            i Sverige rekryterats till offentlig sektor eller till större
            industriföretag. Detta har också till stora delar styrt mål och
            innehåll på grundutbildningsnivån. I dag är karriärvägarna helt
            annorlunda.
          </note>
          <note>
            De större företagen minskar, vilket vi har kunnat se under den
            senaste tiden, och man får som nyutexaminerad student gå andra
            vägar för att hitta ett arbete.
          </note>
          <note>
            Alltfler personer med akademiska examina söker sig då till mindre
            eller medelstora företag eller temporära verksamheter eller bildar
            egna företag.
          </note>
          <note>
            Den här utvecklingen innebär möjligheter till förnyelse av hela
            näringslivet och till en ökad tillväxtpotential, och kompetensnivån
            i mindre och medelstora företag höjs. Utbildningen måste återspegla
            de ändrade faktiska förhållanden som vi har i samhället.
          </note>
          <note>
            Mot denna bakgrund anser vi att upprättande av olika s.k. arbetslivscentrum
            vid universitet och högskolor är ett steg i rätt riktning. I t.ex.
            Storbritannien har man sedan länge liknande sådana verksamheter
            för studenter, med olika typer av s.k. karriärservice.
          </note>
          <note>
            Vid i stort sett alla universitet i Finland och i Nederländerna
            har studenterna tillgång till företagsnätverk och arbetslivsrådgivning
            under studietiden.
          </note>
          <note>
            I och med att lärosätena agerar som huvudmän i dessa aktiviteter
            kan även fakulteter och institutioner dra nytta av de nätverk
            som skapas. Dessutom får studenterna tidiga signaler om vikten
            av karriärplanering och om hur de ska arbeta med sådan i sin utbildning.
            Vi tycker därför att det är rimligt att universitet och högskolor
            tar ett större ansvar för studenternas övergång från studier till
            arbetsliv. Då kan inrättandet av sådana här arbetslivscentrum
            med stark lokal och regional förankring vara ett bra sätt. Det
            behövs en förstärkning av kopplingen mellan högskola och näringsliv.
          </note>
          <note>
            Vi kan se hur man på ett par ställen i Sverige, bl.a.
          </note>
          <note>
            i Karlskrona/Ronneby, har bildat kluster eller kompetensföreningar
            mellan näringslivet och lärosätet.
          </note>
          <note>
            Fru talman! Majoriteten i utskottet uttalar slutligen vad gäller
            arbetslivscentrum att det är upp till regeringen att fundera över
            om det behövs särskilda initiativ för att stimulera här typen
            av insatser. Jag och Centerpartiet anser att problemet är att
            regeringen inte tar tillräckliga initiativ. Jag vill därför fråga
            om det finns ett intresse från den socialdemokratiska gruppen
            i utbildningsutskottet att påverka sina vänner i Regeringskansliet
            i riktning mot att stärka universitetens och högskolornas utveckling
            av kopplingen mellan näringsliv och lärosäten.
          </note>
          <note>
            Jag yrkar avslutningsvis bifall till reservation 6
          </note>
          <note>
            punkt 8.
          </note>
          <note type="speaker">
            Anf. 13 ULF NILSSON (fp):
          </note>
          <note>
            Fru talman! Om man till olika människor ställer frågan vad som
            är högskolans mål och mening, får man ganska många olika svar.
            Svar som ofta återkommer från politiskt håll är att högskolan
            i första hand är till för samhället, att den ska tjäna staten
            eller att den ska tillgodose näringslivets behov. Men det finns
            ett enkelt liberalt besked: Universitet och högskolor är till
            för dem som ägnar sig åt högskolans huvuduppgift - att söka kunskap.
            När framtidens utbildningsväsende nu formas måste därför studenter
            och forskare sättas i centrum.
          </note>
          <note>
            Grunden för min liberala utbildningsvision är idén om den fria
            akademin, med nyckelbegreppen frihet och kvalitet och att kunskap
            har ett egenvärde. Vad innebär då detta liberala ideal i den praktiska
            verkligheten sett ur ett studentperspektiv?
          </note>
          <note>
            Jo, det betyder att staten ska sluta att peka ut vissa ämnen
            som särskilt nyttiga och andra som onyttiga och upphöra med att
            genom centrala planer ensidigt styra över tilldelningen av utbildningsplatser
            dit staten anser det vara lämpligt. I stället borde utgångspunkten
            vara att kunskap har ett värde i sig. Varken studenten som läser
            klassiska språk eller studenten som läser naturvetenskap kan peka
            på hur studierna kommer att resultera i ekonomisk tillväxt i framtiden.
          </note>
          <note>
            Däremot leder studier till att den samlade kunskapen ökar, och
            en student som lyckats med studier i ett ämne som engagerar honom
            eller henne klarar sig oftast mycket bra på arbetsmarknaden.
          </note>
          <note>
            Folkpartiet föreslår i olika motioner ett system där studenterna
            bestämmer både hur fördelningen av platser mellan olika ämnen
            ska vara och hur fördelningen på platser mellan olika högskolor
            ska se ut.
          </note>
          <note>
            Under det senaste halvåret har högskolorna av regeringen fått
            rätt att föra över resurser om platser står tomma, men enligt
            min uppfattning borde man gå längre. I stället för att låta studenter
            läsa på sitt förstahandsval tar man i dag in studenter på deras
            andrahands- och tredjehandsval.
          </note>
          <note>
            I går meddelade utbildningsministern att ca 200
          </note>
          <note>
            miljoner ska gå till humaniora och samhällsvetenskap, och det
            är väldigt glädjande, men det är synd att det sker först när platser
            så uppenbart står tomma på andra utbildningar. Det hade varit
            bättre om dessa resurser hade beslutats redan i höstas, som Folkpartiet
            föreslog.
          </note>
          <note>
            Den liberala utbildningspolitiken betyder också att kvalitet
            måste gå före kvantitet i den högre utbildningen. Studenterna
            har rätt att ställa krav på att den utbildning som bedrivs på
            landets universitet och högskolor håller en hög vetenskaplig kvalitet.
            Därför måste utbyggnadstakten kanske minska något, men på sikt
            kommer fler studenter att genomföra en lyckad utbildning om kvaliteten
            på undervisningen höjs.
          </note>
          <note>
            Vi måste helt enkelt satsa mer pengar på varje student. Då blir
            det möjligt att komma till rätta med den kvalitetskris som många
            studenter och lärare nu vittnar om.
          </note>
          <note>
            Fru talman! Högskolan har en hel del allvarliga problem. Offentliga
            utredningar, Expertgruppen för studier i offentlig ekonomi och
            Riksdagens revisorer har alla tagit fram uppgifter som visar att
            den svenska högskolan har allvarliga problem.
          </note>
          <note>
            - Antalet undervisningstimmar är på många håll skrämmande lågt.
            På många universitet och högskolor får studenter i humaniora endast
            tre fyra timmars undervisning i veckan.
          </note>
          <note>
            - Andelen kvalificerade, disputerade lärare ligger på en mycket
            låg nivå. Snittet av disputerade lärare ligger runt 50 % i Sverige.
          </note>
          <note>
            - Antagningssystemet har havererat. Till många utbildningar ringlar
            sig köerna av studieintresserade studenter långa. På andra håll
            gapar föreläsningssalarna och seminarierummen tomma.
          </note>
          <note>
            - Antalet nyantagna doktorander sjunker drastiskt.
          </note>
          <note>
            Enligt de senaste uppgifterna har andelen nybörjare vid forskarutbildningar
            i humaniora och samhällsvetenskap minskat med ca 50 %.
          </note>
          <note>
            - Den fria grundforskningen trängs undan. Den andel av forskningen
            som finansieras av fakultetsanslag och andra statliga anslag har
            minskat från ca 70 % i början av 80-talet till 50 % i dag.
          </note>
          <note>
            Britt-Marie Danestig, Vänsterpartiet, tog upp en del om bristen
            på resurser, lärare och forskarutbildning. Hon sade att hon hoppades
            att den nya budgeten skulle komma med bra förslag. Det kan vara
            värt att påpeka att Vänsterpartiet i detta betänkande inte har
            ett enda motionsyrkande som rör de frågor som Britt-
          </note>
          <note>
            Marie Danestig tog upp. Jag vet inte om man ska dra slutsatsen
            att Vänsterpartiet för ett drygt halvår sedan var nöjt med den
            budget och det program för högskolan som lades fram. Kan vi framöver
            i utbildningsutskottet förvänta oss motioner med liknande innehåll
            som de motioner som Folkpartiet m.fl. oppositionspartier har lagt
            fram? Britt-Marie Danestig talar ju om samma brister som jag.
          </note>
          <note>
            Senast förra veckan kom uppgifter från Högskoleverket om att
            två tredjedelar av landets högskolor inte lyckats utbilda så många
            studenter som de har i uppgift att göra. Av de siffrorna kan vi
            dra två slutsatser.
          </note>
          <note>
            Den första slutsatsen är att utbyggnaden av den högre utbildningen
            i dag sker i en takt som inte är motiverad utifrån studenternas
            önskemål utan enbart utifrån verklighetsfrämmande planritningar
            på Utbildningsdepartementet. Folkpartiet har vid upprepade tillfällen
            kritiserat den orimligt stora expansionen som bl.a. leder till
            stora kvalitetsbrister.
          </note>
          <note>
            Den andra viktiga slutsatsen av att platserna nu inte kan fyllas
            är att det nuvarande systemet för fördelning av utbildningsplatser
            har havererat. Det leder till långa ringlande köer och, som sagt,
            till tomma salar på andra håll. Det leder också till att många
            studenter måste läsa en utbildning de har sökt i andra eller tredje
            hand, dessutom ofta på en ort där de inte vill läsa. Det ska vara
            studentens val som avgör fördelningen av studieplatser mellan
            högskolor och ämnen.
          </note>
          <note>
            Det grundläggande felet består i att regeringen i sin utbildningspolitik
            inte har gjort upp riktigt med den gamla idén om central politisk
            styrning. Det är helt uppenbart att högskolan måste befrias från
            stora rester av planhushållningens tvångströja. Folkpartiet lanserar
            i stället en modern och samtidigt klassisk liberal vision om den
            fria akademin, i motsats till idén om utbildningsfabriken.
          </note>
          <note>
            Den liberala kunskapssynen vänder sig både mot socialistiskt
            plantänkande och en förenklad marknadsideologi. Kunskap och studier
            har ett värde i sig, som inte kan värderas på kort sikt.
          </note>
          <note>
            Fru talman! Studenternas frihet måste ökas. Det ska inte bara
            ske genom en rörlig studentpeng och frihet att välja studieinriktning.
            Det måste handla om rätt till inflytande över den egna studiesituationen.
          </note>
          <note>
            Det ska inte bara vara självklart att genomföra kursutvärderingar.
            Det ska vara minst lika självklart att utvärderingarna också tas
            på allvar och påverkar den kommande undervisningsplaneringen.
          </note>
          <note>
            Folkpartiet kommer den närmaste tiden att föreslå ett antal förändringar
            som ökar studenternas frihet och makt över sina studier. De ska
            få rätt att få betygsbeslut överprövade och granskade. De ska
            kunna få tentamina granskade av andra lärare. Varje student ska
            erbjudas ett studentkontrakt, där bl.a. principer för rättning,
            betygssättning och överklagande beskrivs. Sådana reformer ökar
            studentinflytandet. Kårobligatoriet, som strider mot föreningsfriheten,
            måste däremot avskaffas. Studentinflytandet ökar inte för att
            studenter tvingas vara med i en organisation där ca 20 % deltar
            i valen.
          </note>
          <note>
            Fru talman! Det måste bli en renässans för den fria grundforskningen.
            En stark grundforskning är en förutsättning för att universitet
            och högskolor ska kunna fungera som samhällets självkritiska spegel.
          </note>
          <note>
            Det finns i dag oroväckande tendenser till att universiteten
            blir alltmer beroende av både privata och statliga projektbidrag.
            Vetenskapens huvuduppgift ska inte bara bestå i att ta emot beställningar
            från politiker och näringsliv. Därför måste den del av forskningsbidraget
            som går direkt till högskolor och universitet växa.
          </note>
          <note>
            Historien visar att framgångsrik utbildning och forskning utvecklas
            när högskolor och universitet har en oberoende ställning. Därför
            måste den akademiska friheten stärkas.
          </note>
          <note>
            Staten och riksdagen har ett avgörande ansvar för att se till
            att högskolorna får tillräckliga resurser för fri forskning. Det
            är den prioritering vi i riksdagen ska göra. Vi ska inte sitta
            som amatörer och ta ställning till enskilda forskningsprojekt.
            Därför ska politiker inte sitta i högskolestyrelserna. I stället
            ska studenter och forskare ha ett avgörande inflytande. Politiker
            ska inte heller sitta i andra organ som beslutar om forskningspengar.
          </note>
          <note>
            I Folkpartiets olika motioner till riksdagen har vi föreslagit
            en kraftig ökning av de samlade forskningsresurserna och en överföring
            direkt till forskarna för att öka oberoendet och den fria forskningen.
            Vi föreslår också att doktorandreformen nu rivs upp, så att fler
            kan doktorera. Vi föreslår också en höjning av beloppet på prislappen
            för varje student, så att det så snart som möjligt blir en höjning
            med närmare 20 %.
          </note>
          <note>
            Då kan beloppet närma sig de idéer som fanns i
          </note>
          <note>
            Grundbulten, som Britt-Marie Danestig talade om. De förslagen
            kommer vi att upprepa. Olika uppgifter som strömmar in från högskolevärlden
            ger oss alltmer rätt.
          </note>
          <note>
            Folkpartiet har just presenterat ett nytt utbildningspolitiskt
            program för högskolans framtid. Idéerna där står i skarp kontrast
            till synen på högskolor och universitet som utbildningsfabriker.
            Vi kommer i olika sammanhang att återkomma till dessa förslag.
          </note>
          <note>
            Fru talman! Avslutningsvis nöjer jag mig med att yrka bifall
            till Folkpartiets reservation 1 under punkt
          </note>
          <note>
            2 och reservation 3 under punkt 30.
          </note>
          <note type="speaker">
            Anf. 14 GUNNAR GOUDE (mp):
          </note>
          <note>
            Fru talman! Det har nu gått två och ett halvt år sedan Miljöpartiet
            gick in i samverkan med regeringen tillsammans med Vänsterpartiet.
            Vi har valt att inte lägga fram några motioner under den tiden
            utan koncentrera oss på de möjligheter som samverkan har gett.
          </note>
          <note>
            Nu har vi ändå lagt fram en motion. Vi har ett behov av att ge
            en övergripande beskrivning av Miljöpartiets syn på utbildning
            och forskning. Den motsvarar i blygsammare skala det som regeringen
            brukar lämna i form av en utvecklingsplan för skola eller utbildning
            och forskning. Den är ganska omfattande.
          </note>
          <note>
            Ungefär 30 sidor handlar om högskolan. Jag tänker inte dra innehållet
            i den nu.
          </note>
          <note>
            Jag vill börja med att konstatera att följande har skett under
            mandatperioden, när vi nu har passerat halvlek. Vi har fått en
            ny forskningsorganisation. Vi har fått ett forskningsråd för miljöfrågor,
            med en ekologisk inriktning, vilket vi från Miljöpartiet naturligtvis
            hälsar med glädje. Vi har fått ett markant ökat studentinflytande
            genom en särskild lagstiftning. Vi har fått en ny lärarutbildning.
            Doktorandtjänsterna har ökat. Vi har en studiemedelsreform som
            innebär förbättringar både när det gäller studiemedlets storlek
            och återbetalning.
          </note>
          <note>
            Vi har en lång rad mindre åtgärder som har vidtagits för att
            åstadkomma förbättringar av typen olycksfallsförsäkring för alla
            studenter, handledarutbildning för dem som handleder doktorander
            och en rad åtgärder för att förbättra jämställdheten. Vi har fått
            bort kvinnofällan som tidigare fanns vid rekrytering av forskarassistenter.
          </note>
          <note>
            När jag tittar bakåt i motionerna från förra mandatperioden såg
            jag allt detta i form av önskemål från vår sida, men också naturligtvis
            i de andra partiernas motioner. Jag nämner det bara för att påminna
            om att dessa saker i själva verket har genomförts under relativt
            stor enighet. Det tror jag är bra. Det är stora reformer, och
            det är viktigt att de kan ligga kvar framöver i tiden. Jag åtkommer
            till det i slutet av anförandet.
          </note>
          <note>
            Den motion som jag har väckt inleds med att jag konstaterar att
            universitet och högskolor har fått inte bara fler studenter utan
            också ett markant breddat uppdrag. Universitet och högskolor ska
            svara för bildningen. Det är den viktigaste bildningskällan för
            svenska folket, och behovet av den bildningen ökar i och med att
            vi går in i kunskapssamhället.
          </note>
          <note>
            Det krävs en större grad av bildning inom näringsliv såväl som
            inom den offentliga sektorn och för att kunna delta i det demokratiska
            arbetet i samhället. Det krävs naturligtvis också för att med
            lust och glädje studera sådant man är intresserad av. Det är en
            del av den ökade livskvaliteten.
          </note>
          <note>
            Dessutom svarar universitet och högskolor för yrkesutbildningarna
            i allt större utsträckning. Alltfler yrkesutbildningar tas in
            i högskolor och på universiteten. Fortbildningen kommer att växa.
            Där har man i stort sett bara gått ned i startgroparna. Behovet
            av fortbildning kommer att vara mycket stort framöver.
          </note>
          <note>
            Universitet och högskolor har ännu ganska blygsam verksamhet
            på området, men den kommer alltså att växa.
          </note>
          <note>
            Forskarutbildningen är viktig. Samhället ropar efter fler forskarutbildade
            både på näringslivets sida och inom den offentliga sektorn. Sedan
            är det naturligtvis forskningen, som är en av de stora huvuduppgifterna
            för universiteten och en del högskolor.
          </note>
          <note>
            I motionen tas upp olika delar av de problem man har inför framtiden.
            Det oerhört viktigt att vi snabbt kan åtgärda bristerna i de studerandes
            situation och det faktum att vi har en social snedrekrytering.
            När det gäller jämställdheten mellan kvinnor och män har vi en
            bit kvar. Flera talare har berört de studiesociala frågorna, bl.a.
            Sofia Jonsson. Där återstår en del att göra. Antagningssystemet
            skulle förbättras, osv.
          </note>
          <note>
            På lärarsidan har vi problem. Vi har som i grundskolan och på
            gymnasiet lärarbrist. Högskola och universitet har alltför få
            lärare som har egen forskarutbildning. Det är naturligtvis inte
            acceptabelt på sikt.
          </note>
          <note>
            Men det tar tid. Det kräver att vi får fler doktorandtjänster
            och kan öka på den utbildningen, och det är viktigt.
          </note>
          <note>
            Vi har i motionen föreslagit att vi ska få en högskollärarutbildning.
            Det finns väl tecken som tyder på att det är alltfler som tycker
            som Miljöpartiet i den frågan. Vi har drivit den i fem års tid
            nu. Det är dags att vi får den. Det finns en naturlig plats för
            den i den nya lärarutbildningen. Den kan lätt byggas ut till att
            omfatta också högskollärarutbildningen.
          </note>
          <note>
            Forskningen har berörts av några här. Man har sagt att forskningen
            har fått inskränkningar i sin frihet. Det kan jag inte alls hålla
            med om. I motionen påpekar vi naturligtvis att det är viktigt
            att forskningens frihet bibehålls. Det finns hot mot den. Men
            det är knappast hot som har uppstått på grund av de åtgärder som
            har vidtagits från regeringens sida.
          </note>
          <note>
            Jag skulle kunna ta upp ett sådant hot som jag tycker är ett
            märkligt problem framöver när det gäller forskningens frihet.
            Det är vårt medlemskap i EU och deltagandet i EU:s forskningsprogram.
            Där växer hotet mot friheten. Nu har anslagen varit uppe i storleksordningen
            2 miljarder.
          </note>
          <note>
            Vi fick en rapport från utbildningsministern där han med glädje
            konstaterar att EU:s satsning ökar med 17 %. Hur pass glädjande
            är det egentligen? Det betyder att Sverige kan få lite över 2
            miljarder i forskningsbidrag från EU. Då vet vi att vi har ett
            krav på en motfinansiering på 100 %.
          </note>
          <note>
            Vi ska alltså själva ställa upp med drygt 2 miljarder. Då är
            2 miljarder uppbundna. Dessutom får EU:s forskningspengar inte
            användas för administration, utan det kommer till ytterligare
            medel som måste skakas fram här i Sverige för forskningen. Då
            är vi uppe i 4 ¼ miljard utan vidare. De pengarna ska jämföras
            med de 1,7 miljarder som Vetenskapsrådet med de tre ämnesråden
            totalt disponerar per år.
          </note>
          <note>
            Det är alltså pengar som inte alls delas ut enligt de intentioner
            vi har, där just forskningens frihet har satts i centrum. Forskningsråden
            har en majoritet av forskare som själva utan några som helst påverkningar
            från riksdagen fördelar medlen efter kvalitet och inriktning som
            de bedömer utifrån vetenskapliga grunder.
          </note>
          <note>
            I stället får vi satsa 4 ¼ miljard på forskning där områdena
            prioriteras i EU, där ansökningarna bedöms nere i Bryssel och
            där våra forskare eller andras forskare har ett mycket litet inflytande
            över medlen. Det är det största hotet mot forskningens frihet
            vi har för närvarande.
          </note>
          <note>
            Vi berör också i motionen att det är angeläget att staten får
            tillfälle att organisera åtminstone ansökningarna till EU så att
            vi får dem samordnade på något sätt med det vi och svensk forskning
            vill se som en utveckling. Det är ett stort problem.
          </note>
          <note>
            Vi har i motionen berört en mängd mindre frågor av lite mer speciell
            natur. Jag kan nämna några som kan vara av intresse. Vi har i
            landet ett behov av ett miljötekniskt institut. Miljöpartiet föreslår
            inrättandet av ett sådant som ska serva små och medelstora företag
            med hjälp för produktutvecklingen för att få miljöanpassade produkter.
            Det är naturligtvis viktigt ur miljösynpunkt. Det är också viktigt
            av konkurrensskäl på den internationella marknaden.
          </note>
          <note>
            För att stärka svensk forskning när det gäller det internationella
            arbetet har vi föreslagit att man ska inrätta ett internationellt
            science center i Sverige. Det ska vara ett stort kraftfullt sådant
            som ska kunna samla frontforskare inom forskning som är under
            stark utveckling.
          </note>
          <note>
            Huvuduppgiften och signum för detta centrum ska vara att forskarna
            diskuterar vilka effekter de nya forskningsrönen har på en utveckling,
            med analysen särskilt koncentrerad på frågan om hur vi får en
            ekologiskt och socialt långsiktigt hållbar utveckling.
          </note>
          <note>
            Vi har i motionen också berört en annan stor del av svensk forskning
            som få talar om, och det är försvarsforskningen. Försvaret har
            sedan länge haft en mycket omfattande forskning av god kvalitet.
            I den takt som försvaret nu ställs om och delvis trappar ned kan
            den forskningsresursen föras över i civil verksamhet, dvs. inriktas
            mot den civila sektorn. Det är angeläget att vi tar hand om den
            snabbt, utvecklar den och tar vara på den på rätt sätt så att
            den kommer det civila samhället till godo.
          </note>
          <note>
            En fråga som jag skulle vilja avsluta med gäller användandet
            av försöksdjur i forskningen. Tyvärr har antalet försöksdjur som
            används i forskningen ökat.
          </note>
          <note>
            Den ökningen beror till allra största delen på utvecklingen inom
            genteknik, där man tar fram nya musstammar med speciella genuppsättningar.
          </note>
          <note>
            Några minskningar när det gäller de andra djurarterna har vi
            egentligen inte sett. Förhållandena för de djur som används i
            forskningen måste vara goda. Det är de långt ifrån i dag. De ska
            användas så lite som möjligt i forskningen. Försök med djur ska
            ersättas med andra metoder så långt det någonsin går.
          </note>
          <note>
            Vi föreslår bl.a. att de etiska nämnderna som har att granska
            och godkänna forskningsprojekt ska förstärkas så att de får en
            ökad kompetens när det gäller de djur som de ska yttra sig om.
            De ska alltså väl känna de här djurens naturliga beteenden, vilka
            biotoper de naturligt förekommer i och vilka krav de har på djurstallar
            och själva försökssituationen och vad de är speciellt känsliga
            för. Samma krav ska naturligtvis ställas på forskarna som använder
            djuren. De måste känna djuren väl och inte tro att det är någon
            sorts apparater som man använder.
          </note>
          <note>
            De försöksdjursetiska nämnderna har också stora svårigheter att
            avgöra om de forskningsprojekt som de ska yttra sig om verkligen
            håller den kvalitet som man kan kräva och verkligen är så angelägna
            som det ofta påstås. Angelägenhetsgraden ska ställas mot graden
            av lidande hos djuren. Där behövs det alltså ordentliga förstärkningar,
            och vi har ett program för det.
          </note>
          <note>
            Jag vill avsluta med att säga något kort om ett karaktärsdrag
            i vår motion såväl som i alla de andras. Vi talar egentligen rätt
            mycket om detaljer i ett system.
          </note>
          <note>
            Det handlar om korrigeringar och tillägg för att göra det bättre.
            Men det är antagligen så att vi är på väg in i en ny epok när
            det gäller högre utbildning och forskning. Det är alltid svårt
            att se när man går från en epok till en annan. Vi ser ju att förändringarna
            är stora. Det är kolossalt många fler som ska gå på högskolor
            och universitet. Uppdragen är kolossalt utvidgade.
          </note>
          <note>
            Jag skulle vilja att vi så småningom får en diskussion om hur
            det här nya ska se ut. Nu nöjer jag mig med att konstatera att
            det är två saker som är viktiga för att vi inte ska hamna fel.
            Det är att vi lämnar så mycket som möjligt öppet i systemet för
            fri prövning av alternativ så att vi får en tillväxt i alla de
            högskolor och universitet som nu går i rätt riktning. Det skulle
            möjliggöra inträdet i en ny epok. Man måste åtminstone få chansen
            att pröva sig fram. Där tror jag att vi på sätt och vis är eniga.
          </note>
          <note>
            De borgerliga partiernas företrädare här har talat om behovet
            av frihet men inte alls nämnt på vilket sätt det skulle kunna
            ske. Moderater och folkpartister har talat om att vi måste ge
            universitet och högskolor en frihet i form av en privatisering.
            Vi tror att det är precis tvärtom, nämligen att staten är den
            enda som långsiktigt kan garantera att friheten verkligen finns
            på högskolor och universitet. Vem vågar överlämna t.ex. grundforskningen
            till privata intressen? Jag tror att det skulle vara mycket riskfyllt
            på lång sikt. Där har staten ett stort ansvar. Det vill jag betona.
            Friheten får inte på något sätt innebära att staten sviker på
            den punkten.
          </note>
          <note type="speaker">
            Anf. 15 YVONNE ANDERSSON (kd) replik:
          </note>
          <note>
            Fru talman! Jag tolkar Gunnar Goude så att han ställer sig bakom
            Kristdemokraternas syn på att självständighetsförklara lärosätena
            på det sätt som jag tidigare anförde. Det var intressant att höra
            hur han tänker sig de lokala möjligheterna för varje lärosäte
            att finna sina alternativ.
          </note>
          <note>
            Min fråga här gäller lärarförsörjningen, som också
          </note>
          <note>
            Gunnar Goude delvis tog upp. Jag skulle vilja höra
          </note>
          <note>
            Miljöpartiets förslag till hur man ska lösa den kris som kommer
            att uppstå inom en tioårsperiod om man inte gör något drastiskt.
            Det gäller framför allt identiteten. Finns det någon skillnad
            på forskare och lärare i Miljöpartiets framtida högskola? Ska
            det vara skillnad i deras utbildning och i deras tjänsteutövningar
            på olika sätt? Eller är det grupper som kan sammanföras med varandra
            utan någon identitetsskillnad i gruppen som sådan?
          </note>
          <note type="speaker">
            Anf. 16 GUNNAR GOUDE (mp) replik:
          </note>
          <note>
            Fru talman! Det här är en av de intressanta frågor där jag tror
            att vi inte ska göra anspråk på att ha lösningen. Vi går in i
            en ny epok. Vilken typ av lärare kommer den nya högskolan och
            det nya universitetet att behöva på sikt? Vi tänker i termer av
            det gamla systemet - professor, lektorer och studerande. Vi vill
            kanske underlätta för adjunkterna genom att göra dem till lektorer.
            Där tror jag att en av bristerna ligger. Vi är lite för tidigt
            ute för att låsa upp systemet. Vi ska nog i stället lämna öppet
            för en frihet att pröva med mellanformer av tjänster, t.ex. tillsvidareförordnanden
            i stället för fasta tjänster osv.
          </note>
          <note>
            Jag kan mycket väl tänka mig att vi behöver mellangrupper av
            den typ som man har på Lantbruksuniversitetet t.ex. Man har konsulenter
            som är forskarutbildade och kan forskningssidan. De går ut till
            bönderna med information om vad som händer på forskningssidan.
            De har det som uppdrag. De har hela tiden kontakt med forskningen.
            Det är en mellanform av lärartjänster som kanske blir väldigt
            viktiga. De forskar kanske inte alltid själva, men de har forskarutbildning
            och kan den biten. Vi kommer säkert att behöva helt nya lärartjänster
            för yrkesutbildningarna med mellantjänster där man har andra kompetenser
            än det vi normalt väntar oss att lektorer och professorer ska
            ha.
          </note>
          <note>
            Det blir spännande att se. Vi är öppna för en fri prövning av
            de här systemen. De kan få se väldigt olika ut på olika högskolor
            beroende på vilken inriktning man har och vilken typ av utbildningar
            man har.
          </note>
          <note type="speaker">
            Anf. 17 YVONNE ANDERSSON (kd) replik:
          </note>
          <note>
            Fru talman! Tack för det svaret. Då vill jag spetsa till frågan.
            Jag gillar svaret därför att jag tror att den här friheten, att
            det får växa fram på de enskilda lärosätet hur det ska se ut,
            är så oerhört viktig. Men i sitt anförande berörde Gunnar Goude
            att adjunkterna skulle ha forskarutbildning och att det var väldigt
            viktigt. Jag tror att det är jätteviktigt att alla ska ha möjlighet
            till en forskarutbildning. Men ska adjunkter utan forskarutbildning
            och som kanske har stort intresse för forskning inte kunna finnas
            kvar i den framtida högskolan?
          </note>
          <note type="speaker">
            Anf. 18 GUNNAR GOUDE (mp) replik:
          </note>
          <note>
            Fru talman! Yvonne Andersson ställer frågan som om det var frågan
            om att sparka adjunkterna. Det är det inte. Jag har många gånger
            talat om att adjunkterna har varit en missgynnad grupp i lärarkåren.
            De har haft en alldeles otillbörligt stor undervisningsbörda.
          </note>
          <note>
            När lektorerna har haft 700-800 timmar har de kanske haft det
            dubbla. De har haft väldigt små möjligheter att själva vidareutbilda
            sig. Därför har vi adjunkter som saknar forskarutbildning.
          </note>
          <note>
            Den ursprungliga tanken med adjunktstjänsterna var att de skulle
            vara tre- eller sexårsförordnanden som skulle innebära en förstärkning
            av rörligheten mellan gymnasier och universitet. Man skulle alltså
            vara gymnasielärare som lektor och komma in som adjunkt och arbeta
            några år på högskolan för att öka sin egen kompetens och kunna
            bidra med erfarenheter från gymnasieskolan. Men den tanken förfelades.
            Det är inte alls så adjunkterna har använts. De har blivit en
            billig arbetskraft för att klara lärarsituationen.
          </note>
          <note>
            Adjunktstjänsterna bör tas bort på något sätt, men därmed inte
            sagt att adjunkterna ska bort. Den arbetsrättsliga sidan är ju
            en helt annan fråga.
          </note>
          <note type="speaker">
            Anf. 19 ULF NILSSON (fp) replik:
          </note>
          <note>
            Fru talman! En hel del av det Gunnar Goude säger om universitets
            och högskolors frihet stämmer med vad Folkpartiet säger. Därför
            kan jag inte förstå att
          </note>
          <note>
            Gunnar Goude kommer till slutsatsen att det inte också finns
            bekymmer när det gäller att garantera friheten.
          </note>
          <note>
            Jag brukar säga att statens huvuduppgift när det gäller forskningen
            är just att garantera frihet genom att ge ordentligt med resurser
            för fri grundforskning.
          </note>
          <note>
            Jag tycker att det är viktigt att högskolorna inte blir något
            slags beställarorgan vare sig åt politiker eller näringsliv. Det
            är viktigt att det finns ett utrymme för fri grundforskning.
          </note>
          <note>
            När det gäller europeisk forskningspolitik har faktiskt Folkpartiet
            och Miljöpartiet också en liknande inställning, trots att vi har
            rakt motsatt inställning i övrigt när det gäller europeiskt samarbete
            och EU. I
          </note>
          <note>
            bl.a. EU-nämnden fick miljöpartister och folkpartister m.fl.
            för några månader sedan en majoritet för en skärpning av formuleringarna
            till värn för fri forskning.
          </note>
          <note>
            Vad jag inte förstår är att Gunnar Goude inte ser ett hot mot
            forskningens frihet i Sverige. Det är ju så uppenbart att den
            beställda forskningen har ökat i förhållande till den fria forskningen.
            Det är också helt uppenbart att vi här i riksdagen har fattat
            beslut om en proposition som säger att andelen forskningsmedel
            som går direkt till högskolorna ska minska.
          </note>
          <note>
            Slutligen har vi också sett i den ekonomiska propositionen hur
            regeringen öronmärker en mycket stor del av ökningen av resurserna
            till Vetenskapsrådet.
          </note>
          <note>
            Det finns alltså åtminstone tre punkter där jag tycker att Gunnar
            Goude med sin inställning också borde vara lite bekymrad.
          </note>
          <note type="speaker">
            Anf. 20 GUNNAR GOUDE (mp) replik:
          </note>
          <note>
            Fru talman! Vi delar uppfattningen att man ska ha en fri grundforskning,
            att det är viktigt och att det ska stödjas.
          </note>
          <note>
            Det återspeglas också i budgetarna. Det har ju faktiskt givits
            ett ordentligt tillskott med friska pengar till Vetenskapsrådet
            i samband med att man satte den nya organisationen. Det är angeläget.
            Man kan alltid önska att det skulle ha varit mer pengar. På sikt
            kommer det naturligtvis att bli så när pengapåsen i stort räcker
            till det. Vi ser gärna att det skulle bli mer pengar till den
            grundforskning som finansieras via
          </note>
          <note>
            Vetenskapsrådet.
          </note>
          <note>
            I frågan om fördelningen mellan universitet och vetenskapsråd
            har vi kanske en motsatt uppfattning.
          </note>
          <note>
            Det är naturligtvis inte så att vi vill minska forskningsanslagen
            till universitet och högskolor. Men vi vill öka de anslag som
            går via Vetenskapsrådet snabbare. Det innebär nämligen en kvalitetsgaranti
            om det går via Vetenskapsrådet. Forskarna konkurrerar med varandra
            om pengarna i kvalitetshänseende.
          </note>
          <note>
            Fakulteterna ute på universitet och högskolor har alltid varit
            ganska dåliga på att bedöma kvaliteten i forskningsprojektet.
            Det beror bl.a. på att det sitter en representant från varje ämne
            i fakulteten, som alltså ska bedöma andra ämnens forskning. Man
            kan naturligtvis ta in utlåtanden utifrån. Men jag tror att det
            är viktigt att högskolorna koncentrerar sig på att hålla basresurserna
            för forskning - tjänster, lokaler, utrustning - medan projekten,
            där själva utvecklingspotentialen ju ligger, styrs från Vetenskapsrådet.
          </note>
          <note>
            Och, som sagt, EU är det största hindret för fri forskning i
            Sverige. Det är det ojämförligt största hindret. Man hanterar
            mer pengar än Vetenskapsrådet tillsammans med de två forskningsråden
            för tillämpad forskning.
          </note>
          <note type="speaker">
            Anf. 21 ULF NILSSON (fp) replik:
          </note>
          <note>
            Fru talman! Vi ser tydligen till en del olika på vad som är fri
            forskning i Sverige. Jag tycker att det är viktigt att t.ex. en
            människa som börjar doktorera hittar en idé och utvecklar den
            tillsammans med handledaren i stället för den omvända vägen -
            att institutionen hittar pengar och sedan i efterhand letar efter
            en doktorand som passar till pengarna. Det är den utveckling vi
            nu ser på våra institutioner i allt större utsträckning.
          </note>
          <note>
            Gunnar Goude nämnde Vetenskapsrådet. Hade de pengarna varit avsedda
            för fri forskning hade de inte varit så öronmärkta. I stort sett
            hela resursökningen som kom var bunden till enskilda forskningsprojekt
            som det enligt min mening inte är politikernas uppgift att syssla
            med.
          </note>
          <note>
            Än en gång upprepar jag att det står ordagrannt i propositionen
            att andelen som går direkt till högskolor ska minska. Det tycker
            tydligen Gunnar Goude trots allt är bra, vilket inte jag tycker.
          </note>
          <note type="speaker">
            Anf. 22 GUNNAR GOUDE (mp) replik:
          </note>
          <note>
            Fru talman! Att andelen ska minska är en fråga om proportioner.
            Jag säger ju att forskningsanslagen till högskolor och universitet
            ska öka. Det är också angeläget. Men de ska öka snabbare till
            Vetenskapsrådet.
          </note>
          <note>
            Vi har ett Vetenskapsråd som totalt disponerar 1,7
          </note>
          <note>
            miljarder. Det är inte en tillräckligt stor del som är avsatt.
          </note>
          <note>
            Andelen ska man väl inte vara så bekymrad om.
          </note>
          <note>
            Det skulle vara av något slags avundsjukeskäl mellan de två parterna.
            Men det tycker jag inte att man ska gå in på.
          </note>
          <note>
            Sedan är det lite konstigt att hävda å ena sidan att resursökningen
            till Vetenskapsrådet har varit så bedrövligt liten, å andra sidan
            att det är så mycket öronmärkning i och med att man öronmärkt
            just resursökningen. Det var nog ganska naturligt. I princip tycker
            inte jag heller att man ska öronmärka resurserna till grundforskningen.
            Det är viktigt, och det har man heller inte gjort. Den stora delen
            av pengarna som ligger på Vetenskapsrådet är ju inte öronmärkta.
          </note>
          <note>
            Däremot kan det vara naturligt att man i ett läge då man startar
            en ny organisation säger något om hur man förväntar sig att det
            ska fördelas. Det ligger nära de allmänna direktiv som Vetenskapsrådet
            har fått, t.ex. när det gäller tvärvetenskaplig forskning.
          </note>
          <note>
            När det gäller doktoranderna skedde den här gången just en sådan
            öronmärkning av pengarna till
          </note>
          <note>
            Vetenskapsrådet. Man har sagt att Vetenskapsrådet ska särskilt
            stödja unga forskare och forskarutbildning. Man har alltså fått
            det i direktivet. Men man kan inte hävda att man absolut inte
            ska ge sådana direktiv och samtidigt kräva att de ska komma till
            stånd. Jag tycker att det där är lite oklart. Men det gör ingenting.
          </note>
          <note>
            Vi tycks ju vara överens om både doktorandernas behov av egna
            resurser för forskning och om grundforskningens frihet.
          </note>
          <note type="speaker">
            Anf. 23 SOFIA JONSSON (c) replik:
          </note>
          <note>
            Fru talman! Jag blev glad över ett par saker som
          </note>
          <note>
            Gunnar Goude sade.
          </note>
          <note>
            Det ena var när han diskuterade lärarförsörjningen och påpekade
            hur viktigt det är att försöka hitta en strategi, ett arbetssätt,
            för att fler ska attraheras av att ta ett arbete som lärare på
            högskolor och våra universitet.
          </note>
          <note>
            Det andra var trygghetssystemen för studenter. I
          </note>
          <note>
            dag är det ett stort problem för studenterna när de börjar på
            högskola eller universitet. De trygghetssystem vi har i dag grundar
            sig ju på den inkomstbortfallsprincip som finns och som i grund
            och botten är byggd för arbetsmarknaden. Det betyder att de studenter
            som kommer direkt från gymnasiet till högskolan och som inte har
            arbetat tidigare inte har grunden för t.ex. a-kassa eller olika
            försäkringar, föräldraförsäkring eller vad det nu kan vara, om
            man t.ex. blir sjukskriven. Det är en fruktansvärd situation.
          </note>
          <note>
            Systemet är sådant att myndigheterna har olika åsikter om hur
            lång tid man är student och om vad man är som student. Det här
            vill vi ha en översyn av.
          </note>
          <note>
            Vi vill ha en utredning för att hitta en samlad bild för att
            underlätta för studenterna.
          </note>
          <note>
            Tycker Goude att det är en bra inriktning att försöka hitta en
            samlad, förenklad bild för studenterna och för deras säkerhet?
          </note>
          <note type="speaker">
            Anf. 24 GUNNAR GOUDE (mp) replik:
          </note>
          <note>
            Fru talman! Den fråga som Sofia Jonsson tar upp är en mycket
            viktig fråga. Det är alldeles korrekt att det inte är bra förhållanden
            för studenterna.
          </note>
          <note>
            Svårigheterna däremot är stora. Inom Utbildningsdepartementet
            känner man sig naturligtvis tveksam till att ta på sig den här
            uppgiften. Möjligen skulle man kunna initiera detta och peka på
            att det behövs ett socialförsäkringssystem för studenterna.
          </note>
          <note>
            Då är man inne på den stora frågan som handlar om hur man ska
            förändra trygghetssystemen i Sverige. Vi har ett socialförsäkringssystem
            som ur Miljöpartiets synpunkt har stora brister. Det är plottrigt.
          </note>
          <note>
            Det har vuxit fram i steg vartefter den svenska välfärden har
            byggts ut. Och det har varit bra när det har kommit. Men i dagsläget
            innebär det svårigheter när vi har en helt ny situation med t.ex.
            våldsam arbetslöshet. Det passar inte för vårt socialförsäkringssystem.
            Det spräcker a-kassan och det hindrar möjligheterna att använda
            studiemedlen på ett effektivt sätt. Ni har själva sett hur vi
            har bollat med de bitarna. För studenterna passar inte föräldraförsäkringen,
            sjukförsäkringen är inte konstruerad efter deras syfte och de
            har inte tillgång till a-kassa.
          </note>
          <note>
            Det är många problem där. Vi skulle vilja ha en utredning när
            det gäller trygghetssystemet. Och Miljöpartiet har föreslagit
            en förenkling, så att vi får en grundtrygghet för alla som inte
            är så hårt knuten till lönearbetet. Det gagnar kvinnor, arbetslösa
            och studerande. Men jag kan alltså inte lova någon lösning på
            det problemet i dag men arbetar för det.
          </note>
          <note type="speaker">
            Anf. 25 SOFIA JONSSON (c) replik:
          </note>
          <note>
            Fru talman! Det var ju bra att Goude vill arbeta för det. Det
            vore intressant om han kunde forma en diskussion kring det.
          </note>
          <note>
            Min andra fråga är kortfattad och gäller kårobligatoriet. Goude
            har ju inte bara i den här debatten utan även i andra debatter
            diskuterat friheten och mångfalden. Det gäller inte bara studenter
            utan även människors och individers rättigheter att vara fria
            och kunna välja därefter. Sedan kan man då se i betänkandet och
            tidigare att Miljöpartiet inte ställer upp på studenternas friheter.
            Man säger i stället att kårobligatoriet ska finnas kvar. Är det
            verkligen Miljöpartiets och Gunnar Goudes uppfattning?
          </note>
          <note type="speaker">
            Anf. 26 GUNNAR GOUDE (mp) replik:
          </note>
          <note>
            Fru talman! Den där frågan är lite rolig. Jag hade ödet att jungfrutala
            här i riksdagen med anledning av kårobligatoriet. Vi deklarerade
            då tydligt att det naturligtvis principiellt sett är fullständigt
            oacceptabelt att man har tvångsanslutning till en förening. Det
            är ingenting som Miljöpartiet ställer upp på.
          </note>
          <note>
            Det här var 1994 och 1995. Då satt den nuvarande utbildningsministern,
            Thomas Östros, bakom mig på
          </note>
          <note>
            Uppsalabänken och hade en precis likadan motion för avskaffande
            av kårobligatoriet. Det gällde också principen, som var mycket
            vackert deklarerad i motionen. Men vi hade alltså bakom oss en
            mandatperiod med en borgerlig regering som hade försökt avskaffa
            det här snabbt men inte hade lyckats åstadkomma någon lösning
            på de problem som det innebär när det gäller just t.ex. den sociala
            tryggheten. Det är ju många sociala frågor som hanteras inom kårerna.
          </note>
          <note>
            Där finns ekonomiska intressen i form av byggnader osv. Och det
            är en organisation som har en viktig funktion.
          </note>
          <note>
            Man måste naturligtvis då ta steget när man avskaffar det här
            på ett planerat sätt, och det har suttit två utredningar som har
            kommit med förslag som har förkastats därför att de skulle innebära
            en försämring för studenterna. Man gjorde den bedömningen att
            det var en risk med att avskaffa det här. Det gjordes för rätt
            länge sedan.
          </note>
          <note>
            Jag har begärt att man skulle få en ny utredning.
          </note>
          <note>
            Det var för fyra år sedan. Men viljan har inte varit så stor.
            Det är naturligtvis inte något väldigt angeläget problem, och
            tidpunkten just nu är ogynnsam därför att vi har fått en förändring
            med ett markant ökat studentinflytande. Därför är det viktigt
            att de gamla kanalerna finns och att man kan utnyttja dem. Där
            ska alltså studenterna ha en helt annat möjlighet att påverka
            utformningen av kurser, innehållet osv. Så nu skulle jag nog vilja
            vänta av det skälet. Det är inte rätt ögonblick att göra det.
          </note>
          <note type="speaker">
            Anf. 27 TOMAS HÖGSTRÖM (m) replik:
          </note>
          <note>
            Fru talman! Jag tror att de flesta av oss är överens om att det
            är bra med ett ökat internationellt forskningssamarbete. Det är
            bra att man i forskarvärlden ges möjligheter att utbyta erfarenheter.
            Det berikar forskare i olika länder att gemensamt samarbeta kring
            viktiga foskningsprojekt.
          </note>
          <note>
            Det är därför intressant att nu höra Gunnar Goude ifrågasätta
            EU:s forskningsanslag och den utveckling vi ser här, utifrån att
            forskarvärlden i liten utsträckning kan påverka fördelningen av
            anslagen och prövningar av anslagen. Det är ju samma Gunnar Goude
            som samarbetar med en regering som har ökat den politiska styrningen
            av resursfördelningen, av organisationsformerna och av ledningsfunktionerna
            beträffande högskolor, universitet och organisationsmodellerna.
            Så här hör vi en röst från talarstolen för
          </note>
          <note>
            Miljöpartiet, men i verkligheten sker någonting annat.
          </note>
          <note type="speaker">
            Anf. 28 GUNNAR GOUDE (mp) replik:
          </note>
          <note>
            Fru talman! Det där var ju ingen bra beskrivning av verkligheten,
            Tomas Högström. Det är väl så att regeringen, i samverkan med
            Miljöpartiet och Vänsterpartiet, har ökat den politiska friheten
            och minskat den politiska styrningen men inte kunnat klara det
            fullt ut.
          </note>
          <note>
            Jag kan ju peka på vad som har skett. Vi har alltså forskarmajoritet
            i Vetenskapsrådet, i styrelsen där.
          </note>
          <note>
            Forskarna har majoritet och full bestämmanderätt.
          </note>
          <note>
            Dessutom har vi ordnat så att det är forskarmajoritet även i
            forskningsråden för tillämpad forskning.
          </note>
          <note>
            Forskningsrådet för sociala frågor och forskningsrådet för ekologiskt
            inriktade frågor formas och har också en majoritet av forskare.
          </note>
          <note>
            Däremot åker vi naturligtvis på pumpen när det gäller möjligheten
            att komma åt en styrning som inte är en forskarstyrning när det
            gäller de stora pengar som ni band upp i löntagarfondsstiftelsen,
            som vi då inte kan se. Det hade ju varit bättre om de hade kunnat
            ligga i Vetenskapsrådet, där forskarna hade haft möjligheten att
            hantera de pengarna. Det är mycket stora pengar. Det var moderaterna,
            Per Unckel, som drev igenom det. Det är den stora låsningen av
            pengarna. Man förde undan dem från forskarsamhället.
          </note>
          <note>
            Det som den här regeringen har gjort och som vi har varit med
            om att göra är alltså att öka friheten och minska den politiska
            styrningen. Ni gjorde tvärtom.
          </note>
          <note>
            Och EU är alltså det största hotet. Vi är självfallet för samverkan,
            och den samverkan är inget problem för en grundforskare. En grundforskare
            som är intresserad av ett område hittar genast de andra i världen
            som forskar på samma område. Inte ens järnridån kunde hindra den
            typen av samverkan. EU:s klåfingrighet på det här området är i
            bästa fall bara en liten broms, men den är ett kraftigt hinder.
          </note>
          <note>
            När det gäller näringslivet har utvärderingarna visat att pengarna
            dessutom används på ett dåligt sätt.
          </note>
          <note type="speaker">
            Anf. 29 TOMAS HÖGSTRÖM (m) replik:
          </note>
          <note>
            Fru talman! Tillskapandet av de fristående forskningsstiftelserna
            uppfattas i alla fall av forskningssamhället som ett lyft och
            innebar de facto en förstärkning till det området. I den delen
            har vi tydligen helt olika beskrivningar.
          </note>
          <note>
            Vad vi nu har sett är en ökad öronmärkning som dessutom har omvittnats
            från andra håll. Och då hävdar Goude fortfarande att politiseringen
            har minskat.
          </note>
          <note>
            Det är de facto helt felaktiga påståenden som han kommer med.
          </note>
          <note type="speaker">
            Anf. 30 GUNNAR GOUDE (mp) replik:
          </note>
          <note>
            Fru talman! När det gäller att man har uppfattat det som ett
            lyft beror det ju på vilken valsituation man ställs inför. Då
            kunde man t.ex. välja att låta löntagarfondspengarna, om det nu
            skulle avvecklas, gå tillbaka till löntagarna, som ägde pengarna.
            Det var ju ett alternativ. Ett annat alternativ var att göra de
            här stiftelserna, som delar ut pengar till forskarna.
          </note>
          <note>
            Om man frågar forskarna vilket de tycker är ett lyft, det ena
            eller det andra alternativet, är det lätt att få ett svar. Om
            man frågar forskarna i dag om de tycker att det är ett lyft kan
            jag garantera att de skulle svara att de inte tycker det.
          </note>
          <note>
            Det var väl den fråga som jag skulle svara på, tror jag.
          </note>
          <note>
            Får jag tillägga att jag yrkar bifall till reservation
          </note>
          <note>
            4 under punkt 3.
          </note>
          <note>
            Anf. 31 MAJLÉNE WESTERLUND PAN-
          </note>
          <note>
            KE (s):
          </note>
          <note>
            Fru talman! Alltsedan medeltiden har universitetet funnits som
            institution och begrepp för kunskap, bildning och utveckling.
            Genom århundraden har denna institution behållit sin ställning
            som garant för att samhället skulle kunna tillföras den kunskap
            och den kompetens som krävs för att upprätthålla och utveckla
            administrationen samtidigt som kunskap och vetskap om världen
            ackumuleras och förs vidare från generation till generation. Dess
            position har sällan ifrågasatts och dess kunskapsmonopol har varit
            i det närmaste totalt.
          </note>
          <note>
            Denna obrutna styrkeposition har möjliggjorts inte genom stagnation
            och slutenhet utan genom förändringsberedskap inför de omställningar
            som samhället genomgått och de nya kunskapsområden som forskning
            har skapat.
          </note>
          <note>
            Jordbrukssamhället övergick i industrisamhället.
          </note>
          <note>
            Industrisamhället övergår i kunskapssamhället. Aldrig tidigare
            har samhällets behov av ökade kunskaper och breddad och fördjupad
            kompetens varit större.
          </note>
          <note>
            Aldrig har heller universitet och högskolor haft så många som
            vill ta del av det kunskapsutbud som dessa lärosäten kan erbjuda.
            Det livslånga lärandet har blivit ett internationellt begrepp,
            samtidigt som den informationstekniska utvecklingen skapat nya
            former för kunskapsinhämtande som innebär att den enskilde studentens
            möjligheter till geografiskt och tidsmässigt oberoende gentemot
            utbildningsanordnaren kan göras i det närmaste totalt.
          </note>
          <note>
            Hur förändras rollen för universitet och högskolor i detta samhälle?
            Bilden av högskolan håller på att dubbelexponeras. Vad menar jag
            med det? Jo, samtidigt som den traditionella bilden av högskolan
            ligger kvar - den bild som visar uppdraget att samla och utveckla
            kunskap genom forskning och förmedla den i givna former till studenter
            som i sin tur ska utveckla ny kunskap - tydliggörs en annan bild,
            bilden av högskolan som en aktör i det livslånga lärandet. En
            ny roll, som ingen egentligen medvetet har skrivit text till,
            har dykt upp i pjäsen.
          </note>
          <note>
            Denna roll avspelas i siffror i Högskoleverkets årsrapport för
            universitet och högskolor 1999. Bland dessa siffror har jag plockat
            ut en del. T.ex. började nästan en femtedel av dagens studenter
            för första gången i en högskoleutbildning vid 25 års ålder eller
            senare. Cirka en femtedel av studenterna har gjort ett långt uppehåll
            i studierna. Mer än en tiondel av studenterna har redan en examen
            på högskolenivå men har återkommit till högskolan. Deltidsstudier
            håller på att bli allt vanligare. Dessa siffror tyder på att vi
            i dag har många studenter som redan kan sägas ingå i begreppet
            det livslånga lärandet. Detta mönster är vanligare bland kvinnor
            än bland män.
          </note>
          <note>
            Den traditionelle studenten, som kommer direkt från gymnasieskolan
            och läser på heltid med inriktning mot examen, har fått studiesällskap
            av en ökande grupp studenter som egentligen inte ser som ett mål
            att avlägga examen. Snarare vill de skaffa kunskaper för en speciell
            kompetens som de just nu behöver i sin roll på arbetsmarknaden.
          </note>
          <note>
            Samtidigt som studentpopulationens sammansättning förändras ökar
            lärosätenas utbud av nya ämnen, nya ämneskombinationer och tvärvetenskapliga
            utbildningar. Vi socialdemokrater tycker att det är glädjande
            och spännande med all den kreativitet som finns på de enskilda
            lärosätena, där man på senare år har skapat utbildningsalternativ
            där humanistiska, samhällsvetenskapliga och konstnärliga ämnen
            kombineras med naturvetenskapliga och tekniska ämnen för att öka
            helhetssynen och bredden för den enskilde studenten.
          </note>
          <note>
            Jag vill bara nämna allt detta, som jag är övertygad om är tecken
            på en betydande förändringsprocess som är i full gång inom högskolan.
            Jag utgår ifrån att vi alla delar uppfattningen att vår uppgift
            som beslutsfattare är att skapa förutsättningar för lärosätena
            att möta de nya krav som kunskapssamhället och principen om det
            livslånga och livsvida lärandet ställer och kommer att ställa.
          </note>
          <note>
            För oss socialdemokrater är en öppen högskola, som möjliggör
            för fler att inhämta de kunskaper som lärosätena erbjuder, en
            grundförutsättning. Samtidigt måste högskolan vara lyhörd för
            det omgivande samhällets krav och behov. Men det här är inget
            nytt.
          </note>
          <note>
            Lärosätena har alltid varit lyhörda inför samhällets krav och
            behov. Det har varit en förutsättning, som jag sade inledningsvis,
            för deras överlevnad.
          </note>
          <note>
            Fru talman! Det känns bra att vi i dag tycks vara eniga om de
            små och medelstora högskolornas betydelse för att kunna möta den
            nya tiden och det nya sökandetrycket. Utan dessa lärosäten hade
            den makalösa expansion av högskolan som vi ser i dag varit omöjlig.
          </note>
          <note>
            Fler platser behöver inte nödvändigtvis innebära en försämring
            av kvaliteten. Men sker expansionen, såsom den har gjort, i en
            tid av ekonomiska besparingar föreligger en risk för att undervisningsgrupper
            blir för stora och antalet undervisningstimmar för litet. Den
            resursförstärkning på 200 miljoner kronor som många talare här
            har nämnt och som utbildningsministern nu utlovat för att förstärka
            humaniora, samhällsvetenskap, juridik och teologi kommer naturligtvis
            att minska risken för kvalitetsförsämring.
          </note>
          <note>
            Samtidigt är jag övertygad om att det kvalitetsutvärderingssystem
            som vi nu har sjösatt dels kommer att vara det enskilda lärosätet
            till stort stöd i kvalitetsarbetet, dels kommer att ge oss beslutsfattare
            en god bild av situationen ute på de enskilda lärosätena.
          </note>
          <note>
            Som jag tidigare anförde är öppenheten ett nyckelbegrepp för
            att högskolan ska kunna bli en aktiv part i det livslånga lärandet
            och behålla sin styrkeposition när det gäller att föra kunskaper
            vidare och ackumulera kunskap. Det krävs lyhördhet utåt för att
            kunna möta kunskapssamhällets krav, men även lyhördhet inåt mot
            den egna organisationen för att kunna göra bedömningen av vad
            det enskilda lärosätet har förmåga att erbjuda.
          </note>
          <note>
            Som jag upplever det är mötesplatsen för de här kraven och denna
            förmåga i dag lärosätets styrelse.
          </note>
          <note>
            Genom den sammansättning som styrelsen i dag har kan lärosätet
            skapa det starka nätverk i det omgivande samhället som är en förutsättning
            för en fortsatt stark position i ett växande kunskapsutbud.
          </note>
          <note>
            Jag tycker att Ulf Nilsson och Folkpartiet i denna fråga, som
            i många andra utbildningspolitiska frågor i dag, har intagit en
            mycket märklig position. Jag har tidigare uppfattat Folkpartiet
            som ett radikalt parti vad gäller utbildningsfrågor. Men det Folkpartiet
            framför i dag upplever jag som reaktionära strukturer för att
            möta nya moderna utmaningar.
          </note>
          <note>
            Jag ska försöka göra en sammanfattning av Ulf
          </note>
          <note>
            Nilssons bild av den framtida högskolan så som Ulf
          </note>
          <note>
            Nilsson beskrev den, nämligen att lärosätena själva ska utse
            styrelser, men man kan plocka in några kompetenta personer utifrån
            som kan högskole- och forskningsfrågor. Det sägs ingenting om
            att man ska känna till samhället.
          </note>
          <note>
            De här kompetenta personerna får inte vara politiker, för politiker
            är amatörer. Jag kan inte uttala mig om de förtroendevalda i Ulf
            Nilssons parti, men jag kan garantera att de företrädare för de
            politiska partierna som jag har mött i högskolornas styrelser
            definitivt inte kan karakteriseras som amatörer när det gäller
            frågor om högskolans nuvarande och framtida roll i kunskapssamhällets
            utveckling. Märker inte Ulf
          </note>
          <note>
            Nilsson att den bild av högskolan som Ulf Nilsson målar upp är
            ett mycket slutet system som riktar sig inåt mot sig självt och
            med alla medel försöker att stänga ute samhället och de förändringar
            som där sker?
          </note>
          <note>
            Herr talman! Förändringsprocessen inom högskolan är i gång. Den
            har uppfattats av många av oss inom utbildningsutskottet, vilket
            jag tydligt har hört i inläggen i dag. Den har uppfattats av vår
            socialdemokratiska regering, det kan jag garantera. Alla de utredningar
            som har gjorts och som fortfarande pågår vittnar väl om att man
            har uppfattat att vi är mitt inne i en stor förändringsprocess
            som kräver beslut av oss.
          </note>
          <note>
            En stor högskoleproposition har signalerats under hösten. Jag
            förväntar mig att vi här i kammaren kommer att ha ytterligare
            en intensiv och förhoppningsvis konstruktiv debatt före jul kring
            mer konkreta förslag i de här frågorna.
          </note>
          <note>
            Med detta vill jag yrka avslag på samtliga motioner i detta betänkande.
          </note>
          <note type="speaker">
            Anf. 32 YVONNE ANDERSSON (kd) replik:
          </note>
          <note>
            Herr talman! Majléne Westerlund Panke har här framfört en hel
            del tankar kring universitetens och lärosätenas förändrade roll.
            Den är inte bara förändrad, utan som jag tolkar det finns också
            en hel del kvar av det arv som vi kan se i det historiska perspektivet.
            Den rollen är inte borta därför att lärosätena ska bli en del
            av det livslånga lärandet och en aktör i det sammanhanget.
          </note>
          <note>
            Hon uttrycker också vikten av att lärosätena ges förutsättningar
            att vara aktörer i det livslånga lärandet och en glädje över att
            det är fler som studerar på deltid.
          </note>
          <note>
            Min uppfattning är nog att den senaste tidens förändringar i
            mångt och mycket har försvårat för lärosätena att vara reella
            aktörer på den arena som det livslånga lärandet bjuder. Studenter
            och forskare har haft svårigheter. De har t.ex. inte samma villkor
            vid familjebildande och annat som andra samhällsmedborgare. Lärosätena
            har av olika regleringar som skett tvingats att sammanföra mycket
            av sin undervisning och sin utbildning i lite mer långsiktiga
            program än fristående kurser, vilket tidigare var rätt tydligt.
          </note>
          <note>
            Jag skulle vilja höra om Majléne Westerlund Panke är intresserad
            av att driva de här frågorna så att man hittar möjligheter och
            kanske arenor för att diskutera hur lärosätenas intresse för och
            politikers vilja att de ska delta som aktörer i det livslånga
            lärandet faktiskt förverkligas.
          </note>
          <note>
            Anf. 33 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Jag trodde faktiskt att det jag gjorde i mitt anförande
            var ett försök att klarlägga lite grann hur jag ser på de här
            frågorna. Naturligtvis känner varje lärosäte i dag mycket väl
            förändringsprocessen och de nya krav som förändringsprocessen
            ställer på varje enskild högskola.
          </note>
          <note>
            Jag talade lite grann om alla de nya ämnen, ämneskombinationer
            och tvärvetenskapliga utbildningar som enskilda lärosäten skapar
            och genomför. Allt detta beror ju på att man känner att det finns
            ett annat behov i samhället. Det är jag övertygad om, trots att
            flera talare här har sagt att lärosäten på något sätt är bundna
            i ett hårt regelsystem, att man inte kan utvecklas osv. Det förhållande
            jag möter när jag är ute på enskilda högskolor är tvärtom. Varje
            högskola har i dag nya kreativa idéer när det gäller dels innehållet
            i utbildningar, dels hur utbildningar ska kunna genomföras för
            att så många som möjligt som så önskar ska kunna få tillträde
            till de utbildningarna.
          </note>
          <note>
            Det är i det här sammanhanget som vi som beslutsfattare ska komma
            in och skapa kanske ännu bättre förutsättningar för enskilda lärosäten
            att just kunna utnyttja den inneboende kreativa förmågan.
          </note>
          <note>
            Men vi är i ett diskussionsskede och precis som jag sade i mitt
            anförande hoppas jag att vi ska ha en mer konkret bas att diskutera
            utifrån i höst när propositionen kommer.
          </note>
          <note type="speaker">
            Anf. 34 YVONNE ANDERSSON (kd) replik:
          </note>
          <note>
            Herr talman! Lärosätenas roll är långsiktigt oerhört viktiga
            frågor för samhället, precis som Majléne
          </note>
          <note>
            Westerlund Panke säger. Därför ser jag fram emot att vi förhoppningsvis
            också ska ha en diskussion i utskottet om hur man kan hitta breda
            politiska lösningar som leder till olika sätt och strategier för
            hur universitetens och högskolornas framtida roll kan se ut och
            hur den kan förändras på bästa möjliga sätt för oss alla. Därför
            är jag glad för det besked jag i den här debatten får från det
            parti som ingår i regeringen när det gäller utvecklingen och öppenheten,
            även öppenheten för att olika lärosäten ska få lösa detta på ett
            sätt som är bäst för dem.
          </note>
          <note type="speaker">
            Anf. 35 BRITT-MARIE DANESTIG (v) replik:
          </note>
          <note>
            Herr talman! Jag tog i mitt anförande upp att jag är oroad över
            lärarbristen i grundskolan och gymnasieskolan, främst i ämnena
            matematik, naturvetenskap och teknik. Jag är rädd för att vi lätt
            hamnar i en ond spiral om vi inte snabbt gör någonting åt det
            här problemet.
          </note>
          <note>
            Vakanser som fylls av "obehöriga" lärare innebär förmodligen
            sämre kvalitet på undervisningen, ett ännu mer minskat intresse
            för just de ämnena hos eleverna, ännu färre sökande till NB-programmet
            på gymnasieskolan, vilket i sin tur innebär ännu färre presumtiva
            sökande till grundutbildningar på högskolan som kräver just kompetensen
            avslutat NB-
          </note>
          <note>
            program. I konkurrens med andra attraktiva utbildningar, t.ex.
            läkarutbildningen och civilingenjörsutbildningen, där det också
            finns stora behov, kan det innebära ännu färre sökande till lärarutbildningarna.
          </note>
          <note>
            Det är basalt att för att klara alla dessa behov att ha duktiga
            lärare. Har socialdemokraterna några idéer om vilka åtgärder man
            vill vidta för att få fler sökande till lärarutbildningarna just
            inom området matematik, naturvetenskap och teknik?
          </note>
          <note>
            Anf. 36 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Jag ser en möjlighet att öka antalet sökande till
            lärarutbildningar i naturvetenskapliga ämnen i den nya lärarutbildning
            som vi har fattat beslut om. Här finns i dag alla möjligheter
            till att göra samma nya ämneskombinationer som växer upp inom
            de olika lärosätena. Man ska inte längre behöva vara låst i antingen
            ett naturvetenskaplig-tekniskt fack eller i ett humanistiskt fack,
            utan man ska i stället kunna ha ett ben i varje läger. På det
            sättet ska man, tror jag, kunna överföra till den enskilde eleven
            på grundskola och gymnasieskola en bättre helhetsbild av världen
            - om jag ska uttrycka mig lite högtidligt.
          </note>
          <note>
            Det är kanske där som jag i dag ser den största möjligheten att
            rekrytera fler bra lärare till naturvetenskapliga och tekniska
            ämnen. Det innebär naturligtvis att varje enskild skolenhet följer
            med i utvecklingen och inte låser tjänstefördelningar på ett sätt
            att det inte går att utnyttja den typen av ny ämneskombination.
          </note>
          <note type="speaker">
            Anf. 37 BRITT-MARIE DANESTIG (v) replik:
          </note>
          <note>
            Herr talman! Jag delar Majléne Westerlund Pankes uppfattning
            att den nya lärarutbildningen kan innebära många intressanta ämneskombinationer
            och också motverka fastlåsningarna.
          </note>
          <note>
            Men faktum kvarstår: Problemet är akut. Vi kommer inte ifrån
            att även med nya ämneskombinationer i lärarutbildningen kommer
            det att finnas någon typ av behörighetskrav i botten för att läsa
            matematik och naturvetenskapliga ämnen.
          </note>
          <note>
            Skulle Majléne Westerlund Panke och socialdemokraterna kunna
            tänka sig att under en period, för att komma över det svåra läget
            nu, låta studerande på lärarutbildningen inom detta ämnesområde
            läsa med ett förhöjt bidrag i studiemedlen?
          </note>
          <note>
            Anf. 38 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Av begripliga skäl kan jag inte ge ett tydligt svar
            på en sådan konkret fråga som har ekonomiska konsekvenser. Jag
            utgår från att om detta är en viktig princip för Vänsterpartiet,
            kommer Vänsterpartiet att lyfta fram den principen i de budgetdebatter
            som man för med den socialdemokratiska regeringen.
          </note>
          <note>
            Det är väl snarare där diskussionen i dagsläget hör hemma än
            kanske diskussionen i kammaren och att göra utfästelser i kammaren.
            Det tror jag inte är realistiskt.
          </note>
          <note type="speaker">
            Anf. 39 SOFIA JONSSON (c) replik:
          </note>
          <note>
            Herr talman! Majléne Westerlund Panke var inne på en del intressanta
            saker. Det gällde bl.a. det livslånga lärandet, och det är något
            vi behöver diskutera mer. Det gäller bl.a. hur lärosätena ska
            utvecklas för att ge bra förutsättningar för de framtida behoven
            i utbildningen.
          </note>
          <note>
            Men jag tyckte att det var en sak som saknades i
          </note>
          <note>
            Majléne Westerlund Pankes anförande, nämligen studenternas roll.
            Högskolan och lärosätena är till för studenterna och deras kunskapsutveckling,
            inte tvärtom. Här måste vi se till att ge förutsättningar för
            dem som ska ha möjlighet att ta till sig kunskapen.
          </note>
          <note>
            Det finns ett par saker som jag funderar kring. Jag tycker att
            det är viktigt att vi stärker distansutbildningen mer än vad som
            har skett i dag. Det har Centerpartiet yrkat på tidigare. Regeringen
            har varit relativt återhållsam och sagt att det kan ske på de
            ställen utbildningen fungerar men att inget ytterligare ska satsas.
            Det ska finnas möjlighet att studera över hela landet.
          </note>
          <note>
            En annan sak är trygghetssystemen. Det har jag i dag diskuterat
            med bl.a. Gunnar Goude. Där finns det stora hål för många studenter.
            Det är en väldig osäkerhet för dem hur de ska klara sig.
          </note>
          <note>
            Ska det finnas en möjlighet för invandrare som kommer till Sverige
            med en bra högskoleutbildning att komplettera sin utbildning,
            att lära sig det svenska språket och eventuellt fackspråk inom
            det område de har utbildning?
          </note>
          <note>
            Anf. 40 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Jag ska börja med distansutbildningen.
          </note>
          <note>
            Distansutbildningen är kanske det mest spännande, nya inslaget
            i möjligheten att inhämta kunskap. Vi har länge diskuterat distansutbildningen
            bara med geografiska förtecken. Vi har talat om att vi ska underlätta
            för människor i glesbygd att studera vid universitet och högskolor.
            Men när man ser på de människor som faktiskt befinner sig i systemet
            för distansutbildning, kommer man snabbt underfund med att det
            kanske är lika mycket den tidsmässiga aspekten som är väsentlig
            för att i stället för att förflytta sig till campus välja att
            studera på distans, dvs. människan vill disponera sin tid. Studenten
            vill ha kvar sitt arbete samtidigt som denne studerar.
          </note>
          <note>
            Vid en enkät bland de distansstuderande har det visat sig dels
            att de ofta bor inom tätort och i storstadsregion, dels att tiden
            för studier påbörjas ca
          </note>
          <note>
            23.00 på kvällen. Då är det ofta kvinnor som anger att när arbetet
            är slut, de delar som rör familjeansvaret är avklarade, sätter
            de sig några timmar med distansutbildningen. Även vi får börja
            tänka i de banorna, dvs.
          </note>
          <note>
            att det inte enbart är geografin utan tiden som bestämmer distansutbildningen.
            Då blir distansutbildningen definitivt en viktig del i principen
            det livslånga och livsvida lärandet.
          </note>
          <note type="speaker">
            Anf. 41 SOFIA JONSSON (c) replik:
          </note>
          <note>
            Herr talman! Nu hann Majléne Westerlund Panke inte svara på mina
            andra frågor.
          </note>
          <note>
            Det Majléne Westerlund Panke säger om distansutbildningen är
            helt rätt, dvs. att den handlar om fler saker. Det gäller tiden
            och tillgången. Det är precis det vi har formulerat i vår motion.
            Det är därför vi vill satsa mer resurser kring distansutbildningen
            och helheten, för att utveckla tekniska hjälpmedel och se till
            att folk har råd att köpa in dem - oavsett om det gäller kommunen
            eller som privatpersoner.
          </note>
          <note>
            Jag vill en gång till höra någonting om frågan om invandrare
            som kommer till Sverige och som har en högskoleutbildning eller
            en bra eftergymnasial utbildning och deras möjligheter till att
            läsa och komplettera, både språkmässigt och ämnesmässigt.
          </note>
          <note>
            Sedan var det arbetslivscentrum. Tycker Majléne
          </note>
          <note>
            Westerlund Panke att det är en intressant fråga?
          </note>
          <note>
            Skulle det vara någonting som socialdemokraterna kunde ta med
            sig till sina vänner i regeringen och diskutera? Det handlar om
            att vara en extraresurs för studenter och lärosäten i fråga om
            kunskapsinhämtande och koppling till näringslivet och samhället
            runtomkring.
          </note>
          <note>
            Anf. 42 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Då ska jag snabbt börja med arbetslivscentrum. Arbetslivscentrum,
            regionala utvecklingscentrum och lärcentrum - man kan kalla det
            vad man vill - växer upp som svampar ur jorden i stort sett över
            hela Sverige i dag. Det gör de genom regionalpolitiskt aktiva
            politiker, näringsidkare och skolfolk. Det är jätteviktiga delar
            i det framtida utbildningssamhället, om vi nu ska koppla det t.ex.
            till distansutbildning. De drivs ofta av eldsjälar, skapar liv
            i små bygder som tidigare har känt en viss desperation och hopplöshet.
            Därför är det en väldigt positiv del av utvecklingen av Sverige
            som vi ser nu. Att vi ska gå in och statligt reglera och styra
            det här har jag lite svårt att se när det växer så det knakar
            av sig självt ute i bygderna.
          </note>
          <note>
            När det gäller invandrare är det väl ingen som har en motsatt
            åsikt när det gäller att man ska ta till vara invandrares kunskap
            som de har med sig när de kommer hit. Det är jätteviktigt att
            vi vidareutvecklar validitetssystemet. Validitetssystemet i sig
            kommer att bli en viktig del i det livslånga, livsvida lärandet.
          </note>
          <note>
            Men jag tror att vi inte bara ska koncentrera oss på de vuxna
            invandrare som kommer färdigutbildade hit till
          </note>
          <note>
            Sverige. Vi har ett annat, kan man säga, enormt moraliskt ansvar
            för de invandrarungdomar som är andra generationens invandrare,
            att se till att de får tillgång till en utbildning i grundskola,
            gymnasium och högskola för att få likvärdiga livsbetingelser som
            de svenska ungdomar med svenska föräldrar och farföräldrar som
            finns i landet. Det är nog så viktigt, tycker jag.
          </note>
          <note type="speaker">
            Anf. 43 ULF NILSSON (fp) replik:
          </note>
          <note>
            Herr talman! Majléne Westerlund Panke gjorde en historisk beskrivning
            av universitetens viktiga roll sedan medeltiden som vi kan instämma
            i. Men om man kompletterar det och ställer sig frågan var och
            i vilka kulturer universiteten har varit mest framgångsrika när
            det gäller forskning, fritt tänkande och högre utbildning finns
            det en gemensam nämnare. Det är miljöer där den politiska styrningen
            och den religiösa styrningen över utbildningen har varit minimal.
            Det är rätt intressant. Vi ser även i dag att de länder som har
            spetsforskning, högt kvalificerad utbildning, har liten politisk
            styrning över universiteten och högskolorna.
          </note>
          <note>
            Det är där min formulering, som Majléne Westerlund Panke citerade,
            om amatörer kommer in. Om
          </note>
          <note>
            Majléne Westerlund Panke föredrar ordet lekmän kan jag använda
            det, men det är min bestämda uppfattning att politiker är lekmän
            och inte ska sitta och fatta beslut i enskilda forskningsfrågor
            och fackfrågor inom andra områden. Politikers uppgifter är att
            slå fast principer, fördela resurser i stort, göra utvärderingar
            och uppföljningar osv. Det är politikerns uppgift.
          </note>
          <note>
            Nu har ett antal förändringar tvingats fram. Vi har sett att
            utbildningsministern lovar ytterligare
          </note>
          <note>
            200 miljoner. Vi har sett att man på universiteten har fått tillstånd
            att inrätta andra platser om platser står tomma. Det är förändringar
            som har tvingats fram på grund av att Socialdemokraternas centrala
            planering har misslyckats.
          </note>
          <note>
            Min fråga är då: Vill Socialdemokraterna gå vidare nu och planera
            på det sättet att studenterna i större utsträckning får välja
            vad de ska läsa när nu den centrala planeringen har misslyckats
            som den har gjort?
          </note>
          <note>
            Anf. 44 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Den akademiska friheten är unik, har jag hört Ulf
            Nilsson säga i något annat sammanhang.
          </note>
          <note>
            Jag skulle snarare vilja säga att den akademiska friheten en
            gång i tiden var unik, när akademin kanske var den enda institution
            i ett i övrigt oerhört regelstyrt samhälle som hade denna friheten
            att tänka och dra slutsatser. Friheten begränsades då och då ganska
            rejält och brutalt. Jag tänker på tiden med paradigmskiftet när
            det gällde universum, och hur universum såg ut när den akademiska
            friheten och tankefriheten kolliderade med den katolska kyrkans
            oerhört strikta regelsystem när det gällde tänkandet. Det gick
            inte speciellt bra för forskare då.
          </note>
          <note>
            Vi har haft andra tider då det har funnits politiska enpartisystem,
            där partiideologin har varit övergripande allt tänkande och där
            den akademiska friheten på något sätt, precis som Gunnar Goude
            lyfte fram, har lyckats hålla sin position dold någonstans. Då
            slöt man sig i akademierna.
          </note>
          <note>
            Men att i ett demokratiskt samhälle, Ulf Nilsson, som vi befinner
            oss i måla upp myten av att den akademiska friheten på något sätt
            skulle ha samma roll som den en gång har haft stämmer inte. Hela
            samhället är fritt i dag. Vi har hela den mediala världen, där
            man kan tänka fritt och säga vad man vill. Vi måste se lärosätets
            roll i det nya samhället och inte måla upp en mytbild av ett samhälle
            som fortfarande förföljer forskare för deras idéers och tänkandes
            skull.
          </note>
          <note type="speaker">
            Anf. 45 ULF NILSSON (fp) replik:
          </note>
          <note>
            Herr talman! Den här konflikten med kyrkan om världsbilden är
            ett väldigt bra exempel på hur vetenskaplig utveckling kan hindras,
            om t.ex. kyrkan har för stor makt över den vetenskapliga utvecklingen.
          </note>
          <note>
            Jag vill nu inte på något sätt antyda - det hoppas jag att Majléne
            Westerlund Panke förstår - att Socialdemokraterna skulle vilja
            införa något slags inkvisition i Sverige. Men jag tycker att det
            är viktigt att universitet och högskolor får fortsätta att vara
            en självkritisk spegel i samhället. Jag tycker att det är viktigt
            att politiker inte fattar beslut om enskilda forskningsobjekt
            och forskningsprioriteringar, utan att det är ramarna politikerna
            ska bestämma om -
          </note>
          <note>
            annars blir det helt enkelt sämre beslut och den vetenskapliga
            halten riskerar att uttunnas.
          </note>
          <note>
            Min fråga, som jag ställde första gången, var:
          </note>
          <note>
            Kommer Socialdemokraterna nu att gå vidare och försöka hitta
            mjukare vägar att fördela studieplatser på, när vi nu på grund
            av att sökandetrycket inte motsvarar det som regeringen har planerat
            för redan har sett att det tvingas fram en fördelning av platser?
            Är
          </note>
          <note>
            Socialdemokraterna beredda att diskutera en uppmjukning av det
            stela fördelningssystem för studieplatser som vi hittills har
            haft?
          </note>
          <note>
            Anf. 46 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Jag skulle inte vilja beskriva systemet när det
            gäller fördelning av studieplatser som ett stelt system. Det är
            klart att det har sina svagheter.
          </note>
          <note>
            Det gäller att vara lyhörd och lyssnande, och man kan som politiker
            inte undgå att vara lyssnande och inte undgå att höra vilka åsikter
            som förs fram.
          </note>
          <note>
            Det är inte så väldigt många år sedan som Folkpartiet och alla
            övriga partier tillsammans med Socialdemokraterna var överens
            om att det behövdes en större satsning på naturvetenskapliga-tekniska
            ämnen.
          </note>
          <note>
            Så kom det fler platser till naturvetenskap och teknik.
          </note>
          <note>
            I dag visar det sig att man inte kan fylla alla dessa platser
            på alla håll, och då får man i stället möjlighet att omforma dem
            till humanistiska och samhällsvetenskapliga utbildningsplatser.
            I dag svänger pendeln, och fler och fler inlägg kommer om att
            det är viktigt att stärka humaniora och samhällskunskap.
          </note>
          <note>
            Då är det ganska skönt att det styrsystem som finns verkligen
            finns, och att det finns möjligheter att se till att kanske andra
            sektorer som behöver det får en större tillförsel av ekonomiska
            resurser.
          </note>
          <note>
            Nu är vi väl inne i den här pendelsvängningen.
          </note>
          <note>
            Det upplever jag mycket tydligt när det gäller satsningen på
            humaniora och samhällsvetenskap.
          </note>
          <note>
            Vi är ganska eniga, har jag förstått i dag, om att de
          </note>
          <note>
            200 miljoner kronor som nu kommer som resurstillskott är efterlängtade.
            Forskningssatsningarna på dessa områden, som har gjorts de senaste
            åren, har också varit efterlängtade. Men det kan faktiskt innebära
            att vi hamnar i samma situation, fast tvärtom, dvs. att vi inte
            kan fylla alla platser inom humaniora och samhällsvetenskap.
          </note>
          <note>
            Jag tror i alla fall att det är bra att vi har möjligheten att
            styra.
          </note>
          <note type="speaker">
            Anf. 47 TOMAS HÖGSTRÖM (m) replik:
          </note>
          <note>
            Herr talman! Det finns behov av att få i gång en förändringsprocess
            när det gäller utvecklingen inom högskole- och universitetsområdet.
            Jag kan hålla med
          </note>
          <note>
            Majléne Westerlund Panke om att vår uppgift är att skapa förutsättningar
            för lärosätena att möta utvecklingen.
          </note>
          <note>
            Jag har ett konstaterande utifrån den debatt och den redovisning
            som vi har fått från den socialdemokratiska representanten. Vi
            kan lätt konstatera att det inte görs tillräckligt och att man
            inte tar vara på de goda exempel som ändå finns i dag på alla
            de lärosäten vi har.
          </note>
          <note>
            Jönköpings högskola och Chalmers är två goda exempel på fristående
            högskolor.
          </note>
          <note>
            I våra yrkanden framgår att vi vill - vi lägger fram förslag
            om det - inrätta fler fristående högskolor.
          </note>
          <note>
            Majoriteten, förmodligen på inrådan av regeringen, säger nej
            till den utvecklingen med hänvisning till att det är bra nog ändå.
            Men om vi nu har goda resultat som talar för sig, låt oss då ta
            vara på dem. Ser vi dessutom i redovisningar beträffande den kommunala
            skolan att friskolor, fristående skolor och alternativa driftsformer,
            bl.a., har inneburit en positiv utveckling även för den offentliga
            skolan kan vi dra en parallell till högskolor och universitet.
          </note>
          <note>
            Det är det vi ska ta vara på, och det är den utvecklingen som
            vi borde eftersträva om vi menar allvar med att vi ska skapa goda
            förutsättningar för lärosätena.
          </note>
          <note>
            Anf. 48 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Här har vi kanske ytterligare en mytbild som vi
            måste diskutera på djupet - de fristående högskolorna. De kom
            till med hjälp av löntagarfondsmedel och fick ett rejält kapital
            med sig i botten.
          </note>
          <note>
            Men är dessa lärosäten fristående? Då är frågan vad de i så fall
            är fristående ifrån.
          </note>
          <note>
            Mig veterligt ingår de i det statliga bidragssystemet både när
            det gäller grundutbildning och när det gäller forskning. De har
            ungefär samma styrsystem som de statliga högskolorna. Så att de
            är fristående är väl en sanning med modifikation, Tomas Högström.
          </note>
          <note>
            När det sedan gäller förutsättningarna försökte jag tidigare
            i mitt inledningsanförande att ge en bild av vad jag möter när
            jag är ute på lärosäten i dag, nämligen en otrolig kreativitet
            när det gäller att starta nya utbildningar som är lyhörda för
            arbetsmarknadens behov. Där har jag faktiskt inte upplevt att
            det finns någon skillnad mellan Chalmers tekniska högskola och
            Jönköpings stiftelsehögskola och alla övriga högskolor i landet.
            De är i det fallet innehållsmässigt i dag mycket lika. Visste
            inte jag att den ena var en stiftelsehögskola och att den andra
            inte var det skulle jag inte kunna se någon skillnad.
          </note>
          <note type="speaker">
            Anf. 49 TOMAS HÖGSTRÖM (m) replik:
          </note>
          <note>
            Herr talman! Vi känner till att regeringen har varit inne och
            petat i regelverket beträffande stiftelsehögskolorna utifrån en
            uppfattning om att den politiska styrningen ska säkras.
          </note>
          <note>
            Vi lägger fram förslag om att fler ska få en möjlighet att i
            stiftelseform bedriva verksamhet, och det borde egentligen Majléne
            Westerlund Panke bejaka med tanke på hennes påstående att vi måste
            ha en mer konkret bas att diskutera utifrån. Vi har en konkret
            bas att diskutera utifrån t.ex. när det gäller Högskolan i Jönköping
            och Chalmers, såsom varande goda exempel. Vi ska ta vara på de
            goda exemplen.
          </note>
          <note>
            Det är ju den utvecklingen som vi måste sträva efter för att
            kunna få i gång den förändringsprocess som vi såväl behöver för
            att skapa förutsättningar att möta den utveckling vi står inför.
          </note>
          <note>
            Det är ingen nidbild som jag målar upp vad gäller de fristående
            högskolorna. Jag tycker att de är goda exempel på lyckade satsningar.
            De är lyckade konkreta exempel. Det är ju de som ska vara normbildande
            i större utsträckning än vad de i dag är.
          </note>
          <note>
            Anf. 50 MAJLÉNE WESTERLUND PANKE
          </note>
          <note>
            replik:
          </note>
          <note>
            Herr talman! Det var ju just detta jag försökte framföra. Jag
            ser inte någon större skillnad på kreativitet och nyskapande mellan
            Blekinge tekniska högskola, Högskolan i Halmstad, Chalmers tekniska
            högskola, Karlstads universitet, Mälardalens högskola och Jönköpings
            stiftelsehögskola. Det finns samma kreativitet, nytänkande och
            nyskapande för att möta de nya kraven.
          </note>
          <note>
            Jag hoppas verkligen inte att det är fristående högskolor med
            ett regelsystem som liknar de fristående skolornas Tomas Högström
            är ute efter. Vi har tidigare i dag diskuterat kvalitet i lärarbehörighet,
            osv. Vad jag vet finns det i dag egentligen ingen regel som säger
            att man måste ha behöriga lärare i friskolan. Jag hoppas verkligen
            inte att det är samma brist på regelsystem som Tomas Högström
            efterfrågar när det gäller fristående högskolor.
          </note>
          <note>
            Jag anser i dag att de statliga högskolorna är minst lika nyskapande
            och kreativa som stiftelsehögskolorna. Där finns ingen skillnad,
            om vi nu ska utgå ifrån goda exempel.
          </note>
          <note type="speaker">
            Anf. 51 GUNNAR AXÉN (m):
          </note>
          <note>
            Herr talman! Den akademiska friheten är viktig.
          </note>
          <note>
            Minst lika viktig är individens frihet. Vi hörde nyss socialdemokraternas
            representant i denna debatt,
          </note>
          <note>
            Majléne Westerlund Panke, stå och tala om att vi lever i ett
            fritt samhälle. Det är en lögn.
          </note>
          <note>
            Tvånget att tillhöra en studentkår, det s.k. kårobligatoriet,
            är en betydande kränkning av de mänskliga fri- och rättigheterna.
            Ingen ska mot sin vilja tvingas att vara medlem i en förening.
          </note>
          <note>
            Detta fastslås i vår grundlag. I regeringsformens
          </note>
          <note>
            2 kap. 2 § står att läsa detta: "Varje medborgare är gentemot
            det allmänna skyddad mot tvång att giva till känna sin åskådning
            i politiskt, religiöst, kulturellt eller annat sådant hänseende.
            Han är därjämte gentemot det allmänna skyddad mot tvång att deltaga
            i sammankomst för opinionsbildning eller i demonstration eller
            annan meningsyttring eller att tillhöra politisk sammanslutning,
            trossamfund eller annan sammanslutning för åskådning som avses
            i första meningen."
          </note>
          <note>
            Det ska således stå fritt för varje medborgare att själv välja
            om han eller hon vill tillhöra en viss förening. Det är beklämmande
            att tvingas till högläsning av vår grundlag här i kammaren, men
            det känns nödvändigt efter att ha hört Vänsterpartiets representant
            i denna debatt, Britt-Marie Danestig, motivera tvångsanslutningen
            till studentkårer med dessa ord: Ibland får man rucka lite på
            principerna.
          </note>
          <note>
            Det vore intressant, men sannolikt skrämmande, att få höra vilka
            fler principer om mänskliga fri- och rättigheter som Vänsterpartiet
            vill rucka lite på.
          </note>
          <note>
            Föreningsfriheten fastslås för övrigt även i artikel
          </note>
          <note>
            11 i Europakonventionen angående skydd för de mänskliga rättigheterna
            och grundläggande friheterna. Det borde räcka som argument för
            att riksdagen å det snaraste skulle besluta om att avskaffa kårobligatoriet
            och bifalla de motioner som har väckts av samtliga borgerliga
            partier i frågan.
          </note>
          <note>
            Jag förstår att Vänsterpartiet med sin bakgrund inte har något
            emot att man kränker mänskliga frioch rättigheter. Det är också
            lätt att inse att socialdemokraterna, som under många år erhöll
            sina medlemmar genom att tvångsmässigt kollektivansluta fackföreningsmedlemmar
            till sitt parti, inte heller har någon förståelse för vad föreningsfriheten
            i praktiken bör innebära.
          </note>
          <note>
            Det är däremot högst uppseendeväckande att ett parti som Miljöpartiet
            inte har förmågan att markera ett avståndstagande från politiskt
            förmynderi till förmån för människors rätt att själva välja vilka
            organisationer de ska vara medlemmar i.
          </note>
          <note>
            Jag vill vädja till Miljöpartiet att tänka om i den här frågan.
            Ställ er på individens sida mot politiskt förmynderi! Visa att
            ni står på medborgarnas sida mot de politiker som vill bestämma
            över huvudet på människor! Ställ upp på att avskaffa kårobligatoriet!
            Visa att ni slår vakt om de mänskliga fri- och rättigheterna och
            visa att även ni vill myndigförklara medborgarna!
          </note>
          <note>
            Anf. 52 MAJLÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! När man lyssnar på Gunnar Axén kan man tro att man
            lever i någon form av diktatur.
          </note>
          <note>
            Nu är ju så inte fallet.
          </note>
          <note>
            Jag kan ha principiella synpunkter på kårobligatoriet och tycka
            att det inte är bra. Men som politiker försöker jag att vara pragmatisk.
            Det är inte lätt som en plätt att avskaffa kårobligatoriet, vilket
            även Gunnar Axéns eget parti nogsamt fick göra erfarenheten av
            1991-1994, då man hade möjlighet att avskaffa det. Men det visade
            sig vara praktiskt mycket svårt att hitta ett system som skulle
            kunna ersätta kårobligatoriet.
          </note>
          <note>
            Principiellt kan man säga att det inte ska finnas ett obligatorium,
            men rent praktiskt har man ännu inte hittat ett system som kan
            ersätta dagens kårobligatorium. Som jag sade är det en erfarenhet
            som inte bara socialdemokraterna har gjort, utan Gunnar Axén kan
            gå till sina egna i Moderata samlingspartiet och höra om deras
            erfarenheter av problematiken kring ett avskaffande av kårobligatoriet.
          </note>
          <note type="speaker">
            Anf. 53 GUNNAR AXÉN (m) replik:
          </note>
          <note>
            Herr talman! När principer om mänskliga fri- och rättigheter
            får ge vika med hänvisning till praktiska argument, då är det
            fara och färde. Så lätt ska man inte kunna kränka grundläggande
            fri- och rättigheter.
          </note>
          <note>
            Det finns vissa praktiska verksamheter som studentkåren arrangerar
            i dag, och det finns förslag om hur man ska kunna lösa detta av
            universitet utan en tvångsanslutning till studentkårerna, det
            vet Majléne
          </note>
          <note>
            Westerlund Panke. Under den borgerliga regeringstiden togs det
            fram en utredning som visade på hur det här praktiskt skulle kunna
            lösas. Så det finns inte heller några som helst praktiska argument
            emot ett avskaffande av kårobligatoriet.
          </note>
          <note>
            Och framför allt: Att kränka mänskliga fri- och rättigheter med
            hänvisning till pragmatism och praktiska argument håller inte
            i längden.
          </note>
          <note>
            Anf. 54 MALÉNE WESTERLUND PAN-
          </note>
          <note>
            KE (s) replik:
          </note>
          <note>
            Herr talman! Under alla de år som jag har suttit i utbildningsutskottet
            och vid alla de samtal som jag har haft med svenska studenter
            har jag inte mött någon som har ansett sig vara kränkt i sina
            mänskliga rättigheter på grund av att de är med i en svensk studentkår.
          </note>
          <note>
            Sedan har det gjorts utredningar - jag vet det och jag har läst
            dem - men det visade sig vara väldigt svårt att genomföra ett
            avskaffande i praktiken. Jag vill hänvisa Gunnar Axén till den
            tidigare utbildningsministern Per Unckel som kan ge information
            om de svårigheter och de problem som det faktiskt finns med att
            fasa ut kårobligatoriet. Denna information bör Gunnar Axén inhämta
            innan han i kammaren pådyvlar andra partier ganska allvarliga
            demokratiska brister.
          </note>
          <note type="speaker">
            Anf. 55 GUNNAR AXÉN (m) replik:
          </note>
          <note>
            Herr talman! Ja, det är ganska allvarliga demokratiska brister
            när man så enkelt och lättvindigt bryter mot både grundlagen och
            Europakonventionen om de mänskliga fri- och rättigheterna.
          </note>
          <note>
            Majléne Westerlund Panke säger att hon aldrig har träffat på
            någon student som anser sig vara kränkt på grund av tvångsanslutningen
            till studentkårerna.
          </note>
          <note>
            Då tror jag att Majléne Westerlund Panke har träffat väldigt
            få studenter.
          </note>
          <note>
            För min del kan jag i egenskap av riksdagsledamot inte ta ett
            steg på ett svenskt universitet eller en svensk högskola utan
            att träffa på studenter som ifrågasätter och protesterar emot
            den tvångsmässiga anslutningen till studentkåren.
          </note>
          <note>
            Jag undrar om Majléne Westerlund Panke tror att det skulle vara
            så svårt att anordna studentpubar, festaftnar, kulturella tillställningar
            och andra upptåg utan den tvångsmässiga anslutningen till studentkåren.
            De få saker som kan anses vara studiesociala och som man kan behöva
            ha ett gemensamt ansvar för på universiteten kan mycket väl lösas
            av universiteten och högskolorna på annat sätt än via studentkårerna.
          </note>
          <note>
            Studentkårerna kan säkerligen locka till sig studenter till sina
            sociala, kulturella och festliga aktiviteter utan ett tvång på
            medlemskap.
          </note>
          <note type="speaker">
            Anf. 56 BRITT-MARIE DANESTIG (v) replik:
          </note>
          <note>
            Herr talman! Gunnar Axéns tonläge är osedvanligt högt, måste
            jag säga. Det kan ju bero på att argumentationen är svag.
          </note>
          <note>
            Jag vet inte om Gunnar Axén befann sig här i plenisalen när jag
            svarade på liknande frågor från Ulf
          </note>
          <note>
            Nilsson. Vänsterpartiets utbildningspolitiska program innehåller
            ett principiellt avståndstagande från den kollektiva anslutningen
            till kårerna. Vi är också emot kollektivanslutning till andra
            föreningar eller organisationer, och det har vi varit sedan lång
            tid tillbaka.
          </note>
          <note>
            Att vi nu inte är beredda att avskaffa kårobligatoriet är enbart
            av skäl som hör ihop med omtanken om våra studenter. Vi vill inte
            försämra studenternas studiesociala situation innan det finns
            garantier för att det kommer att lösas och fungera på något annat
            sätt.
          </note>
          <note type="speaker">
            Anf. 57 GUNNAR AXÉN (m) replik:
          </note>
          <note>
            Herr talman! Om Britt-Marie Danestig hänvisar till Vänsterpartiets
            principiella program där det står att man inte ska tvingas att
            vara ansluten till en viss förening, måste jag ställa frågan varför
            ni inte vill bifalla de motioner som föreslår ett avskaffande
            av kårobligatoriet. Jag måste också ställa frågan till
          </note>
          <note>
            Britt-Marie Danestig om vad Vänsterpartiet avser göra för att
            tvångsanslutningen till studentkåren ska upphöra.
          </note>
          <note type="speaker">
            Anf. 58 BRITT-MARIE DANESTIG (v) replik:
          </note>
          <note>
            Herr talman! Jag riskerar att upprepa vad jag tidigare har sagt,
            men jag trodde att jag svarade på den frågan genom att säga att
            orsaken är att vi hyser stor omtanke om studenternas bästa och
            deras studiesociala situation, särskilt nu med tanke på att det
            är så många nya grupper som vill läsa vidare på universitet och
            som inte har den bakgrunden att de är medvetna om vad det innebär
            att möta den akademiska världen.
          </note>
          <note>
            Det är invandrare, det är studenter med en helt annan socioekonomisk
            bakgrund och det är också studenter som har kommit upp något i
            åren. Det är alltså det avgörande.
          </note>
          <note>
            Vi kommer naturligtvis att fortsätta att behålla vår principiella
            åsikt om det inte finns finansiella möjligheter eller något annat
            sätt att lösa detta. Men ingen har ju ännu i dag lyckats föreslå
            hur problemet ska lösas. Så länge man inte har gjort det behåller
            vi vår åsikt. Vi ställer inte upp på att avskaffa kårobligatoriet
            förrän vi får garantier för att studenternas studiesociala situation
            behålls oförändrad eller snarare förbättras än försämras.
          </note>
          <note type="speaker">
            Anf. 59 GUNNAR AXÉN (m) replik:
          </note>
          <note>
            Herr talman! Jag kan inte annat än beklaga den människosyn som
            Britt-Marie Danestig ger uttryck för. Britt-Marie Danestig säger
            att studentkårerna fyller en så otroligt viktig studiesocial funktion
            att vi inte kan vara utan dem och att studenterna inte har förmågan
            att förstå vilken betydelse studentkåren har.
          </note>
          <note>
            Studenterna behöver ha hjälp av studentkåren. Studenterna behöver
            ha den studiesociala hjälp som studentkåren ger. Men de har inte
            förstånd och förmåga att själva välja att bli medlemmar i studentkåren.
            I stället ska de tvångsanslutas. Det är att säga att studenterna
            inte förstår sitt eget bästa.
          </note>
          <note>
            Jag beklagar att Britt-Marie Danestig ger uttryck för denna människosyn,
            men jag är inte förvånad. Det är en traditionell vänsterpartistisk
            syn på människan, uppifrån och ned. Politikerna ska lägga till
            rätta.
          </note>
          <note>
            Människorna förmår inte att forma sina egna liv.
          </note>
          <note type="speaker">
            Anf. 60 GUNNAR GOUDE (mp):
          </note>
          <note>
            Herr talman! För Miljöpartiets del är det lätt att bemöta kritiken.
            Det är alltså inte så att vi ansluter oss till den här principen.
            Däremot har Miljöpartiet i partimotioner tagit avstånd från kårobligatoriet
            och tycker att det ska avskaffas.
          </note>
          <note>
            Vi har haft många debatter här i kammaren med partier som inte
            som partier har tagit en tydlig ställning. Det gäller t.ex. Socialdemokraterna
            som vi nu samverkar med. Där finns alltså inte det här kravet.
          </note>
          <note>
            Thomas Östros, nuvarande utbildningsministern, hade en enskild
            motion där han hävdade just de principer som Gunnar Axén hävdar.
            Principerna är vi tydligen överens om.
          </note>
          <note>
            Det gäller att få möjligheten att genomföra det här på ett sätt
            som inte skadar mer än det gör nytta. Då är det inte fråga om
            något falskspel, att man vill dölja att man egentligen vill behålla
            principen och försöker slingra sig för att få bort den. Det är
            inte alls fråga om det, utan det handlar om att inte försätta
            studenterna i en sämre situation.
          </note>
          <note>
            Det är riktigt, som Gunnar Axén säger, att man under den borgerliga
            tiden, alltså när det var borgerlig majoritet här riksdagen, gjorde
            utredningar. Men majoriteten i riksdagen förkastade ju dem. Glöm
            inte bort det! De hade alltså inte bärkraft, utan man tyckte att
            det här borde lösas på ett bättre sätt, och det är väl det som
            det lite grann handlar om.
          </note>
          <note>
            Om Miljöpartiet hade majoritet i riksdagen och regeringsmakten,
            kan jag försäkra att vi skulle lägga ned ett lite större arbete
            för att försöka ta fram ett sådant förslag. Jag är inte säker
            på att vi skulle göra det just för ögonblicket, därför att vi
            har nu fått igenom en lagstiftning för ökad studentaktivitet.
            I det arbetet kan de kanaler som finns av gammal tradition vara
            bra att ha, så det skulle kanske förstöra ännu mer att ta bort
            dem just i dagsläget.
          </note>
          <note>
            Men, som sagt var, har Gunnar Axén ett bra förslag i de här motionerna
            på hur det skulle gå till, skulle vi kunna fundera på det. Men
            det finns ju inte i motionerna, och då är det riskfyllt att gå
            med på det.
          </note>
          <note type="speaker">
            Anf. 61 GUNNAR AXÉN (m):
          </note>
          <note>
            Herr talman! Gunnar Goude med den bakgrund i den akademiska miljön
            som han har borde kunna tilltro studenterna förmågan att själva
            välja om de vill och inse om de behöver vara medlemmar i en studentkår
            eller inte.
          </note>
          <note>
            Det är ju bra att Miljöpartiet principiellt sett är emot tvångsanslutning
            till studentkårer. Vi skulle ha en majoritet här i riksdagen för
            att avskaffa tvångsanslutningen om Miljöpartiet förenade sig med
            de borgerliga partierna. Men det vill inte Miljöpartiet, därför
            att samverkan med regeringen är viktigare än principer och ideal.
            Eftersom man samverkar med
          </note>
          <note>
            Vänsterpartiet och Socialdemokraterna, vill man tydligen inte
            på den här punkten slåss för det man säger sig stå för. Det är
            beklagligt.
          </note>
          <note>
            Gunnar Goude säger att om Miljöpartiet hade egen majoritet i
            riksdagen, då skulle vi få se ett förslag om avskaffande av kårobligatoriet.
            Men varför inte, Gunnar Goude, i parlamentarismens namn förena
            sig med de fyra borgerliga partierna och ta fram ett förslag om
            hur kårobligatoriet kan avskaffas?
          </note>
          <note>
            Varför inte tillsammans med de fyra borgerliga partierna rösta
            för den reservation som vill ge regeringen i uppdrag att återkomma
            till riksdagen med ett förslag om ett avskaffande av kårobligatoriet?
          </note>
          <note type="speaker">
            Anf. 62 GUNNAR GOUDE (mp):
          </note>
          <note>
            Herr talman! Jag tror att det finns risk för att det blir lite
            överdrifter här. Den principiella frågan är naturligtvis viktig.
            Den skulle vara ännu viktigare om det vore så att personer drabbades
            eller råkade illa ut på grund av den här principen. Nu är det
            i stället en princip som har en historisk förankring bakåt i tiden.
          </note>
          <note>
            Den ska naturligtvis bort. Det är vi överens om. Och det tror
            jag att alla tycker egentligen. Men det ska ske under former som
            är rimliga med hänsyn till de förändringar som nu sker ute på
            universitet och högskolor, så att man inte gör ett missgrepp och
            försämrar situationen för studenterna.
          </note>
          <note>
            Jag tycker kanske att det är på gränsen till oanständigt att
            försöka påskina att vi därmed skulle dölja någonting och att vi
            egentligen inte står bakom principen. Principen har i dagsläget
            inte alls några negativa effekter av den arten. Det är bra att
            studenter reagerar mot att vi har ett kårobligatorium. Det är
            väl också bra att vi i kammaren får diskutera det. Men det finns
            alltså inget förslag i motionerna som visar på att det går att
            genomföra ett avskaffande av kårobligatoriet utan att det blir
            försämringar. Det är klart att detta är ett skäl till att man
            är lite försiktig.
          </note>
          <note>
            Jag tänker inte göra någon röstdeklaration i frågan i dagsläget,
            men vår inställning är klar. Jag tycker att argumentationen är
            något överdriven från Gunnar
          </note>
          <note>
            Axéns sida.
          </note>
          <note>
            Det finns ju andra tillfällen att ta upp frågor. T.ex.
          </note>
          <note>
            hade det varit intressant att höra Gunnar Axén delta i den debatt
            som vi hade för bara drygt en vecka sedan här i kammaren om den
            lag som vi i Sverige har som gör att man kan födas till ett ämbete,
            alltså att man kan ärva det. Det är så monarkin i det här landet
            fungerar. Det låter i mina öron som en lite allvarligare principfråga.
            Är Gunnar Axén lika ståndfast på den punkten? Har han partiet
            med sig? Jag tycker nog att man ska vara lite nyanserad i debatten
            i en sådan här fråga.
          </note>
          <note type="speaker">
            Anf. 63 GUNNAR AXÉN (m):
          </note>
          <note>
            Herr talman! Det är beklämmande att Gunnar
          </note>
          <note>
            Goude inte har några argument att återkomma med i den här frågan,
            utan att han i stället tvingas att ta upp andra frågor som inte
            den här debatten rör.
          </note>
          <note>
            Jag noterar bara att Gunnar Goude inte tilltror studenterna förmågan
            att själva inse det eventuella värdet av att vara med i en studentkår.
            Gunnar Goude anser att studentkårernas arrangerande av pubaftnar,
            fester och kulturella aktiviteter är så viktiga för studenternas
            situation att studenterna måste tvingas att vara med i den förening
            som arrangerar aktiviteterna.
          </note>
          <note>
            Gunnar Goude tror inte att studenterna själva skulle kunna inse
            värdet av det som studentkårerna ägnar sig åt. Det är beklagligt,
            men det är bara att konstatera att Miljöpartiet hellre ser till
            regeringssamverkan med Socialdemokraterna och Vänsterpartiet än
            till studenternas rätt att själva få välja vilken organisation
            de vara med i eller inte vara med i.
          </note>
          <note>
            Jag hoppas att Miljöpartiet nästa år, för jag antar att den här
            frågan kommer upp för debatt och beslut återigen, kan stå rakryggade
            och säga att vi slår vakt om de mänskliga fri- och rättigheterna,
            vi slår vakt om studenternas rätt att själva välja om de ska vara
            med eller inte vara med i studentkårerna. Jag ser fram emot det
            beskedet från Miljöpartiet om ett år.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            4 § Sjöfartsinspektionens tillsyn
          </note>
          <note>
            Föredrogs trafikutskottets betänkande 2000/01:TU8
          </note>
          <note>
            Sjöfartsinspektionens tillsyn (förs. 2000/01:RR8)
          </note>
          <note type="speaker">
            Anf. 64 TOM HEYMAN (m):
          </note>
          <note>
            Herr talman! Det brukar inte vara vanligt att man begär ordet
            när ett betänkande är enhälligt, men jag vill i detta fall ändå
            göra så. Revisorerna har i sin granskning av Sjöfartsinspektionen
            gjort många värdefulla iakttagelser, och de senaste årens pressdebatt
            har kraftigt förstärkt den kritik som revisorerna har framför
            mot Sjöfartsverkets och inspektionens verksamhet.
          </note>
          <note>
            Ledande företrädare för Sjöfartsverket har under den senaste
            tiden gjort uttalanden som indikerar att man inte helt har förstått
            innebörden i trafikutskottets beslut och att man inte heller har
            tagit revisorernas kritik till sig på det sätt som man borde ha
            gjort. Det räcker inte att bara rita en ny ruta i organisationsschemat
            och sedan fortsätta som tidigare. Det krävs en väsentligt förändring
            av själva säkerhetskulturen inom inspektionen.
          </note>
          <note>
            Inom sjöfarten har det länge funnits en fixartradition. Den har
            en historisk bakgrund. Man har varit van att klara sig själv och
            lösa problemen efter bästa förmåga, något som inte längre alltid
            är önskvärt.
          </note>
          <note>
            Samma fixarattityd fanns tidigare också inom flyget, men där
            insåg flygbolagen redan på ett tidigt stadium att med den haverifrekvens
            som fanns i slutet av 40-
          </note>
          <note>
            talet skulle det inte bli någon kommersiell flygverksamhet. Förtroendet
            hos allmänheten skulle inte längre finnas. Man införde då långt
            gående säkerhetsrutiner som också givit konkreta resultat. Flyget
            är i dag ett av de mest trafiksäkra transportslagen.
          </note>
          <note>
            Också inom järnvägen fanns det tidigare ibland en lättsinnig
            attityd till säkerhetsfrågor. Säkerheten var bara en del av affärsverket
            SJ:s verksamhet, och inte alltid den som prioriterades högst.
            Såväl den stora urspårningen vid Lerum som den svåra språvägsolyckan
            i Göteborg för ett antal år sedan var inte bara olyckor i ordets
            egentliga bemärkelse utan båda var direkta följder av att man
            tog genvägar i fråga om säkerhetsrutinerna.
          </note>
          <note>
            Motsatsen kan man finna i Japan, där snabbtåget
          </note>
          <note>
            Shinkansen nu varit i trafik i flera decennier utan en enda dödsolycka.
            Det är ingen slump. Det är resultatet av ett konsekvent och metodiskt
            säkerhetstänkande i hela organisationen.
          </note>
          <note>
            Ett sådant tänkande finns i dag hos enskilda rederier. Men det
            måste också finnas hos de ansvariga myndigheterna. Såväl inom
            luftfarten som inom spårtrafiken är inspektionsverksamheten nu
            avskild från den affärsmässiga driften, och det är viktigt att
            denna förändring också genomförs i sjöfarten. Dagens riksdagsbeslut
            är ett steg i denna riktning. Det är bra att en enig riksdag står
            bakom beslutet. Det blir nu regeringens ansvar att genomföra organisationsförändringen,
            och det är min förhoppning att den också snart kommer att bli
            av. Därmed yrkar jag bifall till hemställan i betänkandet.
          </note>
          <note type="speaker">
            Anf. 65 KARIN SVENSSON SMITH (v):
          </note>
          <note>
            Herr talman! I denna debatt om sjösäkerhet finns det inga reservationer.
            Vänsterpartiet hade i likhet med andra partier skrivit motioner
            om Sjöfartsinspektionen, men i trafikutskottet lyckades vi hitta
            skrivningar som någorlunda tillgodoser motionsyrkandena. Därför
            vill jag yrka bifall till hemställan i betänkandet.
          </note>
          <note>
            Från Vänsterpartiets sida vill vi ta tillfället att motivera
            varför vi anser att frågan om sjösäkerhet är mycket angelägen.
            Vid en första betraktelse handlar diskussionen om Sjöfartsinspektionen
            huvudsakligen om att främja passagerarnas säkerhet. Mot bakgrund
            av Estoniaolyckan behöver jag inte orda mer om vikten av att vidta
            åtgärder som förhindrar att sådana och andra olyckor sker. Det
            är inte det som skiljer oss åt i diskussionen.
          </note>
          <note>
            En stark och effektiv sjöfartsinspektion kan förebygga flera
            olika problem. Förutom att man tryggar passagerarnas säkerhet
            kan miljöproblemen i Sveriges omgivande vatten minska och de sämsta
            arbetsförhållandena på båtarna saneras. Erika-haveriet utanför
            Frankrikes kust 1999 gav ytterligare en illustration av hur viktigt
            det är med sjösäkerhet. Varje år sker det tillbud i det känsliga
            innanhav som är Östersjön. För inte så länge sedan hade vi en
            debatt i denna kammare med anledning av den oroväckande situationen
            för Östersjöns miljö.
          </note>
          <note>
            Riksdagen har beslutat om 15 miljökvalitetsmål.
          </note>
          <note>
            Vilka etappmål åtgärdsstrategier och som behövs för att nå dessa
            mål har utretts av Miljömålskommittén.
          </note>
          <note>
            Regeringen ska lämna en miljömålsproposition i vår.
          </note>
          <note>
            Väsentligt för att miljöproblemen till sjöss ska kunna åtgärdas
            är där som på andra ställen att tillsynen av gällande regelverk
            är effektiv. Därför är det viktigt att förbättra Sjöfartsinspektionens
            verksamhet.
          </note>
          <note>
            Konkurrensen inom sjöfartsnäringen har, i likhet med vad som
            är fallet i många andra näringar, hårdnat. För att man ska kunna
            erbjuda den billigaste frakten ökar pressen på de anställda. Den
            fysiska och psykiska arbetsmiljön ombord är tuff. Kortsiktiga
            vinster kan göras genom utflaggning och utnyttjande av besättningar
            från andra länder. De rådande missförhållandena måste åtgärdas.
            Det är särskilt angeläget att komma åt de rostholkar som trafikerar
            våra kuster och bjuder under de rederier som har ambitionen att
            prioritera säkra och miljöanpassade frakter.
          </note>
          <note>
            Med ett vassare regelverk och en högre ambitionsnivå i fråga
            om inspektion och tillsyn skulle flera vinster kunna göras. Det
            skulle bli minskad risk för vattenförorening. Det skulle bli en
            välbehövlig förbättring av sjöfolkets arbetsförhållanden samt
            en tryggare färd för färjesjöfartens passagerare.
          </note>
          <note>
            De förslag som har kommit från Riksdagens revisorer är väl avvägda
            och förs i huvudsak vidare i utskottsbetänkandet.
          </note>
          <note>
            Riksdagen har vid flera tillfällen uttalat sig för en fristående
            statlig instruktion inom luftfart respektive vägtrafik. Tydlig
            självständighet och integritet är en förutsättning för att tillsynen
            och granskningen ska vara effektiv. Samma argument är tillämpligt
            inom sjöfarten.
          </note>
          <note>
            Ska tillsynsarbetet bli effektivt måste det regelverk som tillsynen
            utövas gentemot vara relevant och stringent. Så är inte fallet
            i dag, vilket har visats både av Riksrevisionsverket och Riksdagens
            revisorer.
          </note>
          <note>
            Arbetsmiljöreglerna är från 1970-talet. Därför bör den sittande
            utredningen om fartygssäkerhetslagstiftning återkomma med förslag
            inom det här området.
          </note>
          <note>
            Analysmetoder för olyckor, tillbud, avvikelser och risker, som
            kommit till användning inom andra områden i trafiken kan också
            komma till användning här.
          </note>
          <note>
            Detsamma gäller för kvalitetsarbete som utvecklats för de verksamheter
            som strävar efter att miljöcertifiera sig. På detta område finns
            det stort utrymme för förbättringar inom sjöfarten. Sjöfartsinspektionens
            metod för analys och inspektion av förebyggande arbete behöver
            utvecklas.
          </note>
          <note>
            Klassificeringssällskapens roll behöver också granskas och förtydligas.
            Det har både revisorerna och remissvaren kommit fram till.
          </note>
          <note>
            Det som kan göras i övrigt är att tillföra Sjöfartsinspektionen
            större resurser. Det faller egentligen utanför ramen för detta
            betänkande, men jag måste ändå passa på att säga att ökade kvantitativa
            krav, alltså krav på ett visst antal inspektioner exempelvis såsom
            det är uttryckt i regelverket för hamnstadskontrollen, blir en
            förstärkning enbart om resurserna för att utföra densamma ökar.
          </note>
          <note>
            På sikt kan ifrågasättas varför Sjöfartsverket ska inleverera
            en avkastning till statskassan. Kontrasten gentemot det anslagsfinansierade
            Vägverket är bjärt.
          </note>
          <note>
            Rättvisa förhållanden mellan transportslagen i enlighet med vad
            som är uttalat i EU m.fl. andra organ borde leda till en ändring
            av dessa villkor. En miljöanpassad transportpolitik ska ha trafikavgifter
            som inkluderar de externa kostnader som transporterna ger upphov
            till. Även om sjöfarten för närvarande drivs med fossila bränslen
            och kommer att göra det ett tag framöver så har den goda förutsättningar
            för att axla en större andel av de godstransporter som behöver
            göras. En omlastning mellan transportslagen är angelägen, men
            den ska ske på ett miljöanpassat sätt.
          </note>
          <note>
            Jag yrkar än en gång bifall till hemställan i betänkandet.
          </note>
          <note>
            Tack för ordet.
          </note>
          <note type="speaker">
            Anf. 66 JOHNNY GYLLING (kd):
          </note>
          <note>
            Herr talman! Jag yrkar bifall till hemställan i betänkandet om
            Sjöfartsinspektionens tillsyn.
          </note>
          <note>
            Vi kristdemokrater hade velat gå ett steg längre än vad Riksdagens
            revisorer föreslog, nämligen genom att skilja Sjöfartsinspektionen
            helt ifrån Sjöfartsverket, och vi har beskrivit detta i både en
            motion och i ett särskilt yttrande i betänkandet.
          </note>
          <note>
            Vi inser naturligtvis att det finns fördelar med att låta inspektionen
            vara kvar inom Sjöfartsverket. Men precis som revisorerna påpekat
            så finns det en risk för att rollkonflikter kan påverka sjösäkerhetsarbetet
            menligt. Den risken menar vi hade eliminerats genom att man hade
            skapat en fristående myndighet av Söfartsinspektionen.
          </note>
          <note>
            Nu tycker vi ändå att utskottet har lyssnat på oss, och vi inser
            värdet av att ett enigt utskott begär en förstärkt lagstiftning
            i syfte att stärka Sjöfartsinspektionens ställning. Det är ett
            stort steg framåt.
          </note>
          <note>
            Herr talman! Jag kan också instämma i de tankegångar som Tom
            Heyman framförde här tidigare.
          </note>
          <note>
            Kristdemokraterna kommer att bevaka att den kommande lagstiftningen
            blir skarp och tydlig till förmån för sjösäkerhetsarbetet.
          </note>
          <note>
            I det förslag som har lagts fram om en ny fartygssäkerhetslag,
            SOU 2001:17, berörs inte Sjöfartsinspektionens ställning. Den
            måste uppmärksammas av regeringen i kommande arbete.
          </note>
          <note>
            Sverige är en gammal sjöfartsnation med gott anseende vad gäller
            kompetens inom sjösäkerhet. Detta anseende får inte grumlas i
            något avseende. Den som upptäcker brister inom systemet, t.ex.
            i förordningar eller i inspektionsarbetet, ska med stor frimodighet
            anmäla bristerna utan att riskera sitt eget anseende. Vi kommer
            att följa denna fråga noggrant, och vi förutsätter att regeringen
            tar det här på största allvar.
          </note>
          <note type="speaker">
            Anf. 67 CLAES-GÖRAN BRANDIN (s):
          </note>
          <note>
            Herr talman! Jag tycker att det är bra att vi blev överens i
            trafikutskottet med anledning av Riksdagens revisorers påpekande
            och de motioner som fanns. Vad jag vill säga är att vi ska avvakta
            regeringens behandling av frågan. Vi har ändå gjort ett tillkännagivande
            till regeringen. Låt oss då avvakta det. Om vi sedan tycker att
            de förslag som kommer inte är bra får vi anledning att debattera
            detta då.
          </note>
          <note>
            Jag har inte mer att säga i denna fråga än att än en gång yrka
            bifall till hemställan i utskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            5 § Hanteringen av djurkadaver och annat animaliskt avfall
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU11
          </note>
          <note>
            Hanteringen av djurkadaver och annat animaliskt avfall.
          </note>
          <note type="speaker">
            Anf. 68 CARINA OHLSSON (s):
          </note>
          <note>
            Herr talman! Jag yrkar bifall till hemställan i miljö- och jordbruksutskottets
            betänkande 11, Hanteringen av djurkadaver och annat animaliskt
            avfall.
          </note>
          <note>
            Några reservationer finns inte att avslå, utan det är ett enhälligt
            betänkande.
          </note>
          <note>
            I betänkandet behandlas ett tiotal motionsyrkanden. Motionerna
            går i huvudsak ut på att det bör införas nationella undantag eller
            särslösningar för Norrlandslänen avseende EU:s regelverk för bortskaffande
            och bearbetning av animaliskt avfall. I några motioner tar man
            upp behovet av behandlingskapacitet för animaliskt avfall och
            att denna kapacitet bör öka.
          </note>
          <note>
            Motionerna avstyrks med hänvisning bl.a. till att stora delar
            av norra Sverige omfattas av generella undantagsbestämmelser i
            detta avseende. Vad gäller behandlingskakpaciteten för animaliskt
            avfall hänvisar utskottet till att jordbruksministern nyligen
            förordnat en utredare att se över frågan.
          </note>
          <note>
            För att få en lägesbeskrivning i frågan anordnade utskottet den
            16 januari en utfrågning med representanter för Statens jordbruksverk,
            Konvex AB och länsveterinären i Jämtlands län angående både BSE-
          </note>
          <note>
            krisen i EU, regelverket för hantering av animaliskt avfall samt
            vissa frågor rörande behandlingsanläggningen för animaliskt avfall
            i Stenstorp i Västergötland.
          </note>
          <note>
            Hur ser då läget ut? Vid årsskiftet startade den svenska övervakningen
            av BSE som innebär att man tar prov på nödslaktade, avlivade och
            självdöda nötkreatur som är över 30 månader. Dessutom har Sverige
            tidigare beslutat att vid slakt ta prov på nötkreatur som importeras
            från länder med BSE. Sammanlagt rör det sig om 20 000 djur per
            år.
          </note>
          <note>
            Varje kväll hämtar Postens budbil burkarna med
          </note>
          <note>
            BSE-prov vid Konvex för att köra dessa till SVA i
          </note>
          <note>
            Uppsala. I snitt är det 80 prov per dag. I månadsskiftet februari-mars
            hade över 3 000 prov tagits.
          </note>
          <note>
            När det gäller behandlingskapaciteten uppgav
          </note>
          <note>
            Jordbruksverket vid denna utfrågning att det finns behov av fler
            anläggningar, gärna med placering i
          </note>
          <note>
            Norrland. Regeringen har, som jag tidigare har nämnt, tillsatt
            en utredning om detta under ledning av
          </note>
          <note>
            Svante Englund. Utredningen ska vara klar den 15
          </note>
          <note>
            april i år. Utredaren har getts i uppdrag att föreslå hur stor
            kapacitet som bör finnas i Sverige för att omhänderta och bearbeta
            animaliskt högriskavfall och specificerat riskmaterial och också
            lämna förslag om vilken bearbetningsteknik som ska användas, hur
            många anläggningar som bör inrättas, var dessa ska vara belägna,
            omfattningen av ett eventuellt statligt engagemang i inrättandet
            av anläggningarna och hur eventuellt samarbete med näringen ska
            ske.
          </note>
          <note>
            Som en parentes kan jag nämna att jag hört att flera kommuner
            nu är intresserade av nya anläggningar, vilket definitivt inte
            har varit fallet tidigare.
          </note>
          <note>
            Anläggningen i Stenstorp får enligt beslut av
          </note>
          <note>
            Koncessionsnämnden för miljöskydd bearbeta 16 000
          </note>
          <note>
            ton animaliskt avfall årligen. Och för år 2000 fick man efter
            ett beslut från regeringen behandla ytterligare 2 800 ton. Överskjutande
            kvantiteter förs till
          </note>
          <note>
            Danmark för bearbetning. Utförsel av animaliskt avfall till annan
            medlemsstat kan endast ses som en tillfällig lösning, eftersom
            avfallsmängden dessutom har ökat med anledning av beslut som har
            fattats i samband med BSE-krisen.
          </note>
          <note>
            Konvex AB genomför för närvarande studier av ny förbränningsteknik
            för att omhänderta kadaver och samtidigt kunna utnyttja energiinnehållet
            i avfallet.
          </note>
          <note>
            Syftet är att anläggningen i Stenstorp ska läggas ned och ersättas
            med en eller flera anläggningar.
          </note>
          <note>
            Enligt det aktuella EG-direktivet ska medlemsstaterna för hela
            eller delar av sitt territorium godkänna en eller flera anläggningar
            för insamling och bearbetning av högriskmaterial. En medlemsstat
            får besluta om att anlita en anläggning för bearbetning av sådant
            material i en annan medlemsstat efter överenskommelse om detta
            med den andra staten.
          </note>
          <note>
            Herr talman! Såvitt jag kan bedöma råder stor enighet om att
            behandlingsanläggningen i Stenstorp inte har tillräcklig kapacitet
            för att hantera det animaliska avfallet som uppkommer i Sverige.
            Enligt beslut av Koncessionsnämnden för miljöskydd, som jag nämnde
            tidigare, att man får bearbeta 16 000 ton högriskavfall har företaget
            också ansökt om att få bearbeta 24 000 ton, men det har avslagits.
          </note>
          <note>
            Orsaken till avslaget är i huvudsak att anläggningen ligger nära
            bebyggelsen med följden att de omkringboende tycker att det är
            stora problem med dålig lukt från den verksamhet som bedrivs där
            och också att det är ett problem med transporterna av kadaver
            genom samhället och genom att höga utsläpp ibland kommer till
            det kommunala reningsverket.
          </note>
          <note>
            Som jag sade i inledningen förslår utskottet att riksdagen avslår
            motioner om särlösningar eller undantag för norra Sverige när
            det gäller föreskrifterna om insamling och bearbetning av animaliskt
            avfall.
          </note>
          <note>
            Utskottet hänvisar till att mer än två tredjedelar, närmare bestämt
            72 %, av berörda län omfattas av generella undantagsbestämmelser
            och att det dessutom finns möjligheter till dispens i enskilda
            fall. Jordbruksverket ser över gränsdragningarna, och länsstyrelserna
            får då avge synpunkter på detta, men möjligheten att undanta ytterligare
            delar av Sverige från olika krav känns i dagsläget helt felaktigt
            med tanke på att det främsta syftet med att omhänderta animaliskt
            avfall är att förhindra smittspridning. Om inte reglerna inte
            efterlevs utsätter vi då både människor och djur för hälsorisker.
          </note>
          <note>
            De beslut som fattats inom EU syftar främst till att motverka
            spridning av BSE, galna ko-sjukan och andra smittsamma djursjukdomar.
            Enligt regelverket ska allt animaliskt avfall, både s.k. högriskavfall
            och lågriskavfall, samlas in och bearbetas i särskilda anläggningar.
            För den del av det animaliska avfallet som definieras som specificerat
            riskmaterial finns särskilda regler som omfattar både slakten,
            transporten och den slutliga avfallshanteringen.
          </note>
          <note>
            Enligt direktivet finns vissa möjligheter att besluta om nationella
            undantag om det berörda animaliska avfallet härrör från platser
            som är svåra att nå eller om kvantiteten och avståndet inte gör
            det berättigat att ta vara på avfallet. I sådana fall kan den
            nationella myndigheten medge att avfallet bortskaffas genom förbränning
            eller nedgrävning.
          </note>
          <note>
            I de nationella föreskrifterna finns dels bestämmelser om generella
            undantag, dels regler om undantag i speciella fall enligt beslut
            av Jordbruksverket eller berörd länsstyrelse. De generella undantagen
            tar bl.a. sikte på enstaka smådjur som har dött eller avlivats
            utan att smittsamma sjukdomar har misstänkts.
          </note>
          <note>
            Jordbruksverket har vidare beslutat att självdöda eller avlivade
            djur i besättningar som är belägna i de församlingar som anges
            i en särskild bilaga inte behöver bearbetas i en anläggning. Det
            är 37 kommuner, helt eller delvis, i Värmlands, Dalarnas, Gävleborgs,
          </note>
          <note>
            Västernorrlands, Jämtlands, Västerbottens och Norrbottens län.
          </note>
          <note>
            I nu angivna fall får det animaliska avfallet grävas ned på en
            plats som anvisats av den myndighet som utövar tillsyn på området
            eller på en godkänd avfallsdeponi. Utöver de generella undantagen
            finns möjlighet för Jordbruksverket att medge dispenser. Det kan
            gälla om det är platser som är svåra att nå eller om kvantiteten
            och avståndet gör att det inte är motiverat att ta hand om avfallet.
            Länsstyrelsen kan också medge att självdöda eller avlivade hästdjur
            får grävas ned eller omhändertas genom kommunal avfallshantering.
          </note>
          <note>
            Vid utskottets utfrågning framkom också att de undantagna områdena
            utgörs av församlingar i Norrland och Svealand med relativt låg
            djurtäthet och att
          </note>
          <note>
            Jordbruksverket ser över detta ytterligare. Jag kan också säga
            att de fem Norrlandslänen tillsammans motsvarar 58 % av Sveriges
            landareal. Det är alltså en stor del av Sverige som är undantagen.
          </note>
          <note>
            Utskottet har konstaterat att de aktuella motionerna i större
            eller mindre utsträckning är tillgodosedda genom de nationella
            föreskrifter som redovisas ovan och genom den översyn som pågår
            och utgår från att motionärernas synpunkter beaktas i det fortsatta
            arbetet samt att frågan får en lösning som tillgodoser både smittskyddsintresset
            och de berättigade önskemålen om att animaliskt avfall ej ska
            behöva transporteras så långa sträckor som i dag är fallet.
          </note>
          <note type="speaker">
            Anf. 69 INGVAR ERIKSSON (m):
          </note>
          <note>
            Herr talman! I miljö- och jordbruksutskottets betänkande nr 11
            behandlas reglerna för hantering av animaliskt avfall i norra
            Sverige m.m. samt hur bearbetning och bränning av animaliskt avfall
            ska klaras av i landet. Betänkandet är föranlett av ett antal
            motionsyrkanden på området, väckta under den allmänna motionstiden.
          </note>
          <note>
            BSE-krisen i Europa har föranlett en ökad belastning vad gäller
            omhändertagande av detta avfall. Det har kommit nya regler, och
            det är mer inhemskt riksavfall som omhändertas. Kapaciteten på
            den enda anläggning som i Sverige finns som kan och får ta emot
            detta avfall, inte minst högriskavfallet, är otillräcklig, varför
            en stor del av detta avfall i dag går till
          </note>
          <note>
            Danmark för omhändertagande. Från Stenstorp går i dag inte mindre
            än 300-400 ton per vecka till Danmark.
          </note>
          <note>
            Vi väntar på förslag från den av regeringen tillsatta enmansutredaren
            före den 15 april om hur vi i
          </note>
          <note>
            Sverige själva ska kunna ta hand om det svenska avfallet inom
            landet. Det har talats om ett antal nya anläggningar för förbränning
            av avfallet eventuellt i anslutning till industrier som året runt
            kan tillgodogöra sig energin från förbränningen. Det har också
            kommit till min kännedom att vissa försök, proveldningar, sker
            av bl.a. köttmjöl i syfte att finna en godtagbar lösning.
          </note>
          <note>
            Det är mycket angeläget att snarast finna acceptabla lösningar
            för omhändertagande och förbränning i nya anläggningar på nya
            platser.
          </note>
          <note>
            Ett stort problem är givetvis att de miljökonsekvensprövningar
            och utredningar som krävs för nya anläggningar kan komma att kräva
            lång tid. Det är inte otänkbart att enbart detta kan ta upp till
            ett par år att klara av. Då förstår vi vilka problemen kan bli.
          </note>
          <note>
            Detta först efter det att förslagen framförts av utredningen.
          </note>
          <note>
            Ett skräckscenario skulle vara om mul- och klövsjukan, som nu
            spritt sig till Frankrike, skulle drabba även Danmark och i värsta
            fall också Sverige. Ett fall i Sverige eller i Danmark skulle
            omedelbart stoppa leveranserna av det animaliska avfallet från
            Sverige till Danmark. Var och en förstår vilka konsekvenserna
            då kan bli för Stenstorp som inte får ta emot mer än ca 16 000
            ton per år. Hur ska man då klara de totalt upp till 37 000 ton
            som måste omhändertas om möjligheterna i Danmark stoppas? Har
            regeringen tänkt sig in i den situationen? Carina Ohlsson har
            måhända ett svar på denna fråga.
          </note>
          <note>
            Herr talman! Skrivningarna i betänkandet i anledning av motionerna
            står vi moderater helt bakom. Vi utgår också ifrån, vad gäller
            kadaver och riskmaterialhanteringen i Norrland, att man ska finna
            acceptabla lösningar ur smittskyddssynpunkt där hänsyn tas till
            att lokala näringsidkare också framöver ska kunna bedriva sin
            verksamhet på ett ekonomiskt gångbart sätt.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 70 CARINA OHLSSON (s) replik:
          </note>
          <note>
            Herr talman! Jag fick en fråga från Ingvar Eriksson om jag hade
            tänkt mig in i problemet. Jag har tänkt mig in i problemställningen,
            men däremot kan jag inte ha något färdigt svar. Jag vill gärna
            se på den utredning som läggs fram den 15 april. Utredaren har
            också fått i uppdrag att se över det som Ingvar Eriksson tog upp
            om tidsperspektivet och redogöra för de olika faserna i inrättandet
            och uppbyggandet av anläggningen - detta inklusive tillståndsgivning
            och angivande av eventuella möjligheter att minska tidsåtgången.
            Då är det naturligtvis mycket angeläget att anläggningarna kommer
            i drift inom en snar framtid. Där är vi helt överens.
          </note>
          <note type="speaker">
            Anf. 71 INGVAR ERIKSSON (m) replik:
          </note>
          <note>
            Herr talman! Jag tackar för det beskedet. Det är oundvikligen
            så att om det skulle dra ut på tiden på grund av tillståndsbeslut
            t.ex. i samband med miljöprövning, kommer problemen att bli väldigt
            akuta.
          </note>
          <note>
            Skulle vi drabbas av ett stopp för leveranser från
          </note>
          <note>
            Danmark, blir problemen oerhört stora.
          </note>
          <note>
            Jag kan inte begära att Carina ska svara på detta, men jag vill
            uppmana Carina och regeringsföreträdarna att verkligen tänka sig
            in i den situationen. Den kan komma redan inom en eller två veckor,
            och då står vi i en väldigt allvarlig situation. Detta måste uppmärksammas.
            Man måste ta hänsyn till att detta kan hända.
          </note>
          <note>
            Anf. 72 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Herr talman! Ämnet för det här betänkandet är, som vi har hört,
            hanteringen av djurkadaver och annat animaliskt avfall. Det föreligger,
            som vi också hört, inga reservationer, men vi kristdemokrater
            har avgivit ett särskilt yttrande, eftersom bristen på brådska
            i ärendets hantering bekymrar oss.
          </note>
          <note>
            Den motion som rör anläggningen i Stenstorp har väckts av oss
            kristdemokrater. Denna anläggning i
          </note>
          <note>
            Västergötland ligger i anslutning till bebyggelser, och den stinker,
            till stor olägenhet för Stenstorpsborna.
          </note>
          <note>
            Branschen har med stöd av Jordbruksdepartementet länge letat
            efter alternativa platser för en destruktionsanläggning. Man har
            inte lyckats hitta en lämplig plats. Som Carina Ohlsson sade verkar
            det nu finnas alternativa lägen, men sådana har alltså tidigare
            inte funnits.
          </note>
          <note>
            På grund av den nuvarande anläggningens dåliga läge har man inte
            fått tillstånd att tillräckligt öka mängden bearbetat avfall i
            Stenstorp. Som vi har hört har kapaciteten i flera år varit för
            liten. Detta har kompenserats av att Sverige årligen har kunnat
            exportera ca 5 000 ton högriskavfall till Trondheim i
          </note>
          <note>
            Norge. EU har under de senaste åren tagit en del beslut i syfte
            att begränsa spridningen av BSE-smitta.
          </note>
          <note>
            Det beslutades under förra året att animaliskt högriskavfall
            inte längre får transporteras till land utanför
          </note>
          <note>
            EU, och därmed kan vi inte längre exportera sådant här avfall
            till Norge.
          </note>
          <note>
            Genom dessa beslut har mängderna av det som klassificeras som
            riskavfall och specificerat riskmaterial ökat betydligt.
          </note>
          <note>
            Sverige har, som vi också har hört, försökt komma till rätta
            med situationen genom avtal med Danmark för mottagande, destruktion
            och bearbetning av detta högriskavfall. Detta har inte räckt,
            utan bearbetat avfall har tills vidare lagrats i form av köttmjöl
            i
          </note>
          <note>
            Stenstorp, med åtföljande besvärande stank för de boende.
          </note>
          <note>
            Läget blev, som vi ser det, akut redan i somras.
          </note>
          <note>
            Jordbruksministern har låtit förstå att det ligger i branschens
            intresse att lösa frågan och har inte gett intryck av att känna
            brådska i ärendet. Visst ligger det också i branschens intresse.
          </note>
          <note>
            Den 15 december 2000 förordnades en utredning att utreda saken,
            som Carina Ohlsson också sagt.
          </note>
          <note>
            Utredningen ska vara färdig den 15 april, alltså om några veckor.
          </note>
          <note>
            Herr talman! Formuleringarna i det aktuella EG-
          </note>
          <note>
            direktivet angående avfallshanteringen gör klart att man inom
            EU anser att staten har ett ansvar för att lösa frågan om destruktion
            av animaliskt högriskavfall. Vi kristdemokrater vill starkt betona
            att det ligger i samhällets intresse att riskavfall omhändertas
            på ett säkert sätt.
          </note>
          <note type="speaker">
            Anf. 73 ESKIL ERLANDSSON (c):
          </note>
          <note>
            Herr talman! Även jag vill i det här sammanhanget påpeka vikten
            av att Sverige får anläggningar med en sådan kapacitet att destruktion
            av animaliskt avfall kan ske på ett säkert och fullgott sätt i
            vårt land. Så är inte fallet i dag. De nya EU-regler som vi har
            fått innebär dessutom att mängden av material som klassificeras
            som riskavfall och specificerat riskmaterial har ökat och kommer
            att öka betydligt.
          </note>
          <note>
            Läget är akut och kommer så att förbli. Det kan bli än mer akut
            om vi i vårt land skulle få fall av den fruktade sjukdomen BSE.
            Det oroar oss i Centerpartiet mycket att regeringen har låtit
            det här problemet vara olöst. Märk väl att en utredning tillsattes
            först i december år 2000, långt efter det att dessa problem borde
            ha varit uppmärksammade av regeringens företrädare. Redan före
            den s.k. BSE-krisen, då alltfler fall av den fruktade sjukdomen
            upptäcktes även på fastlandet i Europa, hade BSE i sig ökat uppmärksamheten
            på smittskyddsaspekter på och hantering av riskmaterial och riskavfall.
          </note>
          <note>
            Den nuvarande hanteringen innefattar, vilket har uppmärksammats
            i ett par motioner, långa transporter av bl.a. kadaver och annat
            riskmaterial, främst från
          </note>
          <note>
            Norrlands inland, då anläggningar för destruktion finns bara
            i södra Sverige. Kostnaden för dessa transporter är inte obetydlig,
            vilket försvårar den ekonomiska situation som bl.a. de små lokala
            företagen i form av t.ex. slakterier har i de berörda områdena
            av landet. Detta leder i sin tur i förlängningen till att levande
            djur får transporteras längre, vilket vi inte heller tycker är
            bra. Till detta ska läggas de allmänna miljöaspekterna på långa
            transporter.
          </note>
          <note>
            Vad gäller kadaverhanteringen och riskmaterialhanteringen i Norrland
            tycker jag att det är viktigt att det kommer till stånd en lösning
            som är acceptabel ur smittskyddssynpunkt och som inte allvarligt
            försvårar för lokala näringsidkare att bedriva sin verksamhet.
          </note>
          <note>
            Dagens situation uppfyller inte till fullo dessa krav.
          </note>
          <note>
            Jag hoppas att regeringen tar den här situationen på allvar och
            med skyndsamhet återkommer till riksdagen, om det behövs för att
            lösa de problem som vi har pekat på i denna debatt. Får vi inte
            lösningar som tillfredsställer de krav som rimligen kan ställas
            på den här verksamheten, avser jag och Centerpartiet att återkomma
            i kammaren om detta.
          </note>
          <note type="speaker">
            Anf. 74 CARINA OHLSSON (s):
          </note>
          <note>
            Herr talman! Jag ser liksom Eskil Erlandsson fram emot att vi
            får goda lösningar på dessa frågor. Jag instämmer i hans anförande.
          </note>
          <note>
            Eskil säger att regeringen inte har gjort någonting i den här
            frågan, men det har den. Det har gjorts en ansökan till Koncessionsnämnden
            för miljöskydd om tillstånd till Konvex för mottagande av en ökad
            mängd av avfall i Stenstorp, men den har avslagits.
          </note>
          <note>
            Det är klart att den här frågan har utretts också under hanteringstidens
            gång.
          </note>
          <note>
            Jag kan hålla med om att ärendet har tagit lång tid.
          </note>
          <note>
            Stenstorp ligger ganska nära min hemkommun, och jag har följt
            frågan under lång tid. Kanske har näringen inte tagit sitt fulla
            ansvar under den här tiden och till fyllest ansträngt sig för
            att komma till rätta med situationen.
          </note>
          <note>
            Det har riktats mycket kritik mot anläggningen i
          </note>
          <note>
            Stenstorp, och vissa kommuner som till att börja med varit intresserade
            av en anläggning har sagt nej när de hört talas om de stora besvärligheterna.
            Man provar nu teknik, och jag förstår att de kommuner som sagt
            att de nu gärna vill ha en sådan här anläggning ser fram emot
            den. Jag hoppas att det blir anläggningar även i norra Sverige
            om flera sådana kommer till stånd.
          </note>
          <note type="speaker">
            Anf. 75 ESKIL ERLANDSSON (c):
          </note>
          <note>
            Herr talman! Det jag kritiserade i mitt anförande var bristen
            på initiativ från regeringens sida. Jag tycker att man med fog
            kan kritisera regeringen och dess företrädare för det. Redan innan
            vi fick de nya bestämmelser vi nu har för hanteringen av riskmaterial
            och riskavfall rådde det en brist på kapacitet för att ta hand
            om kadaver och riskmaterial. Det rådde brist på sådan kapacitet
            i Sverige.
          </note>
          <note>
            Man måste ta den situation som vi hade redan då på allvar. Det
            gjorde man inte. Först när läget blev akut gjorde regeringen något.
            Då gjorde man det som man alltid gör, nämligen tillsatte en utredning.
            Vi får hoppas att den arbetar skyndsamt och att man kommer med
            en bra lösning som kan accepteras av alla, så att vi kan ta hand
            om problemen på egen hand i
          </note>
          <note>
            Sverige.
          </note>
          <note type="speaker">
            Anf. 76 CARINA OHLSSON (s):
          </note>
          <note>
            Herr talman! Även näringen har ett ansvar och har haft det hela
            tiden. Konvexanläggningen ägs av det danska företaget Daka, som
            den svenska slakterinäringens Swedish Meats AB är delägare i.
            Även näringen har ett ansvar i frågan, både nu och framöver.
          </note>
          <note>
            Det är ett delat ansvar.
          </note>
          <note type="speaker">
            Anf. 77 ESKIL ERLANDSSON (c):
          </note>
          <note>
            Herr talman! Jag vidgår att näringen självklart också har ett
            ansvar. Men huvudansvaret måste ligga på samhället eftersom vi
            talar om riskmaterial. Det är frågan om att vi inte ska sprida
            sjukdomar, epizootier och annat i våra omgivningar. Vi ska ta
            hand om det som produceras i vårt land på ett bra sätt inom landet.
          </note>
          <note>
            Där kan regeringen inte springa ifrån det ansvar som regeringen
            har ytterst. Självklart ska näringen också hjälpa till.
          </note>
          <note>
            Överläggningen var härmed avslutad
          </note>
          <note>
            (Beslut fattades under 9 §.)
          </note>
          <note>
            6 § Livsmedelskontroll och genteknik
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU12
          </note>
          <note>
            livsmedelskontroll och genteknik.
          </note>
          <note>
            Anf. 78 CATHARINA ELMSÄTER-
          </note>
          <note type="speaker">
            SVÄRD (m):
          </note>
          <note>
            Herr talman! Runt våra köksbord, på fikarasterna ute på våra
            arbetsplatser och inte minst i medierna pågår nu en intensiv debatt
            om vad vi kan och vad vi vågar äta. Det svenska jordbruket och
            vår svenska livsmedelsindustri har av tradition och med kunskap
            och engagemang sett till att vi har kunnat äta säkra livsmedel
            med hög kvalitet samtidigt som vi har värnat om våra djur så att
            de trivs och mår väl.
          </note>
          <note>
            Naturligtvis måste vi alla ta människors oro på allvar. Desto
            viktigare är det att vi har kunskap om våra livsmedel. Som konsument
            - när jag går och handlar eller sätter mig vid middagsbordet -
            har jag rätt att veta bakgrunden till den föda jag stoppar i mig.
            Endast då kan jag påverka och göra mina val.
          </note>
          <note>
            Det är alldeles utmärkt att Sverige, som ändå är ett ganska litet
            land, har möjlighet att påverka vår gemensamma jordbruks- och
            livsmedelspolitik inom
          </note>
          <note>
            Europa. Därför är ett Europasamarbete bra. Särskilt viktigt är
            det i de här dagarna. Min förhoppning är att
          </note>
          <note>
            Sverige fortsatt ska kunna vara pådrivande i viktiga frågor.
            Själv ser jag att en avreglering inom jordbruket och likvärdiga
            konkurrensvillkor för de olika länderna är bra förutsättningar
            för bättre livsmedel, inte minst från svensk sida.
          </note>
          <note>
            Herr talman! Jag måste verkligen ifrågasätta vissa delar av EU-bestämmelserna
            och det de medför. Som ordförandeland måste vi slå klubban i bordet
            och säga ifrån. I det 167-sidiga förslaget om en gemensam livsmedelshygien
            för hela unionen krävs att alla vilda djur som fälls vid jakt
            ska besiktigas av veterinär eller livsmedelshygienist, i den mån
            de ska bli föda för människor. Även lokalen för förvaring av viltet
            ska besiktigas. Inga undantag medges. Alltså ska fasaner, ripor
            och harar kontrollbesiktigas liksom rådjur och älgar.
          </note>
          <note>
            Herr talman! Det verkar som om vi håller på att få en spridning
            av galna byråkrati-sjukan.
          </note>
          <note>
            Det säger sig självt att hanteringen av jakten kommer att fördyras
            och förkrångligas. Viltet kommer att bli mindre åtkomligt som
            föda för dem som inte jagar själva. Vilt har kunnat serveras på
            det svenska bordet i århundraden. Min fråga till övriga partier
            här i kammaren är om det verkligen är rätt att byråkratin, utan
            undantag, ska få ta över våra matbord på den detaljnivån. Om inte,
            stöd oss i vår reservation mot besiktning av vilt.
          </note>
          <note>
            Herr talman! Låt mig även via protokollet få göra ett medskick
            till jordbruksminister Margareta Winberg: Slå bort påhittet med
            den ordförandeklubba som
          </note>
          <note>
            Sverige nu har!
          </note>
          <note>
            Functional food är mat som kan sägas ha effekter på människors
            hälsa och välbefinnande. Jag kan förvisso konstatera att det pågår
            ett arbete för att undanröja falska marknadsföringspåståenden
            och i stället möjliggöra riktig konsumentupplysning. Vi har ändå
            valt att reservera oss, eftersom vi anser att arbetet går för
            långsamt och att Sverige inte är tillräckligt pådrivande.
          </note>
          <note>
            Vi har mycket kunskap inom våra livsmedelsföretag. Såväl av konkurrensskäl
            som för konsumenterna bör arbetet ske snabbare.
          </note>
          <note>
            Svenska bönder har god erfarenhet av djurhållning. Vårt land
            har också hittills klarat sig undan smittsamma sjukdomar som t.ex.
            BSE och mul- och klövsjuka. Vi har kunnat hålla undan salmonella
            utan att använda antibiotika m.m. Gemensamt med den samlade kunskapen
            inom livsmedelsbranschen borde
          </note>
          <note>
            Sverige utgöra det bästa alternativet för placering av en för
            Europaunionen gemensam livsmedelsmyndighet. Min förhoppning är
            att frågan ännu inte är avförd och beslutad utan att regeringen
            kan återkomma med ett positivt besked i frågan.
          </note>
          <note>
            Herr talman! Avslutningsvis vill jag medge att jag är glad över
            att utskottet har gjort vissa tillkännagivanden med anledning
            av motioner, bl.a. när det handlar om den småskaliga livsmedelsproduktionen.
          </note>
          <note>
            Vi kan inte ha missgynnande avgiftssystem som motverkar mångfald
            och entreprenörskap. Det är särskilt viktigt ute på landsbygden.
            Det påverkar konkret möjligheterna till försörjning och att behålla
            ett levande Sverige. I den översyn av den småskaliga livsmedelsproduktionen,
            som utskottet nu gemensamt har kommit fram till, kommer även regelverket
            för de mobila slakterierna att ses över. I och med det har vi
            valt att inte reservera oss till förmån för vår motion om att
            möjliggöra mobila slakterier. Vi ser fram emot ett konkret förslag
            inom kort.
          </note>
          <note>
            För tids vinnande yrkar jag endast bifall till vår första reservation
            i betänkandet, alltså reservation 4
          </note>
          <note>
            under moment 4.
          </note>
          <note type="speaker">
            Anf. 79 KARL-ERIK KARLSSON (v):
          </note>
          <note>
            Herr talman! I detta betänkande, MJU12, som bl.a. behandlar livsmedelskontroll
            och genteknik, behandlas även frågan om småskalig och lokal livsmedelsproduktion.
            Denna typ och inriktning av livsmedelsproduktion kommer efter
            de händelser som varit ute i Europa på djur- och livsmedelsområdet
            att få allt större betydelse. Det kommer om inte annat konsumenterna
            att se till.
          </note>
          <note>
            Hårdare tidsbegränsningar av djurtransporter och krav på bättre
            djurmiljöer under transporter är ett sätt att förbättra situationen
            för djuren samt att förkorta djurtransporterna.
          </note>
          <note>
            Ett annat sätt är att utveckla och gynna alternativ till långa
            transporter till slakt. Ett sådant alternativ är lokal och småskalig
            livsmedelsförädling. Ett annat alternativ är integrerad produktion,
            dvs. att djuren lever hela livet på samma gård.
          </note>
          <note>
            I dag borde det växa upp fler och fler små lokala slakterier.
            Men utvecklingen går alltför trögt, och fortfarande är huvudinriktningen
            att antalet slakterier minskar. Som följd medför detta ett kraftigt
            ökande antal djurtransporter. Vi ser det som nödvändigt att hitta
            politiska metoder för att gynna en utveckling där alltfler djur
            kan slaktas på eller i närheten av gården just för att undvika
            transporterna. I dag finns det flera hinder för en sådan utveckling.
          </note>
          <note>
            Den som i dag vill starta en småskalig livsmedelsanläggning måste
            uppfylla olika myndighetskrav.
          </note>
          <note>
            Visst ska man uppfylla myndighetskraven, men för det krävs ett
            stort antal kontakter med flera olika myndighetspersoner. Att
            få ett tillstånd kan vara en svår och långt utdragen process.
          </note>
          <note>
            Detta bör kunna underlättas. Myndigheter borde kunna samverka
            för att underlätta tillståndsgivningen så att så få myndigheter
            som möjligt behöver handlägga ärendet och någon myndighet ges
            huvudansvaret för att stödja den som vill starta verksamhet.
          </note>
          <note>
            Ett annat sätt kan vara att underlätta tillståndgivningen för
            småskalig livsmedelsförädling genom att göra typgodkännande av
            småskaliga anläggningar som går att anpassa till lokala förutsättningar.
          </note>
          <note>
            Det är positivt att jordbruksministern uttalat sin ambition att
            driva fram en förändring av jordbrukspolitiken som skulle göra
            det möjligt för de små slakterierna att erhålla stöd ur landsbygdsprogrammet.
          </note>
          <note>
            Den utveckling som nu sker i verkligheten, nämligen att antalet
            småskaliga slakterier minskar, stämmer dåligt med den utveckling
            av landsbygden och det förbättrade djurskyddet som riksdagen och
            regeringen tidigare sagt sig vilja stå för och främja.
          </note>
          <note>
            Utskottet gör därför i detta betänkande ett tillkännagivande
            och anser att regeringen i det fortsatta arbetet bör ägna särskild
            uppmärksamhet åt den småskaliga livsmedelsproduktionen. Därför
            får regeringen i uppdrag att för riksdagen redovisa förslag till
            åtgärder som bl.a. syftar till en förenkling av regelverket, skapa
            bättre förutsättningar för lokal och småskalig livsmedelsproduktion
            och främja etableringen av nya företag inom området. Denna översyn
            av förutsättningarna för den småskaliga livsmedelsproduktionen
            ska även belysa regelverket för mobila slakterier. Detta är positivt.
          </note>
          <note>
            Herr talman! I detta betänkande har Vänsterpartiet en reservation
            om global livsmedelssäkerhet. I den anser vi att alla har ansvar
            för att bidra till en rättvis global livsmedelsförsörjning. Vi
            kan ta det ansvaret genom att förändra vårt konsumtionsmönster
            och genom att lägga om produktionen.
          </note>
          <note>
            Eftersom det behövs en ökad allmän kunskap i dessa frågor och
            stimulans till en socialt och ekologiskt hållbar konsumtion av
            livsmedel anser vi att regeringen bör starta en informationskampanj
            om mat, miljö och rättvisa. Den kampanjen borde genomföras i nära
            samarbete med forskare och folkrörelserna.
          </note>
          <note>
            Det är inte bara ekologiska hinder som finns för en öppnare världsmarknad
            för jordbruksprodukter.
          </note>
          <note>
            Det finns även ett antal ekonomiska och sociala hinder som förhindrar
            att fattiga bönder i u-länderna ska kunna dra nytta av en ökad
            världshandel.
          </note>
          <note>
            Diskussionen om frihandel med jordbruksprodukter fokuseras i
            dag ofta på framför allt jordbrukssubventioner och tull- och kvothinder.
            Visst är dessa viktiga, men vi får inte glömma bort de övriga
            problemen såsom fattigdom och brist på jämställdhet. Vi anser
            att det borde vara Sveriges uppgift att som ett progressivt land
            i utvecklingsfrågor sätta dessa och även andra frågor om fattigdomsbekämpning
            och jämställdhet överst på dagordningen i arbetet för ökad livsmedelssäkerhet.
          </note>
          <note>
            Därmed yrkar jag bifall till reservation 8.
          </note>
          <note>
            När det gäller märkning av ägg anser vi, som framgår i vårt särskilda
            yttrande, att märkningen ska vara obligatorisk. Det bör klart
            framgå av märkningen om äggen kommer från hönor som uppfötts i
            det fria eller i burar. Konsumenterna ska kunna få den information
            som de efterfrågar. Sverige borde gå före och införa märkningssystem
            nationellt innan det införs i övriga EU-länder, om nu införandet
            där dröjer. Vi har här avstått från att reservera oss då det inom
            EU pågår ett arbete för att få fram ett märkningssystem för ägg.
            Men vi vill ändå poängtera vikten av att Sverige håller sig mycket
            aktivt i arbetet på detta område.
          </note>
          <note>
            Anf. 80 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Herr talman! Betänkandet avhandlar 54 motionsyrkanden beträffande
            livsmedelskontroll och genteknik från allmänna motionstiden år
            1999 respektive år 2000, varav kristdemokraterna står för fyra.
            Våra andra yrkanden i dessa motioner har behandlats vid andra
            tillfällen. Jag tycker betänkandet ger en god beskrivning av de
            frågor de olika yrkandena väcker, men vill ta upp några punkter.
          </note>
          <note>
            Genteknik har avhandlats flera gånger de senaste åren. Kristdemokraterna
            har även denna gång med ett yrkande om en internationell konferens
            om gen-etik, gärna i FN:s regi. Utskottet avvisar yrkandet med
            att hänvisa till att det ingick i Bioteknikkommitténs uppdrag
            att lämna förslag till en övergripande politik för området i ett
            internationellt perspektiv. Kommittén lämnade inget förslag om
            en sådan konferens, varför utskottet avstyrker. Men kommitténs
            arbete är avslutat medan riksdagens arbete fortsätter.
          </note>
          <note>
            Hastigheten i den gentekniska utvecklingen är svindlande hög.
            Vad som i går var science fiction är i dag verklighet. Av flera
            skäl är den gentekniska utvecklingen en angelägenhet för världssamfundet.
          </note>
          <note>
            Risken för rashygieniska projekt, möjligheten att överföra DNA
            från och till människa och andra organismer och frågor om genetisk
            integritet måste betraktas som människorättsfrågor. Med tanke
            på konsekvenserna för djur och växter av genetisk modifiering
            är det också en internationell angelägenhet hur genmodifierade
            organismer ska användas och kontrolleras. Kristdemokraterna anser
            därför att Sverige aktivt bör verka för en internationell konferens
            om gen-etik, lämpligen i FN:s regi.
          </note>
          <note>
            Herr talman! Jag yrkar bifall till reservation 12.
          </note>
          <note>
            Utskottet ger en bra redogörelse för arbetet internationellt
            och inom EU för skärpta regler för livsmedelssäkerhet. Bestämmelserna
            i EU-kommissionens förslag till livsmedelslagstiftning omfattar
            hela livsmedelskedjan från primärproduktion till slutkonsument.
            Det innefattar bl.a. kvalitetssäkring, djurhållning och öppna
            landskap enligt vår åsikt.
          </note>
          <note>
            Konsumenterna har nämligen ett växande intresse av en fortsatt
            inhemsk produktion av livsmedel som utgår från miljö- och djurhållningsmässigt
            goda villkor. Kostens innehåll och säkra livsmedel är viktiga
            frågor inför framtiden både nationellt och internationellt.
          </note>
          <note>
            En fungerande marknadsekonomi förutsätter kunniga och kritiska
            konsumenter, som har möjlighet att göra medvetna val och etiska
            ställningstaganden.
          </note>
          <note>
            Konsumenterna ska också genom medvetna val av livsmedel ha möjlighet
            att påverka sin hälsa. Allt detta ställer krav på bl.a. ursprungsmärkning
            och innehållsdeklaration. Innehållsdeklarationen ska vara kundorienterad
            och därmed begriplig för ifrågavarande kund. Märkning ska också
            bl.a. ske av genmodifierade varor.
          </note>
          <note>
            Härutöver behöver unga människors ställning som medvetna konsumenter
            stärkas.
          </note>
          <note>
            EU vill inrätta en livsmedelsmyndighet. Det ingår också i det
            här betänkandet. Det var från början tänkt att den skulle kunna
            förläggas till Finland. Sverige beslutade stödja Finland i denna
            strävan. Det ska inrättas ett antal EU-myndigheter. Strävan inom
            EU
          </note>
          <note>
            är att de här myndigheterna ska fördelas på olika länder. En
            IT-myndighet skulle kunna förläggas till
          </note>
          <note>
            Sverige. IT-myndigheten blir nu inte av, men Sverige står fast
            vid sitt stöd för en lokalisering av livsmedelsmyndigheten till
            Finland.
          </note>
          <note>
            Men inom EU förefaller man nu förorda Bryssel som plats för livsmedelsmyndigheten.
            Finland verkar inte längre vara påtänkt. Då tycker vi att saken
            kommer i ett nytt läge. Därför har Kristdemokraterna instämt i
            reservation 6 om att i den händelse Finland inte längre kommer
            i fråga för lokalisering av livsmedelsmyndigheten bör Sverige
            kunna komma i fråga för en lokalisering.
          </note>
          <note>
            Vid ett samtal i går var det uppenbart att åtminstone finländarna
            uppfattar det så att de fortfarande är huvudkandidat för en lokalisering.
            Och så länge så är fallet, tycker vi att man i första hand ska
            driva en lokalisering till Finland.
          </note>
          <note>
            Kristdemokraterna instämmer i utskottets tillkännagivande om
            en förenkling av regelverk och bättre förutsättningar för lokal
            och småskalig livsmedelsproduktion. En sådan översyn av förutsättningarna
            för den småskaliga livsmedelsproduktionen ska enligt utskottets
            mening även belysa eventuellt behov av förändrat regelverk för
            mobila slakterier. Kristdemokraterna instämmer även i detta. Vi
            har redan tidigare uttalat oss för mobila slakterier, men vi anser
            att det måste klarläggas om specificerat riskmaterial strikt kan
            hållas åtskilt vid mobil slakt.
          </note>
          <note>
            Catharina Elmsäter-Svärd tog upp frågan om besiktning av vilt
            innan det släpps ut på marknaden. Där har vi godtagit den skrivning
            som finns i betänkandet.
          </note>
          <note>
            Där står det att utskottet förutsätter att regeringen inom EU
            verkar för ett regelsystem som, givetvis med beaktande av hygienaspekter
            och annan hänsyn till folkhälsan, bättre än vad som är fallet
            i dag tar hänsyn till svenska förhållanden och till allmänhetens
            rättsuppfattning. Vi delar alltså i sak Catharina Elmsäter-Svärds
            uppfattning, men vi godtog den här skrivningen. Det betyder att
            vi kan följa regeringens arbete och ställa dem till svars om vi
            tycker att det inte händer någonting.
          </note>
          <note>
            I det här betänkandet ger utskottet också en god beskrivning
            av kvalificerad yrkesutbildning av vattenverkspersonal. Vi kristdemokrater
            har förut motionerat om utbildning av vattenverkspersonal, men
            utskottet har tidigare bara hänvisat till ett samarbete mellan
            Kommunförbundet och VA-förbundet. Enligt branschens egen uppfattning
            utgör gymnasie- och högskoleutbildade ungdomar framtidens rekryteringsbas.
            Dagens va-verk liknar alltmer processindustrier, och i framtiden
            kommer den bilden att förstärkas. Datatekniken blir helt oumbärlig
            i driften och som uppföljnings- och planeringsinstrument, och
            det är numera en avancerad balansakt att framställa och distribuera
            dricksvatten. Vi tackar utskottet för den beskrivningen av utbildningen.
          </note>
          <note type="speaker">
            Anf. 81 ESKIL ERLANDSSON (c):
          </note>
          <note>
            Fru talman! Låt mig tydligt slå fast att alla konsumenter har
            rätt till sunda och säkra livsmedel som är framställda på ett
            etiskt och ekologiskt riktigt sätt.
          </note>
          <note>
            Som konsument måste man ha rätt att själv välja den mat man vill
            köpa åt sig och sin familj. Konsumenternas fria val måste uppmuntras
            och stimuleras. Här anser jag att majoriteten i den svenska riksdagen
            är defensiv och på ett allvarligt sätt motarbetar konsumenternas
            möjligheter att genom fria och upplysta val öka sin makt över
            något så grundläggande och viktigt som vad man köper för mat åt
            sig själv och sin familj.
          </note>
          <note>
            Genom en konsekvent märkning av livsmedel avseende produktionsland,
            förekomsten av genmodifierade produkter, antibiotika, hormoner,
            färgämnen och andra tillsatser kan konsumenternas makt öka. Det
            är angeläget, och jag beklagar att det finns en majoritet som
            har en ovilja att inse vikten av det jag säger.
          </note>
          <note>
            Genom att öka konsumentmakten genom märkning av livsmedel sänds
            dessutom signaler till producenterna om vad som efterfrågas. Vidare
            kommer detta att leda till ett ökat konsumenttryck för miljövänlig
            produktion och god djuromsorg.
          </note>
          <note>
            Jag måste fråga mig varför ni andra i denna kammare är motståndare
            till att öka konsumenternas möjligheter att välja de livsmedel
            de vill ha. Det måste betecknas som anmärkningsvärt. Utskottet
            kan inte ens markera en viljeinriktning för det fortsatta arbetet
            på detta område inom EU. En sådan viljeinriktning skulle kunna
            bli en svensk linje. I stället gömmer man sig bakom formuleringar
            om EU-direktiv som sätter käppar i hjulet. Men vill ni andra då
            inte ens arbeta med att försöka förändra det som jag nyss har
            pratat om?
          </note>
          <note>
            Fru talman! BSE-krisen och andra livsmedelsskandaler i Europa
            har på ett allvarligt sätt satt fokus på matsäkerheten. Det är
            naturligtvis bra, även om man skulle kunnat önska sig att debatten
            hade startat ändå.
          </note>
          <note>
            Centerpartiet har som bekant drivit frågan om en livsmedelsmyndighet
            på EU-nivå med befogenhet att gripa in i de länder som inte sköter
            sin livsmedelssäkerhet. En sådan myndighet är nödvändig på en
            gemensam marknad. På en gemensam marknad måste man nämligen ha
            gemensamma regler, gemensamma kontroller och, om reglerna inte
            följs, ett gemensamt sanktionssystem. Helheten kräver emellertid
            än mer än den nu av mig föreslagna europeiska livsmedelsmyndigheten.
          </note>
          <note>
            Jag skulle ha velat gå längre men inser att det nu är nödvändigt
            att göra det bästa av situationen. Jag anser att livsmedelsmyndigheten
            måste fungera i samarbete med EU:s veterinärbyrå i Dublin och
            med kommissionen. I kraftfältet av en sådan här triangel skulle
            rådgivning, riskbedömning, riskhantering och sanktioner kunna
            hanteras inom ramen för gällande regelverk och ge en likvärdig
            livsmedelssäkerhet i hela EU. Jag och Centerpartiet hoppas på
            stöd för denna idé av Sverige som ordförandeland och av majoriteten
            i denna kammare. Om någon av majoritetens företrädare möjligen
            kan ge mig ett positivt besked i den här frågan, skulle jag bli
            jätteglad i dag.
          </note>
          <note>
            Fru talman! När man hör debatten i kammaren i dag får man ett
            intryck av att vi alla är överens om att konsumenterna måste få
            större makt. För den som inte är insatt kan det verka som om det
            bara är att gå till beslut om det som vi är överens om. Men så
            enkelt är det inte, fru talman. De punkter som jag har tagit upp
            är punkter där Centerpartiet inte har fått gehör för förslag som
            skulle kunna förbättra för konsumenterna på ett mycket påtagligt
            sätt. Märkningen av livsmedel för att underlätta konsumenternas
            fria val och en europeisk livsmedelsmyndighet med tänder är redskap
            för att säkerställa att den mat vi köper är sund och säker. Detta
            gäller i Sverige såväl som inom övriga delar av Europeiska unionen.
          </note>
          <note>
            En sak är vi emellertid överens om, och inte bara i retoriken
            utan också i praktiken, och det är att vi ska ge regeringen till
            känna att det behövs en översyn av förutsättningarna för de småskaliga
            livsmedelsproducenterna. Detta har bl.a. vi i Centerpartiet framfört
            i motionskrav. Det är viktigt att de saker som försvårar förutsättningarna
            för den småskaliga livsmedelsproduktionen tas bort. Jag ser positivt
            på den översyn som ska belysa de problem som har tagits upp i
            motionskrav bl.a. från oss samt de synpunkter som tas upp i betänkandet
            på förändringar som behövs i regelverket vad gäller de mobila
            slakterierna.
          </note>
          <note>
            Med detta, fru talman, skulle jag vilja yrka bifall till reservationerna
            2 och 5, även om jag självfallet står bakom alla de reservationer
            i betänkandet som bär mitt namn.
          </note>
          <note type="speaker">
            Anf. 82 HARALD NORDLUND (fp):
          </note>
          <note>
            Fru talman! I en debatt här i kammaren i november 1999 sade jag
            bl.a. att EU behöver ett gemensamt regelverk. Men efterlevnaden
            och kontrollen ska ske lokalt, regionalt och nationellt.
          </note>
          <note>
            Ska, frågar jag också retoriskt, EU bygga upp ett vad man kallar
            FDA, Food and Drug Administration, som man har i USA? Detta FDA
            kan alltså ses som ett gemensamt livsmedelsverk på EU-nivå. Vårt
            svar är nej.
          </note>
          <note>
            Men det ska finnas gemensamma EU-regler, för djurhållning, för
            fodermedelskvalitet och för miljöregler.
          </note>
          <note>
            När Europaparlamentet yttrade sig om vitboken om livsmedelssäkerhet
            fick vi stöd för två av våra krav. Det ena var att det blir en
            myndighet. Både till formen och innehållet fick vi stöd. Det blir
            alltså inte ett slags byrå med rådgivande funktion. Det andra
            var att myndigheten får möjligheter att ge rekommendationer till
            kommissionen, om hur risker ska hanteras och om hur man ska förebygga
            kriser. Men det kan också vara rekommendationer om vilka åtgärder
            man kan vidta mot de medlemsländer eller företag som bryter mot
            reglerna för sund och säker livsmedelshantering.
          </note>
          <note>
            De här kraven skiljer sig från uppfattningen hos kommissionen,
            hos ministerrådet och hos Sveriges jordbruksminister. Situationen
            inom det europeiska jordbruket i dag visar att EU har viktiga
            uppgifter på livsmedelsområdet. Situationen visar också på betydelsen
            och nödvändigheten av samarbete.
          </note>
          <note>
            All mat - och det borde vara en självklarhet i dag, men är det
            inte - ska vara ofarlig för konsumenterna.
          </note>
          <note>
            Vi socialliberaler anser att det ska finnas gemensamma EU-regler.
            Vi anser att EU:s myndigheter ska kunna göra flygande kontroller
            i medlemsländerna.
          </note>
          <note>
            Vi anser att man ska kunna utdöma böter för länder och företag
            som bryter mot reglerna.
          </note>
          <note>
            Europeiska regler för livsmedelssäkerhet ska fungera som friskvård.
            Vi har från svensk sida goda möjligheter att fortsätta att påverka
            genom att vi har ett väl fungerande livsmedelsverk. Vi har också
            regler som är väl förankrade på marknaden. Vi kan fortsätta att
            vara bäst i klassen. För oss socialliberaler handlar livsmedelsdebatten
            om att skapa redlighet på EU-
          </note>
          <note>
            nivå. Det är, anser vi, EU:s uppgift att säkerställa att medborgarna
            kan göra fria val - val av produkter.
          </note>
          <note>
            Därutöver handlar det också om att skapa säkerhet och ställa
            höga hygienkrav.
          </note>
          <note>
            Information ska vara sann. Medborgarna ska kunna känna sig säkra
            på att all mat är ofarlig. Samtidigt ska den fria konkurrensen
            säkerställas, liksom den stora mångfalden när det gäller Europas
            mat. Medborgarna ska kunna känna trygghet med vad de äter.
          </note>
          <note>
            När det gäller djurskyddet kan våra krav sammanfattas i tre punkter:
            kortare transporter, små slakterier, mobila slakterier.
          </note>
          <note>
            När det gäller frågan om en livsmedelsmyndighet tycks det efter
            det att man yttrade sig om vitboken ha skett en omsvängning i
            EU-parlamentet - efter oktober 2000. Den senaste tidens kriser
            har medfört att flera röster har höjts för att man ska få en kraftfull
            och mäktig livsmedelsmyndighet. Man har t.o.m.
          </note>
          <note>
            nämnt sanktionsmöjligheter i det här sammanhanget.
          </note>
          <note>
            Det tycks alltså som om det i det lilla kaos som har uppstått
            ändå finns viss möjlighet att få gehör för de krav som vi ställer
            - ett matens FBI.
          </note>
          <note>
            Vad är majoritetens uppfattning i dag i den här frågan? Är det
            inte i dag mer angeläget med en livsmedelsmyndighet som har befogenheter?
          </note>
          <note>
            När det gäller lokalisering av en sådan livsmedelsmyndighet har
            förutsättningarna förändrats. Därför menar vi att det är motiverat
            att från svensk sida ta upp frågan om lokaliseringen. Vi menar
            att vi i dag kan ställa krav på att lokaliseringen sker till Sverige.
          </note>
          <note>
            Vi har många starka argument för det.
          </note>
          <note>
            I fråga om GMO, som vi också har att diskutera i dagens debatt,
            menar vi att all livsmedelslagstiftning, all livsmedelspolitik
            ska präglas av spårbarhet, öppenhet, renlighet och redlighet.
          </note>
          <note>
            I parlamentet har man nyligen, tror jag, röstat, eller också
            står man inför att rösta, om bioteknikens framtid. I det här betänkandet
            understryks vikten av att snabbt få till stånd märknings- och
            spårbarhetsregler för GMO, för att man sedan ska kunna häva det
            moratorium som hindrar utvecklingen i Europa på det här området.
            Vi tycker att det här är ett rimligt synsätt.
          </note>
          <note>
            Fru talman! Jag yrkar bifall till reservationerna 5
          </note>
          <note>
            och 6.
          </note>
          <note type="speaker">
            Anf. 83 KJELL-ERIK KARLSSON (v) replik:
          </note>
          <note>
            Fru talman! Harald Nordlund nämnde här frågan om en livsmedelsmyndighet
            och matens FBI.
          </note>
          <note>
            Är det så att det inte är fråga om djurens och matens FBI som
            Folkpartiet liberalerna tänker på? En livsmedelsmyndighet behövs.
            Men hur skulle ett FBI
          </note>
          <note>
            på livsmedelsområdet kunna fungera? Vad menar ni med djuren och
            maten? Menar ni båda delarna - att man även ska ha kontroll över
            djurens situation när ni talar om matens FBI?
          </note>
          <note type="speaker">
            Anf. 84 HARALD NORDLUND (fp) replik:
          </note>
          <note>
            Fru talman! Man kan i det här sammanhanget inte dra gränser mellan
            hänsynen till djuren och hur man hanterar livsmedel. Det är en
            frågeställning i detta sammanhang. Mitt svar är att man på Europanivå
            måste kunna följa upp och vidta åtgärder i fråga om hantering
            av livsmedel men också i fråga om hur man hanterar djuren.
          </note>
          <note type="speaker">
            Anf. 85 GUDRUN LINDVALL (mp):
          </note>
          <note>
            Fru talman! Jag vill börja med att yrka bifall till reservationerna
            1 och 10, så att jag inte glömmer det.
          </note>
          <note>
            Det här betänkandet tar upp motioner som vi har lagt. Jag tänker
            framför allt tala om två saker som det inte har talats om tidigare.
          </note>
          <note>
            Det ena är en motion som vi har skrivit som utgår från den broschyr
            som jag här håller upp för kammarens ledamöter. Det är en rapport
            om tillämpad näringslära från Stockholms läns landsting som kom
            för drygt ett och ett halvt år sedan. Vid Stockholms läns landsting
            finns något som heter Centrum för Tillämpad Näringslära, Samhällsmedicin.
            Man har kommit ut med en mycket intressant rapport som tittar
            på jordbruket, maten och hälsan i ett sammanhang.
          </note>
          <note>
            Jag skulle varmt vilja rekommendera en läsning av den här. Eller
            så kan ni, om ni vill, läsa den motion som jag har skrivit med
            anledning av den här rapporten som blev en sammanfattning. Den
            heter
          </note>
          <note>
            1999/2000:MJ547. Det här är en mycket läsvärd rapport.
          </note>
          <note>
            I den här rapporten tittar man på hur dagens livsmedelsproduktion
            och livsmedelskonsumtion påverkar miljön. Man konstaterar att
            livsmedelskedjan i dag är mycket omfattande och resurskrävande
            och att förutsättningen för den livsmedelshantering som vi har
            i dag är en billig energi och en globaliserad handel. Men det
            här skapar miljöproblem. Vi får en klimatpåverkan. Vi får försurning,
            marknära ozon, övergödning, nedbrytning av ozonlagret och hot
            mot den biologiska mångfalden. Vi förbrukar ändliga resurser för
            snabbt. Vi får markförstörelse, vattenproblem och dessutom hälsoproblem.
          </note>
          <note>
            Det här utvecklas på ett mycket intressant sätt i rapporten,
            men på grund av tiden hinner jag inte gå in mera på det. Men det
            betecknande är att samtidigt som dagens matsituation skapar stora
            miljöproblem skapar den också hälsoproblem. I den här rapporten
            vill man se om det skulle gå att lägga om matvanorna på ett sådant
            sätt att man kommer till rätta med båda dessa problem. Man måste
            alltså finna ett sätt att äta långsiktigt hållbart.
          </note>
          <note>
            I rapporten menar man att det första som vi måste kräva är att
            maten faktiskt innehåller den näring som vi behöver. Om vi tittar
            på mycket av det som äts i dag ser vi att det är näringslöst.
            Folkpartiet säger att maten ska vara ofarlig för konsumenten.
            I den här rapporten anser man - och Miljöpartiet anser det - att
            maten ska vara nyttig för konsumenten, och den ska se till att
            den förbättrar vår hälsa.
          </note>
          <note>
            Det finns också en mängd miljöproblem som man måste komma till
            rätta med när det gäller den hållbara matsituationen för framtiden.
            Den får inte skapa miljöproblem. Det innebär t.ex. att vi måste
            minska förbrukningen av fossila bränslen för att transportera
            maten. Som ett exempel kan jag säga att det enbart för att försörja
            Stockholms län med mat används energi motsvarande - hör och häpna
            - minst 5 miljoner liter olja varje dag. Det är alltså enorma
            kvantiteter som krävs för att köra runt maten.
          </note>
          <note>
            När det gäller den långsiktigt hållbara maten måste vi se till
            att vi får en ökad biologisk mångfald i landskapet. Vi måste se
            till att gifter försvinner. Vi kan faktiskt se i dag att det blir
            miljöförstöringar, t.ex.
          </note>
          <note>
            höga halter av kadmium, i både jordar och livsmedel.
          </note>
          <note>
            Vi får också resthalter av bekämpningsmedel. Sedan kan man diskutera,
            vilket görs i rapporten, om genmanipulerade grödor orsakar problem
            eller vilka försiktighetsåtgärder som behöver tillämpas för att
            vi inte ska få problem i framtiden.
          </note>
          <note>
            I rapporten lyfts också etiken när det gäller maten upp. Dvs.
            att vi vill ha socialt och hälsomässigt acceptabla produktionsmetoder
            i alla länder, även de länder som vi importerar från. Man lyfter
            naturligtvis också upp konsumentaspekterna. I dag är det ur konsumentens
            synvinkel verkligen märkligt att man slänger prima grönsaker och
            frukt för att upprätthålla priset i stället för att sälja dem
            till konsumenterna.
          </note>
          <note>
            Det är ju faktiskt produkter som dessutom kanske skulle skapa
            den bättre hälsoprofil som vi behöver.
          </note>
          <note>
            I rapporten kommer man fram till att vi ska äta ekologiskt hållbart.
            Man kallar det för första stegetmaten och säger: Ät mer vegetabilier!
            Ät måttlig andel animalier! Ät kravmärkt! Ät närproducerat! Ät
            färska livsmedel!
          </note>
          <note>
            I den ekologiska hälsomässiga analysen menar man att det inte
            finns utrymme för smör och Bregott.
          </note>
          <note>
            Vi måste halvera mängden läsk, godis och annan s.k.
          </note>
          <note>
            utrymmesmat som vi äter. Men vi måste äta mer skaldjur, musslor,
            baljväxter, ärtor och bönor, bröd, potatis och lamm - hare, säger
            Michael här. Vi måste alltså äta mer av god mat men kanske en
            annan typ av mat för att vi ska få en hållbar situation för framtiden.
          </note>
          <note>
            Jag skulle verkligen vilja rekommendera en läsning av den här
            rapporten. Den är mycket intressant och går ordentligt in på det
            här.
          </note>
          <note>
            Vad man slutligen kommer fram till är att det, för att vi ska
            få den här ändrade profilen när det gäller vad vi äter, krävs
            politiska beslut. Det är alltså därför som jag har tagit upp det
            här i en motion. Det krävs alltså att vi har ekonomiska styrmedel
            som gör att vi styr mot ett samhälle där den här maten blir en
            verklighet, där hälsoaspekterna sätts främst, där vi får politiska
            förslag som gör att jordbruket styr åt det här hållet och där
            vi minskar transporterna. Det här är, som vi alla vet, mycket
            fundamentala politiska beslut som vi står inför.
          </note>
          <note>
            Det här kanske var något udda i denna debatt, men eftersom motionen
            behandlas nu och tyvärr avslås kände jag att det här var ett tillfälle.
            Jag skulle önska att regeringspartiet hade tagit till sig det
            här i stället för att bara avslå motionen.
          </note>
          <note>
            Det andra som jag vill tala om i dag är äggmärkning. Vi har fått
            ett beslut från EU om att äggen ska märkas för att vi konsumenter
            i det avseendet ska ha en möjlighet att välja de ägg som vi tycker
            bäst stämmer överens med hur vi vill att höns ska ha det.
          </note>
          <note>
            Vi är många här i kammaren som har diskuterat mycket om höns
            som sitter i en liten bur, motsvarande ett A 4, verkligen kan
            bete sig naturligt och om de har vad man kallar för ett etiskt
            acceptabelt liv under sitt korta liv, ungefär ett och ett halvt
            år. Från Miljöpartiets sida anser vi absolut inte det.
          </note>
          <note>
            Nu har vi fått de s.k. inredda burarna, trots att majoriteten
            i den rådgivande kommitté som finns på
          </note>
          <note>
            Jordbruksverket faktiskt gick emot det. De som gick emot detta
            var djurexperter, etiker och veterinärer, som menade att de nya
            inredda burarna icke uppfyller de krav som djurskyddslagen ställer.
            Lik förbaskat testas dessa burar och det som kommer.
          </note>
          <note>
            I EU driver Sverige att vi ska få en märkning av dessa burägg
            som är ytterst diskutabel. Jag skulle verkligen vilja fråga regeringens
            företrädare om det här är i enlighet med de traditioner som Sverige
            har för att öka konsumenters möjligheter att fritt välja produkter.
            Sverige föreslår nämligen att vi ska ha följande märkning på dessa
            burägg: Nest eggs from enriched cages, alltså värpredesägg från
            berikade burar. Det paradoxala är att det inte pratas om reden
            i de andra kriterierna som finns när det gäller burar, ägg från
            frigående höns inomhus, ägg från frigående höns utomhus och ekologiska
            ägg. En konsument kan alltså lockas att tro att de enda höns som
            har tillgång till reden är de som sitter i dessa berikade burar,
            men så är det naturligtvis inte, vilket vi vet. Höns som är frigående
            har alltid reden, och ekologiska höns i ekologisk äggproduktion
            har också alltid reden. Då undrar man varför man vill att det
            ska stå nest eggs just bara när det gäller dessa berikade burar.
            Kommer inte detta att ytterligare försvåra för konsumenterna att
            göra ett medvetet och riktigt val?
          </note>
          <note>
            Jag skulle verkligen vilja fråga regeringens företrädare om det
            här verkligen är vettigt. Är det inte så att man återigen har
            fallit till föga för producentintressena? Producenterna av ägg
            i dessa s.k. berikade burar är oerhört rädda för att det ska stå
            burägg på kartongen.
          </note>
          <note>
            Vi från Miljöpartiets sida och djurrättsorganisationerna menar
            att Sverige, som ett land som är angeläget om att konsumenter
            ska ges möjlighet att välja och som också säger sig värna djurskydd,
            håller på att svika sitt ansvar när man som ordförandeland i dag
            lägger fram ett sådant här förslag.
          </note>
          <note>
            Vi menar att det när det gäller äggen från de nya burarna klart
            ska framgå att det är burar. Det kan gärna stå enriched cages.
            Att just när det gäller de här äggen framhålla redet när det inte
            framhålls i några av de andra alternativen blir bara förvirrande
            för konsumenten. Och jag har en liten elak misstanke om att det
            kanske är precis det som är avsikten.
          </note>
          <note>
            Jag vill också kort säga någonting om djurtransporterna. Jag
            har ju, som många vet, fått regeringens uppdrag att titta på transporterna.
            Det som diskuteras mycket är slaktdjurstransporter, men när man
            börjar titta på transporter i EU kan man se att livdjurstransporterna
            är otroligt omfattande. För dem finns egentligen inga regler.
            Man vet ingenting om dem. England ställdes totalt på huvudet när
            man upptäckte att transporterna av får inom landet var så omfattande
            att det kanske var det som var skälet till att mul- och klövsjukan
            har spridits. Jag kan också se att det här förekommer väldigt
            mycket i andra länder. Vi måste kanske släppa det här med att
            bara titta på slaktdjur och också titta på livdjurstransporter
            och ibland på djur som så småningom kommer att gå till slakt men
            som innan dess transporteras runt. Det görs tydligen ibland, såvitt
            jag förstår, för att man ska få ut vissa typer av bidrag.
          </note>
          <note>
            När det gäller djurtransporter tror jag att det finns mycket
            att titta på som kanske än så länge inte har kommit upp. I den
            debatten är vi ju i Sverige ganska överens - även om det även
            här finns en hel del slaktdjurstransporter, på grund av koncentrationen
            av slakterier, men också livdjurstransporter där djur transporteras
            mycket långa sträckor, ibland i mycket späd ålder och ibland i
            högdräktigt tillstånd. Här finns det mycket övrigt att önska.
          </note>
          <note>
            Det finns mycket att diskutera framöver när det gäller djurtransporter.
            Jag skulle vilja uppmana er som har idéer och synpunkter att kontakta
            mig.
          </note>
          <note type="speaker">
            Anf. 86 HARALD NORDLUND (fp) replik:
          </note>
          <note>
            Fru talman! Gudrun Lindvall undrade över att jag bara nämnde
            att maten ska vara ofarlig och inte att den ska vara näringsrik.
            Vi diskuterar nu under en rubrik som lyder Livsmedelskontroll
            och genteknik, och jag tycker att det var där diskussionen om
            ofarligheten hörde hemma.
          </note>
          <note>
            Fru talman! Jag vill fråga Gudrun Lindvall, när det gäller transporter
            men också livsmedelssäkerhet, hur hon menar att man på ett bra
            sätt ska komma åt dessa frågor om man samtidigt motarbetar det
            samarbete som sker organiserat i form av EU.
          </note>
          <note type="speaker">
            Anf. 87 GUDRUN LINDVALL (mp) replik:
          </note>
          <note>
            Fru talman! Naturligtvis är detta frågor som i allra högsta grad
            rör EU, eftersom det som till stor del ligger till grund för de
            långa transporterna i dag är att djurtransporter inte ses som
            jordbrukspolitik utan som näringspolitik. Man har i EU byggt upp
            stora slakterier av arbetsmarknadsskäl, t.ex. i Spanien, som förutsätter
            import, t.ex. från Storbritannien. Från England till södra Europa,
            t.ex. Spanien, exporteras det ungefär 700 000 får. Det är alltså
            EU:s struktur som till en del är boven i dramat. Naturligtvis
            måste detta lösas i ett sammanhang mellan länder, eftersom det
            är ett problem mellan länder. Det skulle inte gå i dag, med de
            strukturer vi har fått, att lösa detta nationellt.
          </note>
          <note>
            Samtidigt kan man se att många av slakttransporterna naturligtvis
            skulle lösas om varje land för sig hade slaktkapacitet motsvarande
            det antal djur man föder upp, och så ser det inte alls ut.
          </note>
          <note type="speaker">
            Anf. 88 HARALD NORDLUND (fp) replik:
          </note>
          <note>
            Fru talman! Även den frågan kan vi diskutera med andra länder
            inom EU. Men det som Gudrun Lindvall och Miljöpartiet vill att
            vi ska göra är att ställa oss utanför detta samarbete. Då förstår
            inte jag, utifrån det svar som Gudrun Lindvall nu gav, hur vi
            ska kunna vara med och påverka problemen som sammanhänger med
            transporter och problemen kring livsmedelssäkerheten.
          </note>
          <note type="speaker">
            Anf. 89 GUDRUN LINDVALL (mp) replik:
          </note>
          <note>
            Fru talman! Vi kan ha en lång diskussion om EU i det här sammanhanget.
            Jag kan bara nämna Schengen. De Schengenregler som nu införs,
            där man hanterar människor efter hudfärg, borde definitivt inte
            vara någonting som Folkpartiet anammar - om inte Folkpartiet totalt
            har ändrat politik när det gäller de frågorna. EU handlar naturligtvis
            om mycket.
          </note>
          <note>
            Det skulle också vara naivt av mig och Harald
          </note>
          <note>
            Nordlund att tro att länder aldrig har diskuterat sinsemellan
            innan de gick med i EU. Mat har naturligtvis hela tiden exporterats.
            Se på Danmark, som alltid haft en stor export av mat, långt innan
            man kom med i
          </note>
          <note>
            EU. I de här sammanhangen är förstås också WTO-
          </note>
          <note>
            förhandlingarna väldigt centrala. Där diskuterar länder oavsett
            om de råkar vara med i EU eller inte.
          </note>
          <note>
            I dag har vi en global situation när det gäller mat, mattransporter
            och matförsörjning. Det var bl.a. det jag diskuterade när jag
            tog upp den här rapporten från
          </note>
          <note>
            Centrum för Tillämpad Näringslära. Ett av skälen till att vi
            har en matstruktur där det nästan går åt mer energi åt att transportera
            runt maten än vad maten innehåller är den globaliserade handeln.
            Men den går ofta långt utanför EU-gränserna. Som EU:s jordbrukspolitik
            är i dag är dessutom de s.k. tredje länderna, dvs. de länder som
            råkar ligga utanför EU-
          </note>
          <note>
            muren, centrala när det gäller t.ex. transporterna. Här transporteras
            både mat och djur både ut och in, t.ex.
          </note>
          <note>
            hästar från Polen och Baltikum.
          </note>
          <note>
            Det här är naturligtvis problem som måste diskuteras nationellt,
            inom EU och globalt. Det gäller både vår närmiljö och även större
            perspektiv. Jag tror inte att lösningarna bara ligger inom EU,
            men mycket av problemen i dag ligger tyvärr inom EU.
          </note>
          <note type="speaker">
            Anf. 90 MICHAEL HAGBERG (s):
          </note>
          <note>
            Fru talman! Vi kunde inte ha valt ett bättre tillfälle att diskutera
            ett livsmedelspolitiskt betänkande än i dag. Livsmedelsfrågorna
            är verkligen i röret och diskuteras hårt och brett ute i det svenska
            samhället, resten av Europa och resten av världen.
          </note>
          <note>
            Vi har ett betänkande som vi har döpt till Livsmedelskontroll
            och genteknik. Det kommer att handla om just detta i den här debatten,
            och det har handlat om andra saker också. Vi har haft 51 motioner
            att behandla. Tre motioner har lett till tillkännagivanden till
            regeringen. Det gäller småskalig livsmedelsproduktion, att man
            ska se över den verksamheten och skapa förutsättningar för att
            öka möjligheterna att producera högkvalitativa livsmedel mer lokalt
            än vad vi kanske gör i dag.
          </note>
          <note>
            Jag vill med detta yrka bifall till hemställan i betänkandet
            och avslag på de motioner som vi inte har ställt oss bakom.
          </note>
          <note>
            I går upptäcktes det första fallet av mul- och klövsjukan i Frankrike.
            Tidigare har den florerat i Storbritannien. I och med att den
            kom till Frankrike är det stor risk för spridning även på det
            övriga europeiska fastlandet. Vi har också under våren pratat
            mycket om galna ko-sjukan, BSE, en sjukdom som djuren får av taskig
            foderhantering och annat. Vi har diskuterat dioxinskandaler, dåliga
            djurtransporter, slakttransporter, misär på vissa marknader och
            slakterier i Europa osv. Folk är oroliga. Folk i Sverige är oroliga.
          </note>
          <note>
            Folk i Europa och resten av världen är oroliga. Konsumenterna
            kräver att vi ska få säkra och trygga livsmedel.
          </note>
          <note>
            Vi politiker måste ta tag i den här frågan rejält.
          </note>
          <note>
            Sverige har legat före och ska också se till att ligga före när
            det gäller de här frågorna i framtiden. Vi kräver, som politiker
            i de flesta partier, att konsumenterna ska kunna känna trygghet
            i det näringsintag man dagligen gör.
          </note>
          <note>
            Vi kommer i fortsättningen av debatten att gå in på område efter
            område. Men av vad jag hittills har hört av debatten har märkningsfrågan
            satts högt på dagordningen. Det tycker jag är bra. Det tycker
            vi från socialdemokratin är väldigt bra. Det är en av delarna
            i att konsumenterna ska känna sig trygga i sitt konsumtionsmönster.
            Man ska kunna läsa sig till vad produkterna innehåller. Man ska
            kunna läsa sig till hur djuren är uppfödda, på vilket sätt vi
            har odlat på våra åkrar, på vilket sätt vi har använt bekämpningsmedel
            och kvävegödning, på vilket sätt vi har förädlat och vidareutvecklat
            produkterna. Folk - konsumenterna - måste känna trygghet. Folk
            ska kunna läsa detta.
          </note>
          <note>
            Men det får inte vara för krångligt. Det får inte vara en hel
            bok, en blå bok som man har på Gröna Konsum i Katrineholm, som
            man ska kunna slå upp i och leta efter produkt efter produkt.
            Därför är det svårt att få till ett tydligt märkningssystem. Jag
            är därför stolt att detta är en av de frågor som jordbruksministrarna
            från Sverige har drivit hårt sedan Sverige kom med i ministerrådet.
            De ministrar som representerat Sverige när det gäller märkningsfrågorna
            har gjort det på ett aktivt och bra sätt. Men vi är inte färdiga.
            Det är alltså inget svek, Eskil Erlandsson, när det gäller debatten
            kring märkningsfrågorna. Däremot kan det vara ett svek att vi
            har stött på motstånd när det gäller att satsa mer på ekologisk
            odling, att höja det ekologiska programmet osv. Vi är inte färdiga,
            vi är inte framme, men det är långt ifrån ett svek. Nu ska vi
            hjälpas åt och nå ända fram så att konsumenterna ska kunna känna
            trygghet i sitt konsumtionsmönster.
          </note>
          <note>
            Functional food är en av de saker som vi har diskuterat i de
            här motionerna. Vi har fått motioner från flera partier. Det tycker
            jag är bra. Det är ett nytt sätt att tänka, ett nytt sätt att
            arbeta. Vi vet att exempelvis
          </note>
          <note>
            Skånemejerier har ett utvecklat samarbete med Lunds tekniska
            högskola för att forska fram olika produkter av fungerande livsmedel.
            Det är livsmedel som också ska kunna förebygga halsbränna, ge
            bättre ämnesomsättning och andra saker. Problemet är var gränslandet
            mellan livsmedel och medicin är.
          </note>
          <note>
            I vårt utskott har vi diskuterat den här frågan ända sedan jag
            kom med i utskottet. Det är visserligen inte så länge sedan, jag
            har varit med sedan 1994. Vi har haft mejerierna hos oss, vi har
            haft forskarna hos oss.
          </note>
          <note>
            Vi har uttryckt vårt behov av kunskap genom att ordna stora utfrågningar
            dit vi kallat producenter, forskare och andra. Vi tycker att beredskapen
            från miljö- och jordbruksutskottets sida är stor när det gäller
            diskussionen om functional food. Men vi behöver ett program kring
            functional food för att kunna se till att utveckla detta. Vi ska
            kunna hitta var gränslandet ligger mellan medicin och livsmedel.
            Det vet jag att man jobbar intensivt på.
          </note>
          <note>
            Jag har också lämnat in en interpellation till jordbruksministern
            så att vi ska kunna diskutera enbart den frågan. Den interpellationsdebatten
            ser jag mer som något slags avstämning av var vi befinner oss
            i framtagandet av program gällande functional food. Vi behöver
            ett sådant program. Vi ska också kunna driva den frågan gentemot
            de andra länderna i Europa och för konsumenterna i de andra länderna
            i Europa.
          </note>
          <note>
            Fru talman! Vi har också motioner om vatten.
          </note>
          <note>
            Vatten är ju vårt främsta livsmedel och det är ingen ändlig resurs.
            Vi måste se till att vi diskuterar vattnet som ett livsmedel och
            som en resurs som inte är ändlig. Jag är oerhört orolig över att
            bekämpningsmedelsresterna tenderar att öka i våra grundvatten
            i stora delar av Sverige. I stora delar av resten av Europa vet
            vi att vattnet inte är drickbart direkt ur kranen. I den situationen
            får vi inte hamna i Sverige. Vi måste se till att vi tar ansvar
            för vårt vatten. Här handlar det igen om vilka metoder vi använder
            oss av i produktion av både livsmedel och andra varor. Bekämpningsmedelsresterna
            i grundvattnet måste tas på allvar. Den frågan ska vi lyfta fram
            vid många olika tillfällen.
          </note>
          <note>
            Jag är också glad över att ordentlig uppmärksamhet har riktats
            på att vi ska kunna förädla och utveckla livsmedelsprodukter från
            glesbygden. Småskalig livsmedelsproduktion kommer att kunna vara
            en viktig del i landsbygdsutvecklingen. Det är i högsta grad en
            glesbygdsfråga, en fråga som kommer att kunna motivera producenter
            att satsa resurser på att vidareförädla livsmedel på landsbygden.
          </note>
          <note>
            Det första jag gör när jag kommer till Valsjöbyn på hösten är
            att åka upp till Brännans mejeri och köpa getost. Under den vecka
            jag är i Jämtland på semester äter jag Brännans getost på min
            tunnbrödsmacka. Det är jag inte ensam om. En hel familj försörjer
            sig på att producera den här getosten, en familj som annars kanske
            skulle vara tvungen att transportera sig till
          </note>
          <note>
            Strömsund, Åre, Östersund eller någon annan plats för att få
            någon form av jobb. Detta försörjer en hel familj med tre barn
            som man ser till använder skolan.
          </note>
          <note>
            Man är en del i möjligheten att kunna bo och verka i den här
            bygden.
          </note>
          <note>
            Det handlar alltså inte bara om primärproduktionen utan nu ska
            vi också gå ett steg vidare och med stöd kunna utveckla vidareförädlingen
            av livsmedel i glesbygden. Det är en mycket viktig glesbygdsfråga.
          </note>
          <note>
            Många av de debatter som har förts har handlat om märkningsfrågorna
            och ska även fortsättningsvis så göra. Men mycket av det ansvar
            som vi politiker har nu och i framtiden är att vi måste se till
            att visa att vi driver frågorna hårt, att konsumenterna ska kunna
            känna sig trygga med säkra och trygga livsmedel.
          </note>
          <note>
            Konsumenterna ska kunna veta vad man äter.
          </note>
          <note>
            Anf. 91 CATHARINA ELMSÄTER-
          </note>
          <note type="speaker">
            SVÄRD (m) replik:
          </note>
          <note>
            Fru talman! Vi är ändå rätt överens om de stora frågorna som
            rör livsmedel och livsmedelspolitiken och mycket är på gång, inte
            minst inom Europasamarbetet. Jag skulle snarare vilja fråga om
            det kanske har gått för långt när det gäller Europasamarbetet
            och hur långt man ska detaljstyra. Därför, fru talman, skulle
            jag vilja vända på frågan till Michael Hagberg, som är en man
            med stor erfarenhet av jakt och som säkert som många andra svenskar
            har vilt på sitt matbord: Anser Michael Hagberg att det är rimligt
            att vi så ska detaljstyra att allt vilt vi får i jakten måste
            besiktigas innan människor ska få inta det som föda?
          </note>
          <note type="speaker">
            Anf. 92 MICHAEL HAGBERG (s) replik:
          </note>
          <note>
            Fru talman! Ja, måltiderna på mitt matbord består väldigt ofta
            av kött från vilt. Den renaste, mest ekologiska produkt man kan
            äta är en älgstek eller en harsadel. Och det system som vi har
            i Sverige när det gäller att ta till vara det vilda tycker jag
            är fullständigt okej. Det har EU också tyckt. Det är därför det
            system som vi har i Sverige också kommer att börja fungera i resten
            av länderna i Europa.
          </note>
          <note>
            Man får inte bara läsa vissa ord eller vissa meningar i betänkandet,
            Catharina, läs hela! Där framgår alltså att det vilt som är mitt
            inte säljs. Det läggs i min frys och det äter jag, min fru och
            mina barn upp. Men skulle jag sälja en älgkalv eller en harpalt
            ska den besiktigas. Då ska konsumenten veta att den är tillvaratagen
            på ett just sätt efter alla regler, rent, fint och snyggt. Detta
            är en veterinär bra på att göra. Så gör man i Sverige i dag.
          </note>
          <note>
            Anf. 93 CATHARINA ELMSÄTER-
          </note>
          <note type="speaker">
            SVÄRD (m) replik:
          </note>
          <note>
            Fru talman! Det kan förvisso låta väldigt bra och väldigt tryggt
            när Michael Hagberg ger mig det här svaret på frågan. Men om man
            läser det som står i betänkandet ser man att utskottet avslutar
            med:
          </note>
          <note>
            "Utskottet förutsätter emellertid att regeringen inom
          </note>
          <note>
            EU verkar för ett regelsystem som, givetvis med beaktande av
            hygienaspekter och annan hänsyn till folkhälsan, bättre än vad
            som är fallet i dag tar hänsyn till svenska förhållanden".
          </note>
          <note>
            De bestämmelser som man vill införa går långt utöver det som
            vi är vana vid här i Sverige. Det här är uppenbarligen majoriteten
            medveten om. Men tydligen, om jag har tolkat det rätt, vågar inte
            Michael
          </note>
          <note>
            Hagberg och socialdemokraterna, när man ändå har ordförandeklubban
            för EU det här halvåret, säga ifrån att så här långt kan vi inte
            släppa den galna byråkratsjukan.
          </note>
          <note type="speaker">
            Anf. 94 MICHAEL HAGBERG (s) replik:
          </note>
          <note>
            Fru talman! Jag tror att Catharina skrev den repliken i morse.
            Jag får för mig det.
          </note>
          <note>
            EU-direktivet kommer att gå ut på att vi kommer att vilja införa
            de regler i resten av Europa som vi har i Sverige. Vilt som är
            avsett för försäljning ska besiktigas av veterinär eller livsmedelshygienist.
            Det är precis som vi har det i Sverige i dag när köttet ska gå
            till avsalu. Så är det inte i resten av länderna i Europa.
          </note>
          <note>
            Jag tycker att det är bra att konsumenterna i Europa får veta
            hur fasanen har blivit slaktad i Danmark eller i norra Tyskland.
            Så är det. Vi får samma regler i övriga Europa som här i Sverige.
            Det tycker jag att konsumenterna i Europa ska vara nöjda med och
            positiva till.
          </note>
          <note type="speaker">
            Anf. 95 GUDRUN LINDVALL (mp) replik:
          </note>
          <note>
            Fru talman! Jag har två frågor.
          </note>
          <note>
            Jag skulle gärna vilja ha svar på frågan om Michael Hagberg anser
            att märkningen av äggen från de höns som finns i burar där de
            har möjlighet att sitta på en liten, liten pinne, där somliga
            utnyttjar det lilla, lilla redet men nästan ingen alls utnyttjar
            det lilla, lilla sandbadet ska vara den av Sverige nu föreslagna,
            nämligen "redesägg från berikade burar". Eller är detta ett sätt
            att återigen lura konsumenten? Michael
          </note>
          <note>
            Hagberg sade just att märkningen måste vara klar och entydig.
            Anser Michael Hagberg att det förslag som
          </note>
          <note>
            Sverige nu driver när det gäller hur äggmärkningen ska se ut
            är enkelt och entydigt?
          </note>
          <note>
            Vi kan i dag se att mängden av framför allt bekämpningsmedel
            men också gödsningsmedel ökar igen - detta trots att antalet hektar
            som besprutas minskar. Det är naturligtvis en oerhört oroande
            tendens. Sveriges jordbruk är inte längre på väg mot målet ett
            rent lantbruk. Jo, såtillvida att antalet ekologiskt odlade hektar
            ökar, men det konventionella lantbruket har börjat bespruta mer.
            Vilka åtgärder anser Michael Hagberg att vi ska vidta för att
            förhoppningsvis komma till rätta med situationen? Jag hoppas att
            vi är överens om att utvecklingen är olycklig.
          </note>
          <note type="speaker">
            Anf. 96 MICHAEL HAGBERG (s) replik:
          </note>
          <note>
            Fru talman! Den sista frågan är jag mycket engagerad i och orolig
            för. I tisdags besökte Kemikalieinspektionen utskottet. Det bekräftades
            då precis det som Gudrun Lindvall säger, nämligen att resterna
            av bekämpningsmedel ökar i grundvattnet, att användandet av bekämpningsmedel
            ökar trots att arealen minskar. Det framkom också i den debatten
            att Kemikalieinspektionen såg att det var en viss resursbrist
            i att kunna göra uppföljningar och sätta ihop program för en minskad
            användning och på så sätt rädda grundvattnet. Den frågan kommer
            jag, förhoppningsvis tillsammans med Gudrun Lindvall, att nu driva
            mer intensivt, med tanke på vad vi faktiskt visste förra veckan.
          </note>
          <note>
            Jag är skeptisk till det frivilliga märkningssystem av ägg som
            finns i Sverige i dag. Jag är så pass angelägen för mig och för
            min familj att veta vilken typ av ägg vi konsumerar att jag köper
            mina ägg direkt från gården, så att jag vet från vilken gård äggen
            kommer från. Det står aldrig burhöns på paketen, men det står
            sprättägg hit och dit, och man får aldrig något riktigt grepp
            över vilket ägg som är vilket - annat än att veta exakt för varje
            enskilt ägg. Det är inte lätt för en tätortsbo att göra det val
            jag kan göra.
          </note>
          <note>
            Jag vill ha en tydlig märkning som inte lurar någon konsument.
            Det är helt klart. Det tänker jag verka för. Jag vet att det har
            varit en förhandlingssituation.
          </note>
          <note>
            Jag visste inte att förhandlingarna var avklarade. Men det är
            de säkert, för jag vet att Gudrun Lindvall är engagerad i frågan
            och kan den. Jag vet att ministern driver frågan så att det ska
            vara en tydlig och klar märkning, men det är möjligt att hon har
            förlorat i en förhandling. Vad vet jag?
          </note>
          <note type="speaker">
            Anf. 97 GUDRUN LINDVALL (mp) replik:
          </note>
          <note>
            Fru talman! Vi börjar med äggen. Nej, förhandlingarna är inte
            klara. Sverige har lagt fram ett förslag. Förut hade vi ett obligatoriskt
            märkningssystem för frigående och ekologiska ägg. Det finns bland
            reglerna begreppen frigående inomhus, frigående utomhus och ekologiska.
            Det är tre märkningar. Men däremot var det frivillig märkning
            för burar.
          </note>
          <note>
            I höstas kom man överens om att det nu ska bli obligatorisk märkning
            även för burar. Det är det som nu förhandlas. Då har Sverige lagt
            fram ett förslag för två klasser för burarna. En klass är burägg,
            de hederliga gamla burarna, som vi i Sverige försöker komma ifrån
            och som Astrid Lindgren trodde att hon inte skulle behöva se till
            sin 90-årsdag efter vad hon fick i
          </note>
          <note>
            80-årspresent. En andra kategori är de s.k. berikade burarna.
            Det ska alltså vara två kategorier för burägg.
          </note>
          <note>
            Det är vanliga burägg och redesägg från berikade burar.
          </note>
          <note>
            Jag menar att detta är en felaktig linje av den svenska regeringen.
            Det ska inte vara två kategorier för buräggen, utan man ska våga
            kalla burägg för burägg. Jag vill uppmana Michael Hagberg att
            prata med regeringen och säga åt dem att lämna denna linje och
            i stället driva att burägg blir tydligare märkta. Det är helt
            okej med berikade burar eller burar, men att lägga in begreppet
            redesägg gör det hela mycket knepigare. Då kan man tro att reden
            bara finns i burarna, men de finns naturligtvis i alla andra system.
          </note>
          <note>
            Man kan faktiskt tänka sig att komma till rätta med användningen
            av bekämpningsmedel så som
          </note>
          <note>
            Danmark har gjort. Miljöskatten på bekämpningsmedel i dag är
            tio gånger högre i Danmark än i Sverige, just för att ha ett ekonomiskt
            styrmedel. Sedan går pengarna tillbaka till bönderna. Är det en
            väg som
          </note>
          <note>
            Michael Hagberg kan tänka sig?
          </note>
          <note type="speaker">
            Anf. 98 MICHAEL HAGBERG (s) replik:
          </note>
          <note>
            Fru talman! Det är en väg som vi redan är inne på i Sverige.
            Vi har bekämpningsmedelsavgifter på en nivå. Det är möjligt att
            kunna använda skatter och avgifter på ett styrande sätt. Jag delar
            en del partiers uppfattningar om att med hjälp av skatter och
            avgifter styra till miljönytta och minskat användande av bekämpningsmedel.
          </note>
          <note>
            Vi har en nivå i dag på avgifter för bekämpningsmedel. Vi har
            i det här rummet bestämt att avgifterna ska återföras till näringen.
            Det är möjligt att en del av återföringen till näringen ska kunna
            finansiera de utredningar och program som ska antas för att minska
            bekämpningsmedlen. Det kan diskuteras. Jag är inte motståndare
            till styrande avgifter av något slag. Med avgifter går det att
            styra åt rätt håll.
          </note>
          <note type="speaker">
            Anf. 99 ESKIL ERLANDSSON (c) replik:
          </note>
          <note>
            Fru talman! Michael Hagberg sade i sitt anförande att konsumenten
            ska veta vad konsumenten äter. Det är jättebra! Men det förutsätter
            en konsekvent och genomtänkt märkning av livsmedlen, bl.a. vad
            avser produktionsland och förekomsten av GMO, antibiotika, färgämnen
            och andra tillsatser - oberoende av vad det är fråga om.
          </note>
          <note>
            Varför förnekar ni, Michael Hagberg, konsumenten möjlighet att
            få veta vad konsumenten äter? Det är precis vad ni gör med ert
            ställningstagande i det här betänkandet.
          </note>
          <note type="speaker">
            Anf. 100 MICHAEL HAGBERG (s) replik:
          </note>
          <note>
            Fru talman! Tänk att politiskt arbete kan missuppfattas. Tänk
            att vi socialdemokrater inte har förstått att det viktigaste för
            oss är att konsumenterna ska känna sig trygga och säkra i sitt
            livsmedelsintag.
          </note>
          <note>
            Tänk att vi har haft så fel när vi har talat med våra ministrar,
            drivit på våra ministrar att sätta märkning av olika produkter
            högt, ibland högst, på dagordningen inför ministerrådsmöten. Tänk
            att vi har haft så fel, men ändå sett framgångar i arbetet i Europa.
            Tänk att det kan missuppfattas så. Jag undrar om viljan finns
            att det ska missuppfattas så?
          </note>
          <note>
            Vi sätter konsumenterna främst. Vi kommer att driva frågan hårt.
            Men vi vill ha tydliga och klara linjer och regler för hur märkningen
            ska gå till. Det får inte vara svårt att förstå den märkning som
            finns på produkterna. Då nonchaleras de av konsumenterna, kanske
            t.o.m. så att den produkt som har krångligheter inte läggs i varukorgen
            utan får ligga kvar.
          </note>
          <note>
            Det måste vara ett intresse även för näringen att se till att
            det finns tydliga och klara regler för hur märkningen ska se ut.
          </note>
          <note type="speaker">
            Anf. 101 ESKIL ERLANDSSON (c) replik:
          </note>
          <note>
            Fru talman! Jag tycker inte att jag fick något svar av Michael
            Hagberg. Varför tillstyrker ni inte den reservation som jag har
            fogat till betänkandet? Jag försöker att ge konsumenterna än mer
            makt just därför att konsumenterna vill ha makt över maten. De
            vill veta vad de köper till sig själva, sina barn och sina familjer.
            Det får de om ni tillstyrker min reservation i betänkandet. Det
            får de inte om kammaren behaga bifalla den text som majoritetssidan
            har föreslagit ska gälla.
          </note>
          <note type="speaker">
            Anf. 102 MICHAEL HAGBERG (s) replik:
          </note>
          <note>
            Fru talman! Det arbete som har pågått och pågår påstår vi i majoriteten
            är grundläggande nog för att vi i framtiden ska få se ett fungerande
            märkningssystem.
          </note>
          <note>
            Vi tycker inte att vi ska stanna till vid den motion som Centerpartiet
            har väckt till detta betänkande. Den slår in öppna dörrar. Däremot
            ska vi naturligtvis fortsätta att jobba så att konsumenterna ska
            få känna trygghet i sitt livsmedelsintag och känna trygghet med
            tydliga och klara regler för livsmedelsmärkning.
          </note>
          <note type="speaker">
            Anf. 103 RONNY OLANDER (s):
          </note>
          <note>
            Fru talman! Skånska socialdemokratiska riksdagsgruppen har i
            många år drivit på för en utveckling inom livsmedelsområdet. Och
            det är naturligtvis ingen slump - 45 % av svensk livsmedelsindustri
            och
          </note>
          <note>
            -hantering ligger i Skåne. Vidare har regionen, Skånes livsmedelsakademi
            m.fl. ett starkt engagemang för dessa frågor, vilket är både glädjande
            och till gagn för hela Sverige.
          </note>
          <note>
            I dagens ärende behandlas en gruppmotion från oss, MJ248, Utveckling
            av skånsk livsmedelssektor.
          </note>
          <note>
            Motionen innehåller bl.a. förslag om förändrat regelverk för
            functional food, ett livsmedelsforskningsinstitut till Skåne,
            återföring av avgifter till näringen och framtidsprogram för livsmedelssektorn.
          </note>
          <note>
            Jag tänkte i det här korta anförandet uppehålla mig främst vid
            functional food. Min riksdagskollega
          </note>
          <note>
            Anders Karlsson kommer att kommentera livsmedelsforskningsinstitutet.
            Vad det gäller de övriga frågorna återkommer vi på lämpligt sätt.
          </note>
          <note>
            Först har jag några allmänna reflexioner.
          </note>
          <note>
            Livsmedel står i dag i fokus för intresset av många, och tyvärr
            mest av negativa orsaker. Jag tänker inte här ge mig in i den
            debatten - den förs av så många andra. Det jag vill säga är att
            livsmedel borde vara ett ständigt aktuellt ämne, och då även för
            en positiv debatt som handlar om utveckling och framtidsmöjligheter,
            att vi finner vägar att utveckla den i
          </note>
          <note>
            Sverige i huvudsak mycket välskötta djur- och livsmedelshanteringen.
            Samtidigt - och det är viktigt -
          </note>
          <note>
            ska vi visa ödmjukhet inför och dra lärdomar av de misstag som
            begåtts.
          </note>
          <note>
            Jag vill här trycka på ett viktigt område som vi tar upp i vår
            motion, och det gäller s.k. functional food.
          </note>
          <note>
            Fru talman! Functional food är livsmedel i gränsområdet mellan
            mat och medicin som kan ha en både förebyggande och lindrande
            effekt på vissa sjukdomstillstånd. Några exempel är magproblem,
            hjärtoch kärlsjukdomar, diabetes och övervikt. Sverige ligger
            i dag långt framme i den samverkan som krävs mellan forskning
            och livsmedelsindustri för att omvandla forskarnas rön till bra,
            tillgängliga livsmedel.
          </note>
          <note>
            Ett stort hinder på vägen har dock varit det glapp i lagen som
            gör det omöjligt att marknadsföra produkter av det här slaget.
            Allt som förebygger, botar eller lindrar sjukdom är per definition
            läkemedel. Att få ett klart definierat utrymme på den punkten
            skulle vara till mycket stort gagn för såväl svensk livsmedelsindustri
            och forskning som konsumenter.
          </note>
          <note>
            För svensk livsmedelsindustri är frågan av största vikt, och
            åtgärder måste därför snarast vidtas som gör det möjligt för industrin
            att marknadsföra sina produkter med produktspecifikt påstående.
          </note>
          <note>
            I betänkandet hänvisar utskottet till den rapport som Livsmedelsverket,
            Läkemedelsverket och Konsumentverket står bakom där man föreslår
            att livsmedelslagen om märkning och reklam om livsmedel ändras.
            Det här är bra om det blir verklighet, och regeringen har, såvitt
            jag förstår, en positiv hållning i denna fråga. Enligt tidtabellen
            ska EU-kommissionen den 1 juli lägga förslag om ändring i direktiven
            om märkning och direktiven om vilseledande reklam.
          </note>
          <note>
            Leder inte de här initiativen till resultat som är positiva för
            den viktiga näringen funktionella livsmedel anser jag att regeringen
            måste överväga andra vägar, som kanske en separat svensk lagstiftning.
          </note>
          <note>
            Inte minst ur konsumentsynpunkt är detta viktiga och centrala
            frågor.
          </note>
          <note>
            Ur tre olika perspektiv vill jag belysa frågeställningarna:
          </note>
          <note>
            1. Functional food-produkter får produceras men inte marknadsföras,
            och därmed förlorar konsumenten sin rätt till relevant information
            - konsumentsäkerheten sätts därmed i fara.
          </note>
          <note>
            2. Functional food är ett attraktivt sätt att ta ut mervärde
            för olika produkter. Det lockar såväl seriösa som oseriösa producenter.
            Därför måste seriösa producenter få ett tillförlitligt regelverk
            som slår fast vad functional food är.
          </note>
          <note>
            3. Functional food är att betrakta som en ny forskningsdisciplin
            och kan innebära stora potentiella besparingar för samhället i
            form av minskade kostnader för sjukvård.
          </note>
          <note>
            Fru talman! Vi förutsätter att utskottet noga följer utvecklingen
            och är berett att ta nödvändiga initiativ i frågan och att regeringen
            tillsammans med myndigheterna är pådrivande i frågan. Ibland måste
            någon inom den europeiska gemenskapen gå före i olika frågor.
            Sverige har här ett uppdrag att vara pådrivande och överväga om
            nationellt regelverk, program eller lagstiftning, inte minst för
            konsumentens trygghet.
          </note>
          <note>
            Min fråga till utskottets föredragande Michael
          </note>
          <note>
            Hagberg är: Är ni i utskottet beredda att agera i frågan kring
            functional food om det blir en lång tidsutdräkt inom EU eller
            Sverige?
          </note>
          <note>
            Till dess yrkar jag bifall till utskottets förslag.
          </note>
          <note type="speaker">
            Anf. 104 MICHAEL HAGBERG (s) replik:
          </note>
          <note>
            Fru talman! Vi är inte bara beredda att ta ett större ansvar
            i diskussionen om functional food, utan jag upplever det så att
            vi redan har börjat det arbetet. Jag försökte i mitt inledningsanförande
            berätta för kammaren att vi sedan 1994 har jobbat aktivt med den
            här frågan. Vi har besökt Skånemejerier och fått presenterade
            för oss de forskningssatsningar som Skånemejerier i det här fallet
            gör tillsammans med Lunds tekniska högskola. Vi har haft en stor
            hearing där vi har behandlat frågan om functional food. Det har
            lett till att jordbruksministern har tagit ett initiativ till
            att börja arbetet med att ta fram ett program om functional food
            i Sverige nu och för framtiden.
          </note>
          <note>
            Som jag bedömer det befinner sig det arbetet någonstans i halvtid.
            Jag tyckte att det i halvtid var lämpligt att jordbruksministern
            inför kammaren skulle få ge sin bedömning av hur arbetet går.
            Därför lämnade jag in en interpellation till Margareta Winberg
            om en debatt kring functional food som förhoppningsvis kommer
            att gå av stapeln nästa vecka.
          </note>
          <note>
            Jag skulle vara glad om kreativa socialdemokrater från Skåne
            deltog i den debatten och var med och lyfte frågan.
          </note>
          <note>
            Functional food är naturligtvis inte bara en Skånefråga, utan
            en fråga som är väldigt viktig för resten av
          </note>
          <note>
            Sverige och vidare i resten av Europa.
          </note>
          <note>
            Jag återkommer i nästa replik, om jag får den möjligheten, för
            jag har ett tips till Skånebänken.
          </note>
          <note type="speaker">
            Anf. 105 RONNY OLANDER (s) replik:
          </note>
          <note>
            Fru talman! Jag noterade just vad Michael Hagberg sade i sitt
            anförande. Jag tycker att det är bra initiativ som tas på olika
            vis. Men resan har varit rätt lång, som Michael Hagberg själv
            sade, sedan 1994.
          </note>
          <note>
            Om vi befinner oss halvvägs i en period där det har gått sex
            sju år har vi kanske fortfarande en lika lång resa kvar innan
            vi har ett program eller en lagstiftning och innan man i EU har
            insett vikten av detta.
          </note>
          <note>
            Att det har råkat bli just Skånebänken beror väl på vårt geografiska
            läge och självfallet att vi har ett stort intresse för frågan.
            Samtidigt är det, som Michael
          </note>
          <note>
            Hagberg säger, en fråga för hela Sverige, för hela
          </note>
          <note>
            Europa och så småningom t.o.m. för hela världen.
          </note>
          <note>
            När svensk forskning och svenska producenter och konsumenter
            ställer sig i spetsen för viktiga framtida möjligheter kanske
            vi också skulle försöka att på något sätt snabba upp hastigheten.
          </note>
          <note type="speaker">
            Anf. 106 MICHAEL HAGBERG (s) replik:
          </note>
          <note>
            Fru talman! Det är inte så att framtagandet av functional food-produkter
            har stannat av under dessa sex år. Tvärtom har hyllorna i livsmedelsbutikerna
            fyllts av den här typen av produkter, av olika inslag, under dessa
            sex år. För sex år sedan kunde jag inte hitta t.ex. Proviva i
            min butik hemma i Valla, men det går bra i dag. Utvecklingen har
            gått fort framåt samtidigt som programmet har tagits fram.
          </note>
          <note>
            Vi skulle också vilja att kreativa socialdemokrater på Skånebänken
            inser att vi har ett problem när det gäller ekologisk produktion
            och att vi har problem att få Skånelantbruket att anpassa sig
            och ta fram mera ekologiska produkter. Det är en fråga som betyder
            väldigt mycket för miljön, när det gäller bekämpningsmedelsrester
            och annat i grundvattnet i dessa områden.
          </note>
          <note>
            Den frågan skulle jag gärna vilja skicka med ledamöterna på Skånebänken
            att driva nere i Skåne, och på så sätt få fler svensktillverkade
            ekologiska produkter på hyllorna i livsmedelsbutikerna både i
          </note>
          <note>
            Skåne och i resten av Sverige.
          </note>
          <note type="speaker">
            Anf. 107 RONNY OLANDER (s) replik:
          </note>
          <note>
            Fru talman! Tack! Det lät riktigt spännande. Vi ska självfallet
            anta utmaningen vad gäller ekologisk odling. Vi driver de här
            frågorna, och vi gör det inte i ett motsatsförhållande. Men det
            har varit trögt. Jag känner mycket väl till målsättningen om 10
            % som vi har lagt fast. Vi har knappt hälften, 3-4 %, om jag minns
            rätt. Det ska vi självfallet fortsätta med, och vi ska göra det
            med hjälp av er och andra.
          </note>
          <note>
            Jag känner självfallet också till att det inte har stått stilla
            kring functional food och att hyllorna fylls mer och mer. Varför?
            Jo, konsumenterna frågar efter detta. Det är därför vi tycker
            att vi som politiker och lagstiftare har ett stort ansvar tillsammans
            med andra goda krafter. De seriösa företag som lägger ned mycket
            forskning och stora pengar på att ta fram detta som konsumenterna
            efterfrågar ska ha schysta överlevnadsmöjligheter. I en sådan
            bransch som växer fram finns det naturligtvis alltid människor
            som inte har så goda avsikter, som hänger med och som vilseleder
            konsumenterna.
          </note>
          <note>
            Det är konsumenternas intresse som vi här gemensamt ska sätta
            främst, och vi ska även se till själva producentledet - forskningen,
            osv.
          </note>
          <note>
            Vi har mycket gemensamt här. Vi är helt överens om det.
          </note>
          <note type="speaker">
            Anf. 108 ANDERS KARLSSON (s):
          </note>
          <note>
            Fru talman! Mitt inlägg i denna debatt kommer att koncentrera
            sig till en liten del av den skånska socialdemokratiska riksdagsgruppens
            motion MJ248 Utveckling av skånsk livsmedelsindustri. Området
            jag tänker argumentera kring gäller lokalisering av ett livsmedelsforskningsinstitut
            till Skåne och närmare bestämt till Kävlinge. Jag har tidigare
            både motionerat och interpellerat i frågan, fått positiva utfästelser
            från näringsministern och tycker att det nu börjar bli hög tid
            att komma till beslut i nämnda fråga.
          </note>
          <note>
            Livsmedelsnäringen genomgår för närvarande stora förändringar.
            Det gäller såväl nationellt som internationellt. I Sverige har
            förändringsprocessen förstärkts av medlemskapet i EU, som förändrat
            den svenska livsmedelsmarknaden från att vara en nationellt skyddad
            marknad till att vara en marknad där näringens företag befinner
            sig i internationell konkurrens.
          </note>
          <note>
            Detta ställer krav på företagen att utveckla särpräglade produkter
            med höga förädlingsvärden. Detta kan åstadkommas dels genom att
            produktionsutvecklingen i större utsträckning konsumentorienteras.
            Det kan ske genom utvecklingen av ny teknik, design och marknadsföring,
            så att de nya produkterna tillgodoser specifika kundgruppers behov.
          </note>
          <note>
            Förutom denna konsumentorientering av produkterna krävs av företagen
            att de på ett bättre sätt utnyttjar teknologi för informationsöverföring
            och informationsutbyte samt tar vara på de teknologiska möjligheter
            som är under stark utveckling vad det gäller marknadskommunikation,
            förpackning och logistik.
          </note>
          <note>
            Fru talman! Skåne befinner sig mitt i utvecklingen av Öresundsregionen
            och är tillsammans med Danmark ett av de mest spännande och expansiva
            livsmedelsområdena i Europa. Skåne är centrum för svensk livsmedelsindustri
            med 45 % av landets livsmedelsproducenter baserade i regionen.
            Därtill ska läggas att Danmark är den i särklass i relativa tal
            största livsmedelsexportören i världen.
          </note>
          <note>
            Karakteristiskt för Öresundsregionens livsmedelsområde är bredd
            och djup. Regionens historiska position, som två länders livsmedelscentrum,
            förklarar närvaron av företag inom nära nog alla led i livsmedelskedjan
            och dess stödjande funktioner såsom förpackning, lagring, distribution
            och maskintillverkning.
          </note>
          <note>
            Inom vissa områden har utvecklingen av ledande nationella företag
            inom respektive verksamhetsområde i Sverige och Danmark lett fram
            till stora ledande internationella företag.
          </note>
          <note>
            Djupet i regionens livsmedelskluster kan förklaras med nödvändigheten
            av att utveckla speciell kompetens inom jordbruksforskning och
            industriell forskning och utveckling för att företagen ska nå
            ledande positioner inom sina områden på den internationella marknaden.
            Det gäller såväl förädlingsindustrin som förpackning och temperaturkontrollerad
            lagring och distribution.
          </note>
          <note>
            Med stora nationella och internationella företag inom livsmedelssektorn,
            med starka enheter för forskning och utveckling, lokalisering
            av universitet och högskolor med särskild inriktning på och intresse
            för livsmedelsområdet och ett upptagningsområde med mer än tre
            miljoner människor i Öresundsregionen är Skåne utan tvekan den
            bästa lokaliseringen för ett livsmedelsforskningsinstitut.
          </note>
          <note>
            Satsningen på ett livsmedelsinstitut i Kävlinge i samverkan med
            Köttforskningsinstitutet, Livsmedelscentrum i Lund och Lunds universitet
            skulle innebära en samlad kunskap som inte torde finnas i vårt
            land.
          </note>
          <note>
            NUTEK har på uppdrag av regeringen utrett förutsättningarna för
            ett livsmedelsinstitut. De föreslår i sin rapport en inriktning
            mot konsument, marknadsföring och produktutvecklingskunskap.
          </note>
          <note>
            Denna forskning skulle syfta till att stärka livsmedelsindustrins
            möjligheter att analysera och förstå påståenden och trender liksom
            olika marknader såväl inom som utom landet. Den syftar också till
            att få kunskap om olika kundgruppers preferenser för att kunna
            utveckla och erbjuda produkter med rätt särprägel och inte minst
            kvalitet.
          </note>
          <note>
            Detta institut skulle vara av såväl regionalt som nationellt
            och internationellt intresse - inte minst utifrån ett konsumentperspektiv.
          </note>
          <note>
            Fru talman! Vi föreslår i vår motion att livsmedelsforskningsinstitutet
            lokaliseras till Kävlinge kommun dels med tanke på den utfästelse
            som gjorts om ersättning till Kävlinge kommun för nedläggningen
            av kärnkraftverket i Barsebäck, dels, som jag tidigare nämnt,
            på grund av närheten och knytningen till
          </note>
          <note>
            Lunds universitet och Ekonomihögskolan.
          </note>
          <note>
            Utskottet hänvisar i sitt svar i betänkandet till att ärendet
            fortfarande bereds inom Näringsdepartementet. Vi ser att frågan
            ännu mer än tidigare har hög prioritet, och då inte minst med
            anledning av den diskussion som förs i hela EU om våra livsmedel.
            Vi hoppas därför att frågan kommer till ett snart avgörande och
            att lokaliseringen utifrån både näringspolitiskt rationella skäl
            och regeringens tidigare utfästelser sker till Kävlinge.
          </note>
          <note>
            Jag upplever inte heller att detta är en partiskiljande fråga
            utan en fråga av nationellt intresse, som i alla fall samtliga
            skånska politiker - både regionalpolitiker och riksdagsledamöter
            - står bakom.
          </note>
          <note>
            Fru talman! Till sist kan jag också upplysa denna kammare om
            att Region Skåne, Kävlinge kommun och Lunds universitet i dag
            uppvaktar Näringsdepartementet i nämnda fråga.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            7 § Ändringar i bilskrotningslagen
          </note>
          <note>
            Föredrogs miljö- och jordbruksutskottets betänkande
          </note>
          <note>
            2000/01:MJU13
          </note>
          <note>
            Ändringar i bilskrotningslagen (prop. 2000/01:47).
          </note>
          <note type="speaker">
            Anf. 109 LARS LINDBLAD (m):
          </note>
          <note>
            Fru talman! Det ökade antalet skrotbilar i naturen är ett växande
            problem. Det räcker att ta en tur ut på landet så ser man dessa
            fula vrak lite varstans.
          </note>
          <note>
            Förutom att det är ett estetiskt problem för markägare och folk
            som vill vandra i naturen är det ett miljöproblem. Gamla bilar
            läcker oljor, miljögifter och tungmetaller rakt ned i marken.
            Problemet måste lösas.
          </note>
          <note>
            Jag tillhör inte dem som tror att det finns enkla lösningar på
            problemet. En höjd bilskrotningspremie är en sak som kan bidra
            till en bättre situation, men vi får inte bort alla bilar i naturen
            på detta sätt. Det är en rad olika åtgärder som krävs för att
            situationen ska bli radikalt mycket bättre.
          </note>
          <note>
            Politiska åtgärder leder inte alltid rätt. Riksdagsmajoriteten
            har på många olika sätt försökt förmå landets medborgare att byta
            resmönster. På olika sätt försöker man ekonomiskt få människor
            att byta från bil till kollektiva färdmedel som buss och tåg.
            Denna straffpolitik mot bilisterna, givetvis tillsammans med de
            försämringar som gjorts i människors privatekonomi under tiden,
            har lett till att vi har fått Europas äldsta bilpark. I EU toppar
            Sverige tillsammans med
          </note>
          <note>
            Finland listan över andel gamla bilar - en inte alltför smickrande
            ledning.
          </note>
          <note>
            Hälften av alla bilar i Sverige är äldre än tio år.
          </note>
          <note>
            Hälften av alla de bilar som är 17 år kör omkring på våra vägar,
            medan endast hälften av dessa har skrotats. Detta leder bl.a.
            till att 1,3 miljoner bilar i Sverige i dag är utan katalysator.
          </note>
          <note>
            Nya bilar har bättre teknik, är mera bränslesnåla, har lägre
            utsläpp och kan återvinnas vid skrotning i större utsträckning
            än gamla bilar. Att detta får negativa konsekvenser för miljön
            råder det inget tvivel om. Majoritetens straffpolitik mot bilisterna
            är ett skott i den egna foten. Det har lett till en sämre miljö,
            inte till en bättre.
          </note>
          <note>
            Det faktum att den svenska bilparken blir allt äldre bidrar till
            att fler vrak ställs ut i markerna. Man har bilen till dess att
            den lägger av att fungera och sedan låter man den stå eller t.o.m.
            kör ut den i naturen.
          </note>
          <note>
            Att regeringen har tagit tag i frågan är bra. Något behöver göras.
            Problemformuleringen är vi överens om över alla partier. Sedan
            kan man välja olika vägar, och vi ställer oss inte bakom regeringens
            lösning.
          </note>
          <note>
            Fru talman! Den 1 januari 1998 började producentansvaret för
            bilar att gälla. Det borde innebära att problemet som vi har i
            dag är ett övergående problem. Bilproducenterna ska garantera
            att det finns system för omhändertagande av de bilar som så småningom
            ska skrotas. Men ännu är ju dessa bilar inte aktuella för skrotning,
            förutom möjligen krockade bilar. Problemet med de bilar som inte
            omfattas av producentansvar kommer att leva kvar under ett antal
            decennier om inte bilmarknaden förändras radikalt.
          </note>
          <note>
            Vad är då bra i propositionen? Vi delar regeringens uppfattning
            om att skrotningsbranschen måste styras upp en del. I dag är auktorisering
            av skrotningsfirmor frivillig, och många har redan blivit auktoriserade.
            Man räknar med att ca 700 av de totalt drygt 800 skrotningsfirmorna
            är auktoriserade. Dessutom är det ett faktum att många skrotningsfirmor
            miljöprövades på 70-talet. Vi stöder att det ställs hårdare krav
            på dessa så att skrotningen sker på ett miljövänligt sätt överallt.
          </note>
          <note>
            Men i övrigt rör regeringen till det i onödan i propositionen.
            Den skulle ha kunnat vara okomplicerad, men i stället väljer regeringen
            att krångla till det.
          </note>
          <note>
            För det första kan vi konstatera att alla nyproducerade bilar
            täcks av producentansvaret.
          </note>
          <note>
            För det andra har bilägarna betalat in en s.k.
          </note>
          <note>
            skrotningsavgift på 700 kr till bilskrotningsfonden, vilket inte
            betalats tillbaka i tillräcklig utsträckning.
          </note>
          <note>
            Fonden innehåller tillräckligt med pengar för att en högre skrotningspremie
            ska utbetalas till dem som skrotar en gammal bil. Ändå föreslår
            regeringen att ett system med bilskrotningsavgift även för nya
            bilar ska införas med ett retroaktivt ansvar för bilindustrin.
          </note>
          <note>
            Först ska nybilsköparna alltså betala priset för det införda
            producentansvaret. Sedan ska man utöver detta betala en avgift
            på 700 kr i bilskrotningsavgift.
          </note>
          <note>
            Man får alltså betala dubbel skrotningsavgift på detta sätt.
            Är det rimligt, samtidigt som vi borde uppmuntra människor att
            köpa nya bilar för miljöns skull?
          </note>
          <note>
            Majoriteten har mage att bedöma dessa 700 kr som "en nästan försumbar
            kostnad". Detta grundar man bl.a. på att den skatterabatt som
            ges för miljöklass 1-bilar överstiger denna summa. Samtidigt borde
            majoriteten veta att detta straffar den svenska bilförsäljningen
            där man konkurrerar om enstaka tusenlappar. Vi vet ju att år 2000
            privatimporterades 63 000
          </note>
          <note>
            bilar till Sverige. Dessa extra pålagor förbättrar ju inte precis
            den svenska bilbranschens situation.
          </note>
          <note>
            Vi är dessutom av princip mot retroaktivitet i lagstiftningen,
            att lagstiftning inte ska införas som innebär att man påförs ett
            ansvar för historiska problem.
          </note>
          <note>
            Det är inte bra i ett fungerande rättssystem. Det hotar framförhållning
            och planering för företagen.
          </note>
          <note>
            Regeringens förslag låter som ett pantsystem där man betalar
            in en avgift när man köper bilen och sedan får man tillbaka pengarna
            när bilen skrotas.
          </note>
          <note>
            Problemet är att bilar och läskburkar är två mycket olika produkter.
            En bils livslängd är mycket lång, framför allt i Sverige. Bilen
            byter oftast ägare många gånger under sin livstid. Den som drar
            nytta av skrotningspremien är en helt annan person än den som
            har betalat in den. På detta sätt straffar vi nybilsköparen och
            belönar den som köper en gammal bil. Samtidigt har vi ålagt producenterna
            att bekosta en inlämning till återvinningsstationerna. Detta kan
            inte var logiskt.
          </note>
          <note>
            Bilbranschen har tydligt kritiserat regeringens proposition vad
            gäller det EG-direktiv om uttjänta bilar som ska införas. Bilbranschen
            har kritiserat regeringen för att vara för tidigt ute. Bilmarknaden
            är i högsta grad global och inte minst europeisk. Det är viktigt
            att vi beslutar om en EU-lagstiftning som harmonierar med övriga
            EU-länder. Det är viktigt att vi inte straffar våra egna företag
            medan andra länder ger sin företag bättre förutsättningar.
          </note>
          <note>
            Andra länder i EU är på väg att genomföra direktivet, men Sverige
            ligger längst fram. Dessutom är förslaget inte ordentligt remissbehandlat.
            På en direkt fråga till departementet om hur de andra länderna
            förväntas lösa frågan om genomförandedirektivet hade man inget
            svar. Vi borde avvakta något för att vår lagstiftning ska bli
            bättre. Jag tycker mig se en trend där Sverige, inte minst i miljösammanhang,
            lägger sig vid sidan av andra EU-länder när det gäller tolkningar
            av direktiven - oftast inte med fördel för nationella intressen,
            och det är inte bra.
          </note>
          <note>
            Det moderata alternativet innebär att bilskrotningsfonden ska
            bidra till en kostnadsfri inlämning av bilar som går till skrotning
            redan från 2002. Samtidigt ska fonden täcka kostnaderna för de
            skrotningskampanjer som krävs för att rensa upp i vissa områden.
          </note>
          <note>
            Det är viktigt att komma med realistiska förslag och inte som
            ett visst parti föreslå premier på mycket hög nivå som inte kommer
            att kunna finansieras. Det är viktigt att inte skattepengar skjuts
            till för att finansiera fondens utgifter.
          </note>
          <note>
            Vi vill ta bort bilskrotningsavgiften för inköp av nya bilar
            - detta i syfte att stimulera att nya bilar köps i större utsträckning.
          </note>
          <note>
            Vårt förslag är också att man ska avvakta övriga
          </note>
          <note>
            EU-länders genomförande av EG-direktivet för att man ska hitta
            liknande regler för bilbranschen mellan länderna.
          </note>
          <note>
            Fru talman! Moderat ideologi bygger på ökad frihet, men också
            på ett ökat individuellt ansvarstagande
          </note>
          <note>
            - frihet under ansvar.
          </note>
          <note>
            Vi tror på människor. Vi tror att människor är redo att ta eget
            ansvar för den miljö vi lever i. Vi hoppas att den fria inlämningen
            av skrotbilar ska vara tillräckligt för att människor ska känna
            sig motiverade att göra nytta för miljön. Det lilla besvär som
            det är att forsla bilen till skroten hoppas vi att människor själva
            ska kunna bidra med.
          </note>
          <note>
            Men, som sagt, moderat politik innebär samtidigt ett ökat ansvarstagande.
            Detta vill vi åstadkomma genom att den s.k. administrativa skrotningen
            tas bort. Om en bilägare låter bli att under tre år betala en
            avgift till Vägverket för sin avställda bil, så stryker
          </note>
          <note>
            Vägverket bilen ur registret - en s.k. administrativ skrotning.
            Det gör det omöjligt för polisen att fastställa ägaren till bilvraket.
            Vi vill ta bort den administrativa skrotningen och tycker att
            ägaren ska ta ett ansvar för bilen till dess att bilen skrotas.
          </note>
          <note>
            Jag förstår inte varför vi inte fick med majoriteten på denna
            lilla, men viktiga förändring. Det är klart att vissa personer
            filar bort chassinumret för att undvika att man blir ansvarig
            för vraket. Det kommer vi inte runt på detta sätt, men i många
            andra fall. Ägande ska medföra skyldigheter såväl som rättigheter.
            Det är kärnan i moderat politik.
          </note>
          <note>
            Fru talman! Jag vill yrka bifall till reservation 1
          </note>
          <note>
            under punkt 1.
          </note>
          <note type="speaker">
            Anf. 110 LARS GUSTAFSSON (kd):
          </note>
          <note>
            Fru talman! Till att börja med vill jag ge en historisk tillbakablick.
          </note>
          <note>
            I bilens barndom byggdes bilar i stort sett för hand och sammansättningen
            var utformad så att även demontering kunde göras på ett relativt
            enkelt sätt.
          </note>
          <note>
            Mycket av inredningen var av naturmaterial. Ända fram till 60-talet
            fanns det möjligheter till relativt hög grad av återanvändning,
            och demontering kunde ske med relativt enkel utrustning.
          </note>
          <note>
            Efterhand som bilutvecklingen fortskred blev konstruktionerna
            alltmer avancerade, vilket i sin tur möjliggjordes av innovationer
            och sofistikerad tillverkningsteknik.
          </note>
          <note>
            Dagens produkter kan mer liknas vid färdigförpackade robotprodukter
            byggda för en viss livslängd utan omfattande krav på service,
            men med mycket stor andel syntetiska material i konstruktionen.
          </note>
          <note>
            Nya miljö- och produktkrav på bilar har medfört avsevärt större
            möjligheter till återvinning. Sammantaget innebär detta att skrotning
            av bilar fordrar bättre utrustning och kunskap. Som en logisk
            konsekvens härav följer att bilskrotar bör ackrediteras - vilket
            också framförs i förslaget - för att svara upp till de miljökrav
            som kan ställas på dessa.
          </note>
          <note>
            Ett växande problem är de övergivna fordon som står att finna
            utmed vägarna. Det beror kanske på ett bristande personligt ansvar
            - för att kommentera föregående talare. Till detta kommer att
            den svenska bilparken är gammal och bör bytas ut mot en nyare
            och miljövänligare dito. För att komma till rätta med dessa problem
            är det viktigt att skapa ett incitament som medför att skrothögar
            både på och vid sidan av vägarna försvinner och kan omhändertas
            på ett miljömässigt acceptabelt sätt.
          </note>
          <note>
            Därför har vi kristdemokrater föreslagit att skrotpremien under
            en femårsperiod höjs till 3 000 kr för bilar som släppts ut på
            marknaden före 1989 - detta för att skapa ett kraftigt incitament
            för att åstadkomma en föryngrad och miljöanpassad svensk bilpark.
          </note>
          <note>
            Den begränsade perioden med höjd premie kan finansieras genom
            bilskrotningsfonden.
          </note>
          <note>
            Fru talman! Propositionen innehåller också förslag om en förändring
            av producentansvaret för uttjänta fordon med anledning av ett
            EU-direktiv. Direktivet ska vara infört senast den 21 april 2001.
          </note>
          <note>
            Vi kristdemokrater har reserverat oss mot utskottsmajoritetens
            förslag som följer propositionen.
          </note>
          <note>
            Vi anser att det finns flera skäl att invänta resultatet av den
            utredning som har att göra en bred översyn av producentansvaret
            och som ska redovisa sitt arbete den 31 juli i år. I utredningens
            uppdrag ingår också att göra en bedömning av den ekonomiska delen
            av producentansvaret.
          </note>
          <note>
            Det finns inte någon anledning för Sverige att hasta fram en
            finansieringsmodell som ska börja gälla
          </note>
          <note>
            2007. Om Sverige ställer upp högre ekonomiska krav på producenterna
            än vad övriga länder gör inverkar detta negativt på de producenter
            som har eller har haft stor försäljning i vårt land.
          </note>
          <note>
            Utskottsmajoriteten föreslår, helt i enlighet med propositionen,
            att man ska låta nybilsförsäljningen bekosta skrotningen av äldre
            bilar. Detta finner vi är fel. Det går att hitta bättre lösningar
            på denna fråga.
          </note>
          <note>
            Ett finansieringsalternativ till den höjda skrotpremien för äldre
            bilar kan vara att belägga dessa fordon med en miljöavgift.
          </note>
          <note>
            I ett av våra särskilda yttranden har vi gett vår syn på problemen
            med flyttning av övergivna fordon, vilka alltmer kantar våra vägar
            och andra mer eller mindre passande uppställningsplatser. Vi anser
            att polismyndigheten och kommunerna bör få ökade möjligheter att
            inom viss tid flytta dessa fordon från platsen. Eftersom bilens
            ägare ofta inte kan spåras och vitesföreläggande därför är verkningslöst,
            bör lagen om flyttning av fordon i vissa delar revideras och förtydligas.
          </note>
          <note>
            Vi har i vårt andra särskilda yttrande och lyft fram miljöproblemen
            med äldre båtmotorer, gräsklippare och arbetsredskap. Med tanke
            på omfattningen av förorenande utsläpp från dessa tillsammans
            anser vi att en skrotningspremie bör införas även för dessa.
          </note>
          <note>
            Fru talman! Till sist står vi givetvis bakom våra reservationer,
            men jag nöjer mig med att yrka bifall endast till reservation
            nr 3.
          </note>
          <note type="speaker">
            Anf. 111 ESKIL ERLANDSSON (c):
          </note>
          <note>
            Fru talman! Regeringen har uppmärksammat att dagens utformning
            av bilskrotningslagen inte är tillfredsställande. Det är en åsikt
            som jag och Centerpartiet delar och något som vi för övrigt tidigare
            har påpekat vid ett flertal tillfällen.
          </note>
          <note>
            Tyvärr kan det emellertid noteras att propositionen inte når
            fram när det gäller att minska mängden äldre fordon i den svenska
            bilparken, som jag förmodar var syftet med propositionen. Att
            minska mängden äldre fordon är viktigt ur flera synvinklar. Dels
            har många av de äldre bilarna en sämre miljöprestanda än vad nyare
            bilar har, dels har den nuvarande lagstiftningen och den låga
            skrotningspremien lett till att många bilar överges i naturen,
            med de miljö-, säkerhets- och markägarproblem som detta medför.
          </note>
          <note>
            Utgångspunkten för förändringar i bilskrotningslagen måste enligt
            min uppfattning vara att skapa förutsättningar för en modernisering
            och förnyelse av bilparken samt att komma till rätta med problemen
            med övergivna bilar i naturen.
          </note>
          <note>
            Med Centerpartiets förslag blir detta lättare än med regeringens
            förslag i propositionen, som jag anser är otillräckligt. T.ex.
            borde en ettårskampanj med en rejäl skrotningspremie genomföras.
            Det skulle ge ett starkt incitament för skrotning av äldre fordon
            och tydligt minska antalet övergivna bilar i naturen.
          </note>
          <note>
            Det kan i sammanhanget nämnas att en sådan kampanj har genomförts
            på Irland, och där har den fungerat alldeles utmärkt väl. Den
            genomfördes där av staten. En premie infördes på motsvarande ca
          </note>
          <note>
            10 000 svenska kronor. Många irländare bytte med hjälp av denna
            premie ut sina äldre fordon. Man fick på det sättet en mer miljövänlig
            bilpark i sitt land.
          </note>
          <note>
            Även Sverige, tycker jag, behöver använda sig av denna metod
            för att förnya bilparken och motverka att bilar dumpas på det
            sätt som görs numera i naturen.
          </note>
          <note>
            Vi har föreslagit att skrotningspremien under den här perioden
            bör vara 8 000 kr. Den bör finansieras av bilskrotningsfonden
            som, vilket är bekant, numera innehåller mycket, mycket pengar.
          </note>
          <note>
            Den tillfälliga höjningen av skrotningspremien till
          </note>
          <note>
            8 000 kr, som vi har föreslagit, måste emellertid följas upp
            med en permanent höjning av skrotningspremien. Centerpartiet anser
            att regeringen i propositionen har lagt skrotningspremien på en
            alldeles för låg nivå. Det är nödvändigt med en högre nivå för
            att skrotningspremien ska bli ett ordentligt och varaktigt instrument
            för att skrota bilar i stället för att dumpa och överge dem i
            naturen, vilket vi säkert kommer att få uppleva i alla fall även
            i framtiden.
          </note>
          <note>
            Jag vill, fru talman, i all enkelhet yrka bifall till vår reservation
            nr 7. Självfallet står jag bakom alla andra reservationer som
            bär Centerpartiets namn, men för tids vinnande yrkar jag bifall
            bara till reservation nr 7.
          </note>
          <note type="speaker">
            Anf. 112 LARS LINDBLAD (m) replik:
          </note>
          <note>
            Fru talman! Eskil Erlandsson står här i talarstolen och lovar
            svenska folket 8 000 kr för sin gamla bil under 2002, och han
            väljer att lägga sig på en summa som är dubbelt så hög som regeringens
            summa därefter.
          </note>
          <note>
            Min fråga till Eskil Erlandsson är enkel. Hur ska
          </note>
          <note>
            Eskil Erlandsson finansiera detta? Det var nämligen en bit som
            Eskil Erlandsson inte tog upp. Man har ju räknat på hur mycket
            pengar som finns kvar. Är det höjda skrotningsavgifter vid nybilsköp
            eller är det statsfinanserna som ska finansiera detta? Den frågan
            skulle jag vilja ha svar på.
          </note>
          <note type="speaker">
            Anf. 113 ESKIL ERLANDSSON (c) replik:
          </note>
          <note>
            Fru talman! Det är både-och. Dels måste vi se till att få ränta
            på de pengar som i dag är fonderade och som enligt uppgift uppgår
            till drygt 1 miljard kronor.
          </note>
          <note>
            En normal ränta på dessa fonderade pengar skulle ju ge en del
            av den summa som vi måste ha fram för att finansiera våra förslag.
            Den andra delen är precis det som Lars Lindblad nämnde, nämligen
            en höjning av skrotningsavgiften.
          </note>
          <note type="speaker">
            Anf. 114 LARS LINDBLAD (m) replik:
          </note>
          <note>
            Fru talman! Är det inte så att en höjning av skrotningsavgifterna
            samtidigt motverkar det som Eskil
          </note>
          <note>
            Erlandsson vill, nämligen att människor ska köpa nya bilar? Det
            blir ju en högre kostnad för en sådan bil, vilket borde vara lika
            avgörande som de pengar som man skjuter till.
          </note>
          <note type="speaker">
            Anf. 115 ESKIL ERLANDSSON (c) replik:
          </note>
          <note>
            Fru talman! För att råda bot på de problem som både Lars Lindblad
            och jag har tagit upp i våra respektive anföranden anser vi att
            det som vi har föreslagit är nödvändigt. Vi kommer inte att få
            bort de bilar som i dag dumpas på våra vägar och i naturen med
            något annat system, enligt den uppfattning som jag här har redovisat.
          </note>
          <note type="speaker">
            Anf. 116 HARALD NORDLUND (fp):
          </note>
          <note>
            Fru talman! Tveksamheten till att producera avfall är, tycker
            vi, ännu inte tillräckligt stark. Men tveksamheten hos en del
            politiker till att sortera och på ett mer miljövänligt sätt ta
            hand om avfall är fortfarande för stark. Sopstationer anses skräpa
            ned. I kommunerna ökar förbränningen av sopor. I den socialliberala
            visionen har vi mindre av sopor och mindre av skrot.
          </note>
          <note>
            Skrotbilar lämnas ofta vid vägkanter. Bilvraken innehåller miljöstörande
            ämnen. Det handlar om oljor, lösningsmedel, PCB och bromerade
            flamskyddsmedel.
          </note>
          <note>
            Fru talman! Jag ska i den här debatten beröra tre frågor: skrotningspremien,
            försäkringssystem, bortforsling av bilar.
          </note>
          <note>
            Vi tycker att det är bra att regeringen föreslår en höjning av
            skrotningspremien. En höjning föreslås från 500 kr till 1 500
            kr. Nettoutfallet av att skrota torde bli 500-600 kronor.
          </note>
          <note>
            Vi i det enda borgerliga miljöpartiet tycker att man ska öka
            incitamenten för att ta osäkra och miljöfarliga bilar ur drift.
            Vi anser att skrotningspremien bör höjas till 3 000 kr. Utöver
            höjd skrotningspremie anser vi att producentansvaret behöver bli
            tydligare.
          </note>
          <note>
            Det är därför vi tar upp frågan och föreslår en kretsloppsförsäkring.
            En sådan tecknas av den enskilde producenten med ett försäkringsbolag
            som då tar ansvaret för att produkten återvinns. Den premie som
            försäkringsbolaget tar ut kommer att bero på hur återvinningsbar
            bilen är.
          </note>
          <note>
            Varje bil belastas alltså med den verkliga kostnaden för återvinningen.
            Intresset hos biltillverkarna av att tillverka bilar med hög återvinningsgrad
            blir större. Konkurrensen mellan försäkringsbolagen leder till
            att återvinningskostnaderna pressas ned. Konkurrensen mellan producenterna
            leder till en strävan att undvika miljöskadliga komponenter. Vi
            menar att kretsloppsförsäkringar är bättre än dagens kollektiva
            system, som vi menar inte tillräckligt tydligt lägger ansvaret
            att förbättra produkterna på producenterna.
          </note>
          <note>
            Nu finns det, sägs i betänkandet, ett uppdrag att utreda frågan.
            Vi menar att vi inte behöver utreda särskilt mycket omkring den
            här frågan. Åtminstone borde vi här och nu kunna ta ställning
            i principfrågan.
          </note>
          <note>
            Ibland ser vi bilar stå lång tid i naturen. Vi menar att reglerna
            för bortforsling av bilar måste ändras så att det blir juridiskt
            möjligt att flytta bilen snarast efter att den har upptäckts.
            Därefter kan ägaren informeras om var han eller hon kan lösa ut
            den eller om var man eventuell kan skrota bilen.
          </note>
          <note>
            Fru talman! Jag vill yrka bifall till reservationerna
          </note>
          <note>
            2 och 8.
          </note>
          <note type="speaker">
            Anf. 117 KAJ LARSSON (s):
          </note>
          <note>
            Fru talman! "Steg för steg upplevde vår familj den rad av välfärdssymboler
            som gjorde sitt intåg i hundratusentals svenska hem vid den tiden;
            det första kylskåpet, telefonen, TV:n - som skaffades lagom till
            sommarolympiaden 1960 - och så till sist bilen, en tvåfärgad begagnad
            Opel, inköpt 1961."
          </note>
          <note>
            Fru talman! Jag har precis tagit mig friheten att citera statsminister
            Göran Persson ur boken Den som är satt i skuld är icke fri. Här
            beskriver han bilen som den frihetssymbol den varit för många
            och är än i dag. Bilen har haft och har fortfarande positiva värden.
          </note>
          <note>
            Däremot har ju meningen aldrig varit att gamla uttjänta bilar
            ska lämnas därhän och stå kvar i naturen. Det finns en gräns även
            för friheten, för när den tar slut och vänds till sin motsats.
            Den gränsen går nog ganska exakt vid det övergivna skrotvraket,
            när bilen som frihetssymbol vänds till att bli en frihetsberövare.
          </note>
          <note>
            Övergivna skrotbilar i naturen är således ingen vacker syn. Det
            har flera vittnat om. Övergivna skrotbilar vill få människor kännas
            vid. Det är inte bilarna det är synd om. Det tråkiga är den åsamkan
            de har på naturen. Skrotbilar som lämnas kvar i naturen utgör
            en mycket kraftig miljöbelastning, och mycket pekar på att problemet
            har ökat under senare år. Det är oljor, lösningsmedel, miljögifter
            som PCB och bromerade flamskyddsämnen, ozonnedbrytande ämnen och
            tungmetaller. Det är bara några av de miljöförstörande ämnen som
            skrotbilen för med sig.
          </note>
          <note>
            Kvicksilver är ett av de farligaste miljögifterna.
          </note>
          <note>
            Här i riksdagen har vi tidigare beslutat att användning av kvicksilver
            ska upphöra. Beslutet har inriktning på år 2000. Men eftersom
            kvicksilver är ett grundämne kan det aldrig brytas ned eller förstöras
            genom kemiska reaktioner. I enlighet med en uppskattning från
          </note>
          <note>
            Naturvårdsverket finns det i dag ca 100 ton kvicksilver kvar
            i omlopp i samhället. Det finns i produkter som vi använder dagligen,
            såsom strömbrytare, kontakter och batterier. Det finns i avloppssystem,
            amalgam och industriavfall. Naturligtvis finns det också i bilskrot.
          </note>
          <note>
            Bromerade flamskyddsmedel är ett stabilt, organiskt miljögift
            som används i plast, gummi och textiler för att skydda mot brand.
            Skador från bromerade flamskyddsmedel har påträffats över hela
            jorden.
          </note>
          <note>
            Medlet återfinns mest i importerade elektroniska komponenter
            som ingår i just bilar, men också t.ex. i datorer och TV-apparater.
            De bromerade flamskyddsmedlen är svåra att bryta ned och ämnena
            har påträffats inte bara i miljön utan också hos människor, hos
            sälar, hos sjöfågel, hos fisk och hos älgar.
          </note>
          <note>
            Skrotbilens skadeverkningar på miljön är följaktligen många och
            allvarliga. Jag har bara gett några exempel. Enligt det EU-direktiv
            som antogs i höstas ska Sverige, liksom övriga medlemsländer,
            säkerställa att fordon som släpps ut på marknaden efter den
          </note>
          <note>
            1 juli 2003 inte innehåller bly eller kvicksilver.
          </note>
          <note>
            Med tiden ser det ut som om vi genom en strategisk miljöpolitik
            i dag, en anpassad lagstiftning, ett mer ekologiskt hållbart tänkande
            och en allmänt större miljömedvetenhet på sikt kan radera ut problem
            som t.ex. det med skrotbilars skadeverkningar på miljön. Men än
            så länge är det här ett problem.
          </note>
          <note>
            Problemet med skrotbilar finns inte enbart i Sverige utan inom
            hela EU. Därför är det bra att EU har antagit ett direktiv om
            uttjänta fordon. Det innebär bl.a., utöver vad jag nämnde om att
            miljösäkerställa bilar vid nyproduktion, att producentansvar för
            uttjänta bilar införs inom hela EU från den 1 juli 2002
          </note>
          <note>
            och gäller för bilar som släpps ut på marknaden från detta datum.
            Från den 1 januari 2007 gäller också producentansvaret för bilar
            som släppts ut på marknaden före den 1 juli 2002.
          </note>
          <note>
            Regeringen har ju i sin proposition till riksdagen föreslagit
            en del förändringar i bilskrotningslagen.
          </note>
          <note>
            Utskottet har behandlat propositionen och i betänkandet som riksdagen
            i dag ska ta ställning till bifogas också nio reservationer från
            oppositionen.
          </note>
          <note>
            I nuvarande bilskrotningslag ingår att en bilskrotningspremie
            på 500 kr ska utbetalas från bilskrotningsfonden till ägaren när
            bilen skrotas. Men eftersom kostnaden för skrotning ofta överstiger
            premiebeloppet blir följden att många bilar inte lämnas till skrotningsföretag
            utan, som jag nämnde, överges ute i naturen, på parkeringsplatser
            osv. Jag tror att alla partier här i riksdagen är överens om att
            detta inte är bra för miljön.
          </note>
          <note>
            Utöver att direktiven ställer krav på upphörande med användning
            av vissa tungmetaller som komponenter vid tillverkning av bilar
            ställs också krav på att bilskrotare ska vara auktoriserade.
          </note>
          <note>
            I Sverige har vi infört ett produktionsansvar för bilar som registreras
            efter den 31 december 1997.
          </note>
          <note>
            Detta innebär att skrotningen ska ske utan kostnader för den
            siste bilägaren. Regeringens förslag att premien höjs från 500
            kr till 1 500 kr är ett bra förslag som jag tror kommer att stimulera
            till att alla bilar som ska skrotas inlämnas till skrotningsföretag.
          </note>
          <note>
            I Moderaternas reservation nr 1 säger man att
          </note>
          <note>
            "producenter verksamma i Sverige drabbas mycket negativt" och
            syftar då på införandet av producentansvaret på alla bilar den
            1 januari 2007, alltså även bilar registrerade före den 1 januari
            1998. Enligt EU:s direktiv ska producenten stå för alla eller
            en betydande del av kostnaderna för att genomföra skrotningen.
          </note>
          <note>
            Jag förstår att direktiven vid översättning till olika språk
            naturligtvis kan tolkas olika, men den tolkning som regeringen
            och majoriteten i utskottet gjort är att
          </note>
          <note>
            "betydande del" innebär minst 50 % av kostnaderna.
          </note>
          <note>
            Men för att det inte ska uppstå olikheter länder emellan förutsätter
            utskottet i den skrivning som gjorts att regeringen följer utvecklingen
            i andra länder och om så bedöms nödvändigt i efterhand anpassar
            de svenska reglerna så att inte konkurrensen snedvrids.
          </note>
          <note>
            Kristdemokraterna säger i sin reservation 3 att vi borde vänta
            med att genomföra EU:s direktiv, trots att direktiven ska börja
            gälla den 1 juli 2002. Det är drygt ett år till detta datum. Visst
            skulle det gå att vänta, det är fullt möjligt. Men varför ska
            vi vänta när vi har ett EU-direktiv att införa detta och vi alla
            är medvetna om de problem som jag har beskrivit här som skrotbilarna
            medför i naturen?
          </note>
          <note>
            Moderaterna framför i reservation 4 att det fortfarande tas ut
            en bilskrotningsavgift vid nyregistrering av fordon. Vi hörde
            Lars Lindblad tala om det tidigare. Nya bilar betalar med det
            nya förslaget en skrotningsavgift på 700 kr, och dessa bilar berättigar
            sedan till 700 kr i skrotningspremie. Det är med andra ord en
            premie som betalas vid nyinköp och som sedan den siste bilägaren
            får vid skrotning. Det är en form av pant liknande den Lars Lindblad
            varit inne på här.
          </note>
          <note>
            Skrotningskostnaden betalas däremot av producenten. För gamla
            bilar som inte omfattas av ekonomiskt producentansvar kommer bilskrotningsfonden
            att finansiera premien samt skrotningskostnaden fram till år 2007.
            Men efter år 2007 inträder delvis ett ekonomiskt producentansvar
            för gamla bilar, som jag tidigare berättat om.
          </note>
          <note>
            Bilskrotningspremiens storlek är också ett kapitel som Moderaterna,
            Kristdemokraterna, Centern och
          </note>
          <note>
            Folkpartiet tar upp i reservationerna 5, 6, 7 och 8 men med olika
            vinklingar. Kort sagt kan sägas att storleken på premien har noga
            vägts mot bilskrotningsfondens möjligheter. En högre premie skulle
            tömma fonden snabbare och skulle göra att den inte klarar av att
            finansiera skrotningen av gamla bilar.
          </note>
          <note>
            Flyttning av fordon som överges på icke lämpliga platser och
            som Folkpartiet och Centern tar upp i sin reservation nr 9 är
            en fråga som regleras i lagen om flyttning av fordon. Enligt denna
            lagstiftning får fordon flyttas av polismyndigheten och i vissa
            fall av kommuner om så behövs för ordning och säkerhet i trafiken
            eller av miljövårdsskäl. Detta är väldigt viktigt.
          </note>
          <note>
            Vägverket har i utredningen Flyttning av fordon, som överlämnades
            i juni förra året, bl.a. föreslagit att det bör bli möjligt att
            flytta fordon som parkerats på annans mark. Vägverkets förslag
            behandlas för närvarande av Näringsdepartementet som har ansvar
            för beredning av frågan.
          </note>
          <note>
            Vad gäller administrativt skrotade bilar innebär förslaget, som
            vi ska ta ställning till i dag, att dessa blir berättigade till
            bilskrotningspremie. I det regelsystem som tillämpas i dag erhåller
            inte ägaren någon skrotningspremie när en administrativt skrotad
            bil lämnas till auktoriserad bilskrotare. En administrativt skrotad
            bil är en bil som avförts från Vägverkets register, exempelvis
            på grund av att ägaren inte kunnat nås för betalning av vägskatter.
          </note>
          <note>
            Resultatet av detta blir att administrativt skrotade bilar får
            flyttas av kommuner och polismyndigheter, som då erhåller premien.
            Enskild markägare måste ringa till kommunen eller polis för att
            få bort skrotbilar från sina ägor. I och med att premien utbetalas
            kommer detta att medföra att bilägare och kommuner kan få bättre
            kostnadstäckning för omhändertagande av övergivna fordon.
          </note>
          <note>
            Fru talman! Det är positivt att i dag kunna tillstyrka regeringens
            förslag om ändringar i bilskrotningslagen, välkomna förslag som
            ska leda till färre övergivna bilar i naturen. Höjningen av skrotningspremien,
            tillsammans med förslaget att alla bilskrotare måste vara auktoriserade
            och att även administrativt skrotade bilar ska berättiga till
            en skrotningspremie, är åtgärder som stimulerar den enskilde att
            i aktiv handling verka för en ekologiskt hållbar utveckling.
          </note>
          <note>
            De ekonomiska incitamenten att lämna en bil till skrotning ökar
            på två sätt, dels genom att den enskilde får en höjd skrotningspremie,
            dels genom att även administrativt skrotade bilar berättigar till
            en premie.
          </note>
          <note>
            Ofta är det just dessa äldre bilar som hittas övergivna i naturen.
          </note>
          <note>
            Fru talman! Jag yrkar bifall till utskottets hemställan i betänkande
            MJU13 och avslag på samtliga reservationer.
          </note>
          <note type="speaker">
            Anf. 118 LARS LINDBLAD (m) replik:
          </note>
          <note>
            Fru talman! Jag tror att vi alla i denna kammare av miljöskäl
            kan enas om att föredra nya bilar framför gamla. Då är det svårt
            för mig att förstå hur Kaj Larsson kan tycka att det är rimligt
            att nybilsköpare straffas så att man får betala dubbel skrotningsavgift
            genom att först betala för det producentansvar som vi ålagt dem
            och sedan en skrotningsavgift ovanpå detta.
          </note>
          <note>
            Det är ett faktum att det inte är den person som betalar skrotningsavgiften
            som får tillbaka den senare.
          </note>
          <note>
            Kaj Larsson talade, liksom jag, om ansvaret för bilägare. Det
            är bra. Men tycker Kaj Larsson att det är rimligt att ansvaret
            försvinner för en bilägare när man har struntat i att betala till
            Vägverket när man haft bilen avställd i tre år? Det görs rutinmässigt
            efter tre år. Är detta rimligt?
          </note>
          <note type="speaker">
            Anf. 119 KAJ LARSSON (s) replik:
          </note>
          <note>
            Fru talman! Som jag sade tror jag att det råder ett litet missförstånd.
            Jag försökte reda ut i mitt anförande den uppdelning som sker.
            Producentansvaret är den del som tillverkarna betalar för skrotningen.
            Den andra delen, som är 700 kr, är en pant eller en premie, vad
            vi nu kallar det för, som följer bilen hela tiden tills bilen
            blir skrotad. Den betalas ut då.
          </note>
          <note>
            Man kan ta en liknelse. Om Lars Lindblad köper en flaska läsk
            och betalar 4 kr i pant får han tillbaka dessa 4 kr när han lämnar
            flaskan tillbaka. Så är det med bilen också. Jag tycker inte detta
            är så märkvärdigt och kan inte se att detta skulle drabba producenten
            väldigt hårt.
          </note>
          <note type="speaker">
            Anf. 120 LARS LINDBLAD (m) replik:
          </note>
          <note>
            Fru talman! Är det inte så, Kaj Larsson, att det är rätt klart
            att kostnaden för producentavgifter i slutändan hamnar i knät
            på konsumenten? De ökade kostnader som det innebär för producenten
            slutar alltid i konsumentledet. Det tror jag att vi kan vara överens
            om.
          </note>
          <note>
            Jag tycker också att det är viktigt att Kaj Larsson är medveten
            om att det inte är samma personer. Eftersom bilen byter ägare
            flera gånger under sin livstid är det inte samma ägare som betalar
            in skrotningsavgiften som får tillbaka den. Därför är inte heller
            läskjämförelsen speciellt bra i det här sammanhanget.
          </note>
          <note>
            Jag skulle uppskatta om Kaj Larsson svarade på min fråga angående
            den rutinmässiga administrativa skrotning som Vägverket gör efter
            tre år. Är det rimligt att man låter människor som struntar i
            att betala sin avställningsavgift komma undan på det här viset?
          </note>
          <note type="speaker">
            Anf. 121 KAJ LARSSON (s) replik:
          </note>
          <note>
            Fru talman! De här 700 kronorna följer bilen.
          </note>
          <note>
            Detta ska vara ett incitament, en liten morot att lämna in bilen.
            Om vi inte har denna innebär det att det inte är någon återbetalning
            till bilägaren när man skrotar den. Det ska vara en liten morot
            för att man ska lämna in sin bil till skrotning. Jag tycker att
            vi alla i kammaren har varit överens om att det skulle vara bra
            att få in skrotbilarna som står ute i naturen.
          </note>
          <note>
            Sedan till frågan om avställning. Om jag förstod frågan rätt
            är det tre år som Lars Lindblad nämnde.
          </note>
          <note>
            Jag vet inte om uppgiften om tre år är riktig, men det är i alla
            fall så att den som inte betalar sin vägskatt avförs från Vägverkets
            register. Bilen blir då en administrativ bil, och man får då rätt
            att föra bort den om den står uppställd t.ex. ute i naturen. Jag
            kan inte säga om tidsangivelsen tre år är korrekt, men om Lars
          </note>
          <note>
            Lindblad påstår detta, är det kanske så.
          </note>
          <note type="speaker">
            Anf. 122 LARS GUSTAFSSON (kd) replik:
          </note>
          <note>
            Fru talman! Jag tror att vi är ganska överens om att vi inte
            kan ha kvar den situation som vi har haft, med alla dessa bilar
            stående ute i naturen. Det är ohållbart. Något måste göras.
          </note>
          <note>
            Regeringen har i sin proposition skrivit att den inser att man
            måste höja premien för att ge större incitament att få bort dessa
            bilar. Det må vara att ni tycker att premien ska vara lite högre
            för att man ska få större fart på detta.
          </note>
          <note>
            Jag ska inte ställa flera frågor. Jag undrar bara över anledningen
            till att man har så väldigt bråttom med att lägga fram förslag
            när det pågår en utredning som ska se över producentansvaret.
            Utskottet skriver att regeringen ska få i uppdrag att återkomma
            och ändra dessa regler igen när förslaget är genomfört och de
            andra EU-länderna har sagt sitt. Varför avvaktar ni inte lite
            grann och får en svensk vinkling av detta till den 31 juli? Det
            borde inte vara för lång tid att vänta till dess.
          </note>
          <note type="speaker">
            Anf. 123 KAJ LARSSON (s) replik:
          </note>
          <note>
            Fru talman! Alla här är överens om att det är viktigt att vi
            får en bättre regel, som stimulerar till ett tillvaratagande av
            alla de skrotbilar som står ute i naturen. Det är då bra att regeringen
            lägger fram det här förslaget.
          </note>
          <note>
            Det har också sagts berömmande ord till regeringen för att den
            lägger fram förslaget. Jag tycker att det är ganska naturligt
            att vi när ett direktiv ska införas i
          </note>
          <note>
            EU väver in detta i samma proposition och fattar ett samlat beslut.
            I annat fall ska man anta en proposition nu och sedan komma tillbaka
            efter sommaruppehållet med en ny proposition om ändringar.
          </note>
          <note>
            Jag tycker inte att det är något fel med den föreslagna ordningen.
          </note>
          <note type="speaker">
            Anf. 124 LARS GUSTAFSSON (kd) replik:
          </note>
          <note>
            Fru talman! Det är ganska stora omvälvningar som föreslås med
            retroaktiv verkan. Det är omvälvande att lägga på ett producentansvar
            på bilar som levererats långt innan ett sådant producentansvar
            fanns. Det är ganska viktigt att vi har ett finansieringssystem
            som klarar båda de uppställda kraven.
          </note>
          <note>
            Det gäller först de skrotfordon som börjar komma in. Detta ska
            det inte vara några problem med, men jag är lite orolig för att
            de svenska bilproducenterna på ett olyckligt sätt hamnar i bakvattnet
            när det gäller finansieringsdelen. Det skulle inte vara så lyckat
            om vi som vill gå före med miljövänliga insatser ska få lida för
            detta genom att andra kan leverera billigare produkter eller på
            annat sätt få en konkurrensfördel.
          </note>
          <note>
            Det är detta som jag vill ta upp. Jag vet inte om jag får chansen
            att prata med miljöministern, och jag har därför tagit tillfället
            att tala med Kaj Larsson i stället. Jag hoppas att Kaj Larsson
            kan fungera som språkrör för miljöministern.
          </note>
          <note type="speaker">
            Anf. 125 KAJ LARSSON (s) replik:
          </note>
          <note>
            Fru talman! Man har här ställt frågan varför Sverige ska gå före.
            Man kan naturligtvis ha åsikter om detta, men något av EU:s 15
            länder ska ju vara först.
          </note>
          <note>
            Om nu Sverige går före och genomför detta sammanfaller ändringen
            med de regler för skrotningspremien som vi ändå ska ändra.
          </note>
          <note>
            Än en gång: Enligt utskottsmajoritetens skrivning förväntar man
            sig att regeringen följer utvecklingen och kommer tillbaka ifall
            det skulle bli stora och konkurrenssnedvridande skillnader mellan
            länderna.
          </note>
          <note>
            Jag utgår från att regeringen följer vår uppmaning.
          </note>
          <note type="speaker">
            Anf. 126 HARALD NORDLUND (fp) replik:
          </note>
          <note>
            Fru talman! Kaj Larsson har utförligt beskrivit de problem som
            sammanhänger med skrotbilar som överges och svårigheterna att
            få dem inlämnade för skrotning. Han landar i tre slutsatser när
            det gäller vad som bör göras.
          </note>
          <note>
            Den första slutsatsen blir en ganska blygsam höjning av skrotningspremien.
            Den andra blir att det ska göras en utredning om ett försäkringssystem,
            som vi faktiskt föreslår ska införas. Den tredje slutsatsen blir
            att man ska avvakta utvecklingen och överenskommelser inom EU.
          </note>
          <note>
            Fru talman! Jag vill fråga Kaj Larsson vad som egentligen behöver
            utredas ytterligare i frågan om ett försäkringssystem. Vi borde
            väl här och nu kunna ta ställning till principen om att införa
            ett försäkringssystem.
          </note>
          <note type="speaker">
            Anf. 127 KAJ LARSSON (s) replik:
          </note>
          <note>
            Fru talman! Såvitt jag har förstått är det inte bara fråga om
            en utredning om försäkringssystemet, utan detta har lagts in i
            en annan utredning på området.
          </note>
          <note>
            Man ska också titta på andra saker i detta sammanhang.
          </note>
          <note type="speaker">
            Anf. 128 HARALD NORDLUND (fp) replik:
          </note>
          <note>
            Fru talman! Ja, uppdraget har såvitt jag förstår hängts upp på
            det bredare uppdraget att utreda avfallsfrågorna, men jag förstår
            inte vilka stora frågor som skulle behöva utredas innan man principiellt
            tar ställning.
          </note>
          <note>
            Vi föreslår en kraftigt höjd premie. Kaj Larsson sade tidigare
            att denna skulle tömma fonden. Det gör den så småningom, och det
            är därför som vi menar att det är viktigt att kombinera kraftigt
            höjd skrotningspremie med ett principiellt ställningstagande om
            att införa ett försäkringssystem. Då kan man genomföra det snabbare,
            och i så fall räcker fonden till en kraftigt höjd premie.
          </note>
          <note type="speaker">
            Anf. 129 KAJ LARSSON (s) replik:
          </note>
          <note>
            Fru talman! Man har naturligtvis väldigt noga diskuterat premiens
            storlek, om den ska uppgå till 1 500
          </note>
          <note>
            kr eller 3 000 kr eller läggas på någon annan nivå.
          </note>
          <note>
            Man har räknat väldigt noga på detta och kommit fram till att
            den nivå på bilskrotningspremien som bilfonden orkar med och som
            ska kunna ge en långsiktig finansiering är 1 500 kr.
          </note>
          <note>
            Jag har inte personligen gått igenom detta med räknesnurra, men
            jag litar på dem som har gjort beräkningarna.
          </note>
          <note type="speaker">
            Anf. 130 KJELL-ERIK KARLSSON (v):
          </note>
          <note>
            Fru talman! Mycket har sagts i detta ärende, och jag ska förlänga
            debatten med ytterligare ett par minuter.
          </note>
          <note>
            Bilar skapar problem inte bara när de används.
          </note>
          <note>
            När ingen längre vill ha den gamla bilen uppstår ofta nya problem.
            Vad gör jag med det transportmedel som är nödvändigt för en del
            men onödigt för vissa?
          </note>
          <note>
            Den s.k. frihetssymbol som omhuldas av en del och hatas av andra
            har nu blivit en skrotbil som innehåller ett stort antal miljöstörande
            ämnen och komponenter:
          </note>
          <note>
            olja, lösningsmedel, PCB, ozonnedbrytande ämnen, flamskyddsmedel,
            kvicksilver, bly och kadmium -
          </note>
          <note>
            massor av olika sorters ämnen. Bilen innehåller också material
            och delar som har ett visst positivt värde.
          </note>
          <note>
            Alltför ofta hittar man skrotbilar övergivna ute i naturen, där
            de inte hör hemma. De står och rostar och läcker olja och bensin.
            Skrotbilar ska vi klassificera som miljöfarligt avfall. Därför
            är det viktigt att
          </note>
          <note>
            Vägverket och kommuner snabbt kan verkställa flyttning av övergivna
            bilar och andra fordonsvrak samt sanera marken där vraket har
            funnits.
          </note>
          <note>
            Vi väntar nu på ett snabbt slutförande av regeringens beredning
            av Vägverkets rapport Flyttning av fordon. Det är också av vikt
            att det blir lätt att lämna in sin bil till mottagningsställen
            för skrotning, så att man kan återanvända samt återvinna delar
            och material på ett miljömässigt bra sätt. Vi har i vårt land
            haft ett alltför stort antal s.k. bilskrotar som inte har levt
            upp till de miljökrav som har ställts eller borde ha ställts på
            dem. Därför behövs det en bättre tillsyn över den verksamheten.
          </note>
          <note>
            Med de föreslagna skärpningarna i bilskrotningslagen vad gäller
            vilka som ska få sköta skrotningen av uttjänta fordon tar vi ytterligare
            ett litet steg mot våra uppställda miljömål. Med detta yrkar jag
            bifall till utskottets hemställan.
          </note>
          <note type="speaker">
            Anf. 131 GUDRUN LINDVALL (mp):
          </note>
          <note>
            Fru talman! Det förslag som har behandlats i utskottet är en
            samarbetsproposition, ett samarbete mellan s, v och mp. Vi har
            alltså haft möjlighet att påverka förslagen i propositionen och
            står till fullo bakom desamma. Vi tycker att det är ett bra förslag.
          </note>
          <note>
            Vi har en motion liggande sedan i höstas, där vi framförde att
            det var dags att ta fram ett bilskrotningssystem. Vi kunde se
            att det var ett ökande miljöproblem. Därför välkomnar vi förslaget
            som regeringen har lagt fram tillsammans med oss och vänstern.
          </note>
          <note>
            Det är viktigt att komma i gång snabbt när man kan se problem.
            Vi har också fått höra från många kommuner att man har upplevt
            det som ett problem att det inte går att lyfta en skrotningspremie
            när man tar hand om bilen. Det har vi undanröjt. Med det här förslaget
            kommer vi att få bra fart på inlämnandet av gamla bilar som ska
            skrotas.
          </note>
          <note>
            Jag vill med detta för Miljöpartiets del yrka bifall till utskottets
            hemställan.
          </note>
          <note type="speaker">
            Anf. 132 HARALD NORDLUND (fp) replik:
          </note>
          <note>
            Fru talman! Gudrun Lindvall sade bl.a. att Miljöpartiet har haft
            möjligheter att påverka förslaget. Jag måste fråga hur det skulle
            ha sett ut om ni inte hade varit med och påverkat. Vilket var
            då förslaget? Vad skulle det ha landat i? Var det inte aktuellt
            med några höjningar av skrotningspremien? Var det inte aktuellt
            att över huvud taget utreda frågan om ett försäkringssystem? Det
            här gör mig ytterligt bekymrad.
          </note>
          <note type="speaker">
            Anf. 133 GUDRUN LINDVALL (mp) replik:
          </note>
          <note>
            Fru talman! Jag kan förstå att Harald Nordlund är nyfiken på
            hur samarbetet går till. Jag vet inte hur mycket ni redogjorde
            för åsiktsskillnaderna internt när ni var fyra borgerliga partier
            som samarbetade.
          </note>
          <note>
            Om man samarbetar har man respekt för varandra.
          </note>
          <note>
            Det som sägs runt förhandlingsbordet stannar där.
          </note>
          <note>
            Det förslag som regeringen har lagt fram tillsammans med Miljöpartiet
            och Vänsterpartiet är vi tre partier överens om. Därmed är det.
          </note>
          <note type="speaker">
            Anf. 134 HARALD NORDLUND (fp) replik:
          </note>
          <note>
            Fru talman! Om Gudrun Lindvall hade önskat svara skulle jag ha
            ställt ytterligare en fråga, nämligen följande: Vad har Miljöpartiet
            emot att man inför ett försäkringssystem?
          </note>
          <note type="speaker">
            Anf. 135 CLAES-GÖRAN BRANDIN (s):
          </note>
          <note>
            Fru talman! Jag är glad att min och Reynoldh Furustrands motion
            angående propositionen om ändring i bilskrotningslagen fått ett
            positivt bemötande i riksdagens miljö- och jordbruksutskott. Det
            är givetvis viktigt att skrotbilar tas om hand på ett vettigt
            sätt ur miljösynpunkt. Den frågan har diskuterats mycket, både
            i Sverige och i EU.
          </note>
          <note>
            I vår motion pekar vi bl.a. på att vi inte ska fatta beslut om
            ett nytt finansieringssystem för skrotning av bilar förrän motsvarande
            lag- och regeländring blivit känd i andra biltillverkande länder
            i Europa, för att undvika att konkurrensen mellan svensk och utländsk
            bilindustri snedvrids. Vi anser att det är rimligt att avvakta
            tills regeringarna i andra biltillverkande länder i Europa bestämt
            sig för hur finansieringen och kostnadsfördelningen för skrotning
            av äldre bilar ska utformas.
          </note>
          <note>
            Vi känner oss nöjda med den skrivning som utskottet har gjort,
            där man förutsätter att regeringen följer utvecklingen i andra
            länder och om så bedöms nödvändigt i efterhand anpassar de svenska
            reglerna så att inte konkurrensen snedvrids. Med det tackar jag
            för bemötandet av vår motion.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 9 §.)
          </note>
          <note>
            Ajournering
          </note>
          <note>
            Kammaren beslutade kl. 15.14 på förslag av tredje vice talmannen
            att ajournera förhandlingarna till kl. 17.00 då dagens votering
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            8 § Beslut om utskottsbetänkanden som slutdebatterats den 8 mars
          </note>
          <note>
            KrU2 Filmfrågor
          </note>
          <note>
            Punkt 2 (Inrättande av en utvecklingsfond)
          </note>
          <note>
            1. utskottet
          </note>
          <note>
            2. res. 1 (mp, fp)
          </note>
          <note>
            Votering:
          </note>
          <note>
            284 för utskottet
          </note>
          <note>
            27 för res. 1
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 38 v, 40 kd, 12 c
          </note>
          <note>
            För res. 1: 13 fp, 14 mp
          </note>
          <note>
            Frånvarande: 12 s, 7 m, 5 v, 2 kd, 6 c, 4 fp, 2 mp
          </note>
          <note>
            Punkt. 3 (Produktionsstöd för vissa typer av film)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            300 för utskottet
          </note>
          <note>
            14 för res. 2
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 12 c, 13 fp
          </note>
          <note>
            För res. 2: 14 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Övriga punkter.
          </note>
          <note>
            Kammaren biföll utskottets förslag.
          </note>
          <note>
            KrU3 Konstnärsfrågor
          </note>
          <note>
            Punkt 1 (Konstnärernas villkor och det statliga stödets inriktning)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (kd)
          </note>
          <note>
            4. res. 3 (mp)
          </note>
          <note>
            Förberedande votering 1:
          </note>
          <note>
            39 för res. 2
          </note>
          <note>
            14 för res. 3
          </note>
          <note>
            260 avstod
          </note>
          <note>
            36 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            80 för res. 1
          </note>
          <note>
            40 för res. 2
          </note>
          <note>
            194 avstod
          </note>
          <note>
            35 frånvarande
          </note>
          <note>
            Kammaren biträdde res. 1.
          </note>
          <note>
            Christina Axelsson (s) anmälde att hon avsett att avstå från
            att rösta men markerats ha röstat ja.
          </note>
          <note>
            Huvudvotering:
          </note>
          <note>
            183 för utskottet
          </note>
          <note>
            77 för res. 1
          </note>
          <note>
            54 avstod
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 38 v, 12 c, 13 fp
          </note>
          <note>
            För res. 1: 77 m
          </note>
          <note>
            Avstod: 40 kd, 14 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 2 och 3
          </note>
          <note>
            Kammaren biföll utskottets förslag.
          </note>
          <note>
            BoU6 Naturresursfrågor och vattenrätt
          </note>
          <note>
            Punkt 1 (Älvskyddets utformning)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            224 för utskottet
          </note>
          <note>
            77 för res. 1
          </note>
          <note>
            11 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 37 v, 40 kd, 12 c, 1 fp, 14 mp
          </note>
          <note>
            För res. 1: 77 m
          </note>
          <note>
            Avstod: 11 fp
          </note>
          <note>
            Frånvarande: 11 s, 5 m, 6 v, 2 kd, 6 c, 5 fp, 2 mp
          </note>
          <note>
            Punkt 4 (Vindkraftens ställning)
          </note>
          <note>
            1. utskottet
          </note>
          <note>
            2. res. 7 (kd, c)
          </note>
          <note>
            Votering:
          </note>
          <note>
            263 för utskottet
          </note>
          <note>
            51 för res. 7
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 1 c, 13 fp, 14 mp
          </note>
          <note>
            För res. 7: 40 kd, 11 c
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 5 (Inrättande av fler nationalstadsparker)
          </note>
          <note>
            1. utskottet
          </note>
          <note>
            2. res. 8 (c)
          </note>
          <note>
            Votering:
          </note>
          <note>
            298 för utskottet
          </note>
          <note>
            16 för res. 8
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 12 fp, 11 mp
          </note>
          <note>
            För res. 8: 12 c, 1 fp, 3 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 6 (Levande skärgårdar)
          </note>
          <note>
            1. utskottet
          </note>
          <note>
            2. res. 9 (kd, c)
          </note>
          <note>
            Votering:
          </note>
          <note>
            259 för utskottet
          </note>
          <note>
            53 för res. 9
          </note>
          <note>
            1 avstod
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 75 m, 38 v, 12 fp, 14 mp
          </note>
          <note>
            För res. 9: 40 kd, 12 c, 1 fp
          </note>
          <note>
            Avstod: 1 m
          </note>
          <note>
            Frånvarande: 11 s, 6 m, 5 v, 2 kd, 6 c, 4 fp, 2 mp
          </note>
          <note>
            Punkt 7 (Det kommunala vetots utformning m.m.)
          </note>
          <note>
            1. utskottet
          </note>
          <note>
            2. res. 10 (mp, c)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 8 (Översyn av vattendomar och ansvar för översvämningar,
            m.m.)
          </note>
          <note>
            1. utskottet
          </note>
          <note>
            2. res. 11
          </note>
          <note>
            Votering:
          </note>
          <note>
            248 för utskottet
          </note>
          <note>
            65 för res. 11
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 77 m, 38 v, 14 mp
          </note>
          <note>
            För res. 11: 40 kd, 12 c, 13 fp
          </note>
          <note>
            Frånvarande: 12 s, 5 m, 5 v, 2 kd, 6 c, 4 fp, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            BoU7 Vissa indelnings- och länsstyrelsefrågor
          </note>
          <note>
            Återförvisningsyrkande (m)
          </note>
          <note>
            För bifall räckte att minst en tredjedel av de röstande anslöt
            sig till detta.
          </note>
          <note>
            Votering:
          </note>
          <note>
            131 för bifall
          </note>
          <note>
            183 för avslag
          </note>
          <note>
            35 frånvarande
          </note>
          <note>
            Talmannen konstaterade att minst en tredjedel av de röstande
            hade bifallit återförvisningsyrkandet.
          </note>
          <note>
            Kammaren hade således bifallit yrkandet om återförvisning av
            ärendet till utskottet för ytterligare beredning.
          </note>
          <note>
            Partivis fördelning av rösterna:
          </note>
          <note>
            För bifall: 77 m, 40 kd, 13 fp, 1 mp
          </note>
          <note>
            För avslag: 120 s, 38 v, 12 c, 13 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            9 § Beslut om utskottsbetänkanden som slutdebatterats vid dagens
            sammanträde
          </note>
          <note>
            JuU17 Sveriges antagande av rambeslut om penningtvätt m.m.
          </note>
          <note>
            Kammaren biföll utskottets förslag.
          </note>
          <note>
            UbU8 Högskolan
          </note>
          <note>
            Punkt 1 (Humaniora)
          </note>
          <note>
            1. utskottet
          </note>
          <note>
            2. res. 1 i motsvarande del (m, kd, fp)
          </note>
          <note>
            Votering:
          </note>
          <note>
            180 för utskottet
          </note>
          <note>
            130 för res. 1
          </note>
          <note>
            2 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 37 v, 12 c, 11 mp
          </note>
          <note>
            För res. 1: 77 m, 40 kd, 13 fp
          </note>
          <note>
            Avstod: 2 mp
          </note>
          <note>
            Frånvarande: 11 s, 5 m, 6 v, 2 kd, 6 c, 4 fp, 3 mp
          </note>
          <note>
            Helena Hillar Rosenqvist och Birger Schlaug (båda mp) anmälde
            att de avsett att rösta ja men markerats ha avstått från att rösta.
          </note>
          <note>
            Punkt 2 (Högskolans expansion)
          </note>
          <note>
            1. utskottet
          </note>
          <note>
            2. res. 1 i motsvarande del (m, kd, fp)
          </note>
          <note>
            Votering:
          </note>
          <note>
            184 för utskottet
          </note>
          <note>
            130 för res. 1
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 38 v, 12 c, 14 mp
          </note>
          <note>
            För res. 1: 77 m, 40 kd, 13 fp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 3 (Grunddragen i högskolans utveckling i övrigt)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Votering:
          </note>
          <note>
            213 för utskottet
          </note>
          <note>
            14 för res. 4
          </note>
          <note>
            86 avstod
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 3 m, 38 v, 40 kd, 12 c
          </note>
          <note>
            För res. 4: 14 mp
          </note>
          <note>
            Avstod: 73 m, 13 fp
          </note>
          <note>
            Frånvarande: 11 s, 6 m, 5 v, 2 kd, 6 c, 4 fp, 2 mp
          </note>
          <note>
            Punkt 5 (Studenternas rättssäkerhet)
          </note>
          <note>
            1. utskottet
          </note>
          <note>
            2. res. 5 i motsvarande del (kd)
          </note>
          <note>
            Votering:
          </note>
          <note>
            274 för utskottet
          </note>
          <note>
            40 för res. 5
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 12 c, 13 fp, 14 mp
          </note>
          <note>
            För res. 5: 40 kd
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 8 (Arbetslivscenter)
          </note>
          <note>
            1. utskottet
          </note>
          <note>
            2. res. 6 i motsvarande del (c)
          </note>
          <note>
            Votering:
          </note>
          <note>
            302 för utskottet
          </note>
          <note>
            12 för res. 6
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 13 fp, 14 mp
          </note>
          <note>
            För res. 6: 12 c
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 12 (Akademisk introduktionskurs)
          </note>
          <note>
            1. utskottet
          </note>
          <note>
            2. res. 8 i motsvarande del (v)
          </note>
          <note>
            Votering:
          </note>
          <note>
            276 för utskottet
          </note>
          <note>
            38 för res. 8
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 40 kd, 12 c, 13 fp, 14 mp
          </note>
          <note>
            För res. 8: 38 v
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 30 (Forskarutbildning och forskarkarriär)
          </note>
          <note>
            1. utskottet
          </note>
          <note>
            2. res. 3 i motsvarande del (fp)
          </note>
          <note>
            Votering:
          </note>
          <note>
            301 för utskottet
          </note>
          <note>
            13 för res. 3
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 12 c, 14 mp
          </note>
          <note>
            För res. 3: 13 fp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Yvonne Andersson, Per Landgren och Tuve Skånberg
          </note>
          <note>
            (alla kd) anmälde att de avsett att rösta nej men markerats ha
            röstat ja
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU8 Sjöfartsinspektionens tillsyn
          </note>
          <note>
            Kammaren biföll utskottets förslag.
          </note>
          <note>
            MJU11 Hanteringen av djurkadaver och annat animaliskt avfall
          </note>
          <note>
            Kammaren biföll utskottets förslag.
          </note>
          <note>
            MJU12 Livsmedelskontroll och genteknik
          </note>
          <note>
            Punkt 1 (Märkning av livsmedel)
          </note>
          <note>
            1. utskottet
          </note>
          <note>
            2. res. 2 (c)
          </note>
          <note>
            3. res. 1 (mp)
          </note>
          <note>
            Förberedande votering:
          </note>
          <note>
            16 för res. 2
          </note>
          <note>
            14 för res. 1
          </note>
          <note>
            282 avstod
          </note>
          <note>
            37 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            288 för utskottet
          </note>
          <note>
            13 för res. 2
          </note>
          <note>
            12 avstod
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 12 fp, 1 mp
          </note>
          <note>
            För res. 2: 12 c, 1 fp
          </note>
          <note>
            Avstod: 12 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 3 mp
          </note>
          <note>
            Punkt 4 (S.k. funktionella livsmedel)
          </note>
          <note>
            1. utskottet
          </note>
          <note>
            2. res. 4 (m)
          </note>
          <note>
            Votering:
          </note>
          <note>
            237 för utskottet
          </note>
          <note>
            76 för res. 4
          </note>
          <note>
            1 avstod
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 1 m, 37 v, 40 kd, 12 c, 13 fp, 14
          </note>
          <note>
            mp
          </note>
          <note>
            För res. 4: 76 m
          </note>
          <note>
            Avstod: 1 v
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 6 (Inrättande av en europeisk livsmedelsmyndighet)
          </note>
          <note>
            1. utskottet
          </note>
          <note>
            2. res. 5 (c, fp)
          </note>
          <note>
            Votering:
          </note>
          <note>
            287 för utskottet
          </note>
          <note>
            27 för res. 5
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 75 m, 38 v, 40 kd, 14 mp
          </note>
          <note>
            För res. 5: 2 m, 12 c, 13 fp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 7 (Lokalisering av en europeisk livsmedelsmyndighet)
          </note>
          <note>
            1. utskottet
          </note>
          <note>
            2. res. 6 (kd, m, c, fp)
          </note>
          <note>
            Votering:
          </note>
          <note>
            171 för utskottet
          </note>
          <note>
            142 för res. 6
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 38 v, 14 mp
          </note>
          <note>
            För res. 6: 77 m, 40 kd, 12 c, 13 fp
          </note>
          <note>
            Frånvarande: 12 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 11 (Global livsmedelssäkerhet m.m.)
          </note>
          <note>
            1. utskottet
          </note>
          <note>
            2. res. 8 (v)
          </note>
          <note>
            Votering:
          </note>
          <note>
            262 för utskottet
          </note>
          <note>
            52 för res. 8
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 40 kd, 12 c, 13 fp
          </note>
          <note>
            För res. 8: 38 v, 14 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 13 (Förändrade matvanor)
          </note>
          <note>
            1. utskottet
          </note>
          <note>
            2. res. 10 (mp)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 19 (Genteknik)
          </note>
          <note>
            1. utskottet
          </note>
          <note>
            2. res. 12 (kd)
          </note>
          <note>
            Votering:
          </note>
          <note>
            268 för utskottet
          </note>
          <note>
            42 för res. 12
          </note>
          <note>
            3 avstod
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 75 m, 37 v, 1 kd, 10 c, 13 fp, 12
          </note>
          <note>
            mp
          </note>
          <note>
            För res. 12: 1 m, 1 v, 39 kd, 1 mp
          </note>
          <note>
            Avstod: 2 c, 1 mp
          </note>
          <note>
            Frånvarande: 11 s, 6 m, 5 v, 2 kd, 6 c, 4 fp, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU13 Ändringar i bilskrotningslagen
          </note>
          <note>
            Punkt 1 (Ändring i bilskrotningslagen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            236 för utskottet
          </note>
          <note>
            77 för res. 1
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 38 v, 40 kd, 12 c, 13 fp, 14 mp
          </note>
          <note>
            För res. 1: 77 m
          </note>
          <note>
            Frånvarande: 12 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 2 (Försäkringssystem för bilskrotning)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            301 för utskottet
          </note>
          <note>
            13 för res. 2
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 120 s, 77 m, 38 v, 40 kd, 12 c, 14 mp
          </note>
          <note>
            För res. 2: 13 fp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Punkt 3 (Utredningen om producentansvaret)
          </note>
          <note>
            1. utskottet
          </note>
          <note>
            2. res. 3 (kd)
          </note>
          <note>
            Votering:
          </note>
          <note>
            272 för utskottet
          </note>
          <note>
            40 för res. 3
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 77 m, 37 v, 12 c, 13 fp, 14 mp
          </note>
          <note>
            För res. 3: 40 kd
          </note>
          <note>
            Frånvarande: 12 s, 5 m, 6 v, 2 kd, 6 c, 4 fp, 2 mp
          </note>
          <note>
            Punkt 7 (Bilskrotningspremiens storlek m.m.)
          </note>
          <note>
            1. utskottet
          </note>
          <note>
            2. res. 7 (c)
          </note>
          <note>
            3. res. 8 (fp)
          </note>
          <note>
            Förberedande votering:
          </note>
          <note>
            19 för res. 7
          </note>
          <note>
            13 för res. 8
          </note>
          <note>
            282 avstod
          </note>
          <note>
            35 frånvarande
          </note>
          <note>
            Kammaren biträdde res. 7.
          </note>
          <note>
            Huvudvotering:
          </note>
          <note>
            169 för utskottet
          </note>
          <note>
            12 för res. 7
          </note>
          <note>
            133 avstod
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 38 v, 12 mp
          </note>
          <note>
            För res. 7: 12 c
          </note>
          <note>
            Avstod: 1 s, 77 m, 40 kd, 13 fp, 2 mp
          </note>
          <note>
            Frånvarande: 11 s, 5 m, 5 v, 2 kd, 6 c, 4 fp, 2 mp
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:89 Beskattningen av anställda ombord på färjor mellan
            Sverige och Danmark
          </note>
          <note>
            Skrivelse
          </note>
          <note>
            2000/01:90 Nordiskt samarbete 2000
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 mars
          </note>
          <note>
            2000/01:320 av Maria Larsson (kd) till finansminister Bosse Ringholm
          </note>
          <note>
            Momsutredningen
          </note>
          <note>
            2000/01:321 av Ulf Nilsson (fp) till utbildningsminister Thomas
            Östros
          </note>
          <note>
            Framtiden för humanistiska vetenskaper
          </note>
          <note>
            2000/01:322 av Eva Johansson (s) till statsrådet Maj-
          </note>
          <note>
            Inger Klingvall
          </note>
          <note>
            Aids-mediciner till utvecklingsländerna
          </note>
          <note>
            2000/01:323 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Transportöransvar
          </note>
          <note>
            2000/01:324 av Karl-Göran Biörsmark (fp) till utrikesminister
            Anna Lindh
          </note>
          <note>
            Situationen i Burma
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 20 mars.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 mars
          </note>
          <note>
            2000/01:873 av Susanne Eberstein (s) till utbildningsminister
            Thomas Östros
          </note>
          <note>
            Studiemedel för dansutbildning
          </note>
          <note>
            2000/01:874 av Lilian Virgin (s) till kulturminister
          </note>
          <note>
            Marita Ulvskog
          </note>
          <note>
            Stödet till Gotlands teater
          </note>
          <note>
            2000/01:875 av Sven Bergström (c) till näringsminister Björn
            Rosengren
          </note>
          <note>
            Svensk sjöfarts konkurrenskraft
          </note>
          <note>
            2000/01:876 av Karin Svensson Smith (v) till näringsminister
            Björn Rosengren
          </note>
          <note>
            Dubbel lojalitet
          </note>
          <note>
            2000/01:877 av Tuve Skånberg (kd) till jordbruksminister Margareta
            Winberg
          </note>
          <note>
            Salmonellasmittat kött
          </note>
          <note>
            2000/01:878 av Tuve Skånberg (kd) till socialminister
          </note>
          <note>
            Lars Engqvist
          </note>
          <note>
            Det ökande antalet aborter
          </note>
          <note>
            2000/01:879 av Tuve Skånberg (kd) till socialminister
          </note>
          <note>
            Lars Engqvist
          </note>
          <note>
            Abort av livsdugliga barn
          </note>
          <note>
            2000/01:880 av Patrik Norinder (m) till utrikesminister Anna
            Lindh
          </note>
          <note>
            Taiwan som observatör i WHO
          </note>
          <note>
            2000/01:881 av Birgitta Sellén (c) till miljöminister
          </note>
          <note>
            Kjell Larsson
          </note>
          <note>
            Miljöcertifiering och miljöledning
          </note>
          <note>
            2000/01:882 av Agne Hansson (c) till miljöminister
          </note>
          <note>
            Kjell Larsson
          </note>
          <note>
            Långtidsutredningen
          </note>
          <note>
            2000/01:883 av Kenneth Johansson (c) till miljöminister Kjell
            Larsson
          </note>
          <note>
            Funktionstänkande inom miljöpolitiken
          </note>
          <note>
            2000/01:884 av Sofia Jonsson (c) till miljöminister
          </note>
          <note>
            Kjell Larsson
          </note>
          <note>
            IT och miljö
          </note>
          <note>
            2000/01:885 av Åsa Torstensson (c) till miljöminister
          </note>
          <note>
            Kjell Larsson
          </note>
          <note>
            EKN
          </note>
          <note>
            2000/01:886 av Åke Sandström (c) till miljöminister
          </note>
          <note>
            Kjell Larsson
          </note>
          <note>
            Svensk miljöexport
          </note>
          <note>
            2000/01:887 av Margareta Andersson (c) till miljöminister Kjell
            Larsson
          </note>
          <note>
            Klimat och företagens engagemang
          </note>
          <note>
            2000/01:888 av Marianne Andersson (c) till miljöminister Kjell
            Larsson
          </note>
          <note>
            Kvicksilverexport
          </note>
          <note>
            2000/01:889 av Kjell-Erik Karlsson (v) till miljöminister Kjell
            Larsson
          </note>
          <note>
            Sellafieldutsläpp
          </note>
          <note>
            2000/01:890 av Kjell-Erik Karlsson (v) till miljöminister Kjell
            Larsson
          </note>
          <note>
            MOX-bränsle
          </note>
          <note>
            2000/01:891 av Helena Bargholtz (fp) till justitieminister Thomas
            Bodström
          </note>
          <note>
            En utbyggd frivård
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 20 mars.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 mars
          </note>
          <note>
            2000/01:813 av Cristina Husmark Pehrsson (m) till statsrådet
            Britta Lejon
          </note>
          <note>
            Servicehandelns försäkringsskydd
          </note>
          <note>
            2000/01:831 av Roy Hansson (m) till justitieminister
          </note>
          <note>
            Thomas Bodström
          </note>
          <note>
            Insatserna mot illegalt spel
          </note>
          <note>
            2000/01:832 av Ola Karlsson (m) till kulturminister
          </note>
          <note>
            Marita Ulvskog
          </note>
          <note>
            Filminstitutets styrelse
          </note>
          <note>
            2000/01:833 av Inger Lundberg (s) till kulturminister
          </note>
          <note>
            Marita Ulvskog
          </note>
          <note>
            Textning av svensk film
          </note>
          <note>
            2000/01:834 av Ewa Thalén Finné (m) till miljöminister Kjell
            Larsson
          </note>
          <note>
            De lokala investeringsprogrammen
          </note>
          <note>
            2000/01:836 av Margareta Cederfelt (m) till justitieminister
            Thomas Bodström
          </note>
          <note>
            Polisen i Stockholmsregionen
          </note>
          <note>
            2000/01:837 av Margareta Cederfelt (m) till justitieminister
            Thomas Bodström
          </note>
          <note>
            Polisverksamheten i Stockholmsområdet
          </note>
          <note>
            2000/01:846 av Inger Lundberg (s) till justitieminister Thomas
            Bodström
          </note>
          <note>
            Mobbning på fängelser
          </note>
          <note>
            2000/01:847 av Johan Pehrson (fp) till statsrådet
          </note>
          <note>
            Maj-Inger Klingvall
          </note>
          <note>
            Skydd för homosexuella
          </note>
          <note>
            2000/01:848 av Ronny Olander (s) till kulturminister
          </note>
          <note>
            Marita Ulvskog
          </note>
          <note>
            Markägarens kostnadsansvar vid utgrävningar
          </note>
          <note>
            2000/01:849 av Inga Berggren (m) till näringsminister Björn Rosengren
          </note>
          <note>
            Offentlig upphandling
          </note>
          <note>
            2000/01:852 av Berit Jóhannesson (v) till försvarsminister Björn
            von Sydow
          </note>
          <note>
            Beställningen av JAS 39 Gripen
          </note>
          <note>
            2000/01:857 av Per Landgren (kd) till justitieminister
          </note>
          <note>
            Thomas Bodström
          </note>
          <note>
            Ekonomisk ersättning vid polisavspärrningar
          </note>
          <note>
            2000/01:860 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Ensamma flyktingbarn
          </note>
          <note>
            2000/01:863 av Gunilla Tjernberg (kd) till kulturminister Marita
            Ulvskog
          </note>
          <note>
            Filmavtal
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 20 mars.
          </note>
          <note>
            14 § Kammaren åtskildes kl. 17.41.
          </note>
          <note>
            Förhandlingarna leddes av talmannen från sammanträdets början
            t.o.m. 3 §
          </note>
          <note>
            anf. 31 (delvis), av förste vice talmannen därefter t.o.m. 6
            § anf. 80
          </note>
          <note>
            (delvis), av andre vice talmannen därefter t.o.m. 7 § anf. 121
          </note>
          <note>
            (delvis), av tredje vice talmannen därefter till ajourneringen
            kl. 15.14 och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
