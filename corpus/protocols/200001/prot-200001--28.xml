<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--28</head>
          <docDate when="2000-11-16 00:00:00">2000-11-16 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 10 november.
          </note>
          <note>
            2 § Kompletteringsval
          </note>
          <note>
            Talmannen anmälde att Folkpartiet liberalernas riksdagsgrupp
            under Kenth Skårviks sjukledighet anmält hans ersättare Marianne
            Beyer som suppleant i kulturutskottet och i trafikutskottet.
          </note>
          <note>
            Talmannen förklarade vald till
          </note>
          <note>
            suppleant i kulturutskottet
          </note>
          <note>
            Marianne Beyer (fp)
          </note>
          <note>
            suppleant i trafikutskottet
          </note>
          <note>
            Marianne Beyer (fp)
          </note>
          <note>
            3 § Meddelande om ändring i kammarens sammanträdesplan
          </note>
          <note>
            Talmannen meddelade att interpellationssvar fredagen den 17 november
            kl. 9.00 skulle ersättas med bordläggningsplenum kl. 12.00.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            2000/01:41 till justitieutskottet
          </note>
          <note>
            5 § Ny socialavgiftslag
          </note>
          <note>
            Föredrogs socialförsäkringsutskottets betänkande 2000/01:SfU5
          </note>
          <note>
            Ny socialavgiftslag (prop. 2000/01:8 och 2000/01:7).
          </note>
          <note type="speaker">
            Anf. 1 MARGIT GENNSER (m):
          </note>
          <note>
            Fru talman! Jag ska fatta mig mycket kort. Jag ska också motivera
            varför jag gör det.
          </note>
          <note>
            Det här ärendet handlar om en ny socialavgiftslag.
          </note>
          <note>
            Det är ett utomordentligt bra lagtekniskt arbete. Man har samlat
            bestämmelser som har funnits på olika håll och varit ganska svårlästa
            i en lag. Detta är väldigt bra. Ingen har haft någonting att invända
            mot detta.
          </note>
          <note>
            Man har alltså överfört gamla bestämmelser till denna nya lag.
            Det materiella innehållet kan vi naturligtvis ha olika åsikter
            om. Jag hade naturligtvis gärna sett att man hade gjort mycket
            större förändringar här, men det är inte plats att diskutera det
            i dag. Det ska göras i ett helt annat sammanhang.
          </note>
          <note>
            Det fanns i utskottet några motioner sedan tidigare, gamla bekanta,
            som vi har behandlat i samband med detta ärende. Jag ska bara
            göra några korta kommentarer kring dem.
          </note>
          <note>
            Vi har ju velat underlätta för arbetsintensiva mindre företag
            när det gäller att de ska kunna få göra större avdrag för avgifter.
            Men tyvärr har de här reglerna fått en lite olycklig utformning
            när det gäller de allra minsta företagen inom i huvudsak trädgårdsnäringen
            och turismen. Detta är egentligen en administrativ fråga. Man
            har helt enkelt beräknat avdragen på månadsmedeltal och inte på
            årsmedeltal. Om man hade låtit dem beräkna det på hela året hade
            de fått göra ett större avdrag, och man hade inte fått den här
            diskrepansen när det gäller reglerna mellan de små och lite större
            företagen.
          </note>
          <note>
            I reservationen menar vi att det borde ha blivit ett bifall till
            kravet på att den här mindre administrativa förändringen skulle
            göras. Det är egentligen inte fråga om någon större kostnad. Jag
            skulle snarare säga att man, om man hade gjort det här, hade fått
            större vinster, eftersom de mindre företagen hade fått en förbättrad
            konkurrenskraft. Därför beklagar jag att man inte har tillstyrkt
            det här mycket blygsamma förslaget. Jag yrkar bifall till reservation
            1.
          </note>
          <note>
            Anf. 2 DESIRÉE PETHRUS ENG-
          </note>
          <note type="speaker">
            STRÖM (kd):
          </note>
          <note>
            Fru talman! Det som vi i dag har att behandla gäller alltså en
            ny socialavgiftslag samt de motioner som har inkommit under den
            allmänna motionstiden avseende detta område.
          </note>
          <note>
            Den nya lagen innebär, kan man tycka, egentligen inte några större
            förändringar. Sambandet mellan socialförsäkringstillhörighet och
            skyldigheten att betala socialavgifter förstärks och blir tydligare.
            Man tydliggör också i förslaget att socialavgifter tas ut för
            att finansiera systemen för social trygghet. Tidigare stod det
            att socialavgifter togs ut för att finansiera den allmänna försäkringen,
            ålderspensioneringen och vissa andra sociala ändamål. Det blir
            alltså ett tydliggörande i det här avseendet.
          </note>
          <note>
            Förändringen innebär ett steg i rätt riktning när det gäller
            att tydliggöra försäkringsmässigheten i socialavgifterna. Detta
            är, tror jag, en nödvändig utveckling som bör fortsätta för att
            allmänheten ska känna acceptans och förstå vilka skatter eller
            avgifter som går till vad. Vi lever i dag med en alltmer upplyst
            och intresserad allmänhet som i allt högre grad vill veta vilka
            krav och rättigheter som man kan ställa i de sociala systemen.
          </note>
          <note>
            Propositionen kan, som sagt, tyckas rymma mindre förändringar,
            men samtidigt kan de påverka en del av Sveriges företagare. Därför
            bör detta beaktas.
          </note>
          <note>
            Vår reservation, nr 1, som jag yrkar bifall till, handlar om
            en fråga som kan tyckas liten men som har stor betydelse för personer
            som jobbar inom trädgårdsnäringen. Det gäller hur och när företagare
            inom trädgårdsnäringen ska betala in arbetsgivaravgifter för säsongsanställda.
          </note>
          <note>
            I den nya socialavgiftslagen vill man nu ändra betalningsperioden,
            så att arbetsgivaravgiften ska beräknas och betalas per kalendermånad.
            I den tidigare lagstiftningen stod det att den skulle beräknas
            och betalas för varje år utifrån vad arbetsgivaren under året
            hade utgett i lön. För de flesta näringsidkare är inte det här
            något stort problem, men just för dem som tar in säsongsanställda,
            exempelvis skördearbetare, kan det här skapa problem. Om man under
            skördeperioden tar in t.ex. personer från andra länder ska man
            betala lön men också sociala avgifter. För övrigt gynnar inte
            de sociala avgifterna den utländska arbetskraften såvitt jag förstår.
            De kommer inte heller studerande till del. De får inte förmåner
            i paritet med inbetalda avgifter från arbetsgivaren. Dessutom
            är beloppsgränserna för vad studenter får tjäna under ett år ett
            hinder för att få in fler svenska ungdomar på de här jobben.
          </note>
          <note>
            I de flesta andra EU-länder är arbetsgivaravgifterna för säsongspersonal
            dessutom reducerade. Det har bl.a. lyfts fram i den Björkska utredningen,
            SOU
          </note>
          <note>
            1997:167, som framhåller att det är en konkurrensnackdel för
            den svenska trädgårdsnäringen om man inte har liknande avgifter.
            Därför florerar, enligt uppgift, en del svart arbetskraft som
            konkurrerar ut seriösa näringsidkare. De nya reglerna i denna
            socialavgiftslag kommer förmodligen att ytterligare försämra läget,
            eftersom inbetalningsperioden för arbetsgivaravgifter skärps till
            att bli en månad i stället för att det här sker på årsbasis.
          </note>
          <note>
            Den nedsättning av arbetsgivaravgift som riksdagen beslutade
            om i riksdagen i juni 1997 i syfte att stimulera nyanställningar
            inom framför allt små och medelstora företag kan alltså inte fullt
            ut utnyttjas av företag med säsongssysselsättning. I finansutskottets
            ställningstagande till regeringens förslag förutsatte man att
            regeringen skulle överväga möjligheten med en årlig avstämning
            som skulle göra det möjligt att fullt ut utnyttja den här nedsättningen
            även för företag med säsongssysselsättning. Så har uppenbarligen
            inte skett.
          </note>
          <note>
            Kristdemokraterna har i motioner lyft fram frågan om situationen
            för trädgårdsnäringen och dess behov av att beräkna och betala
            arbetsgivaravgifter på årsbasis, men detta avslår majoriteten
            i socialförsäkringsutskottet med motiveringen att man av administrativa
            skäl ej för närvarande kan ändra på detta. Vad betyder då det?
            Vi behandlar ju nu ett lagförslag som skulle kunna ändra på detta.
          </note>
          <note>
            Jag går sedan över till frågan om arbetsgivaravgifter för ideella
            organisationer, som också tas upp i detta sammanhang. Där har
            vi ett särskilt yttrande tillsammans med Centerpartiet. I dag
            har idrottsorganisationer ett undantag som innebär att de inte
            betalar sociala avgifter för idrottsutövare upp till ett halvt
            basbelopp. Nu är det naturligtvis så att även andra ideella organisationer
            vill ha del av denna möjlighet för att kunna ge sina ledare en
            viss ersättning för deras insatser. De har ofta svårt att rekrytera
            ledare och behöver kunna ge en mindre ersättning för deras insats.
          </note>
          <note>
            FRISAM, som företräder Sveriges 14 största friluftsorganisationer,
            har uppvaktat utskottet och framfört att man vill ha samma regler
            som idrottsorganisationerna. Naturligtvis bör det råda jämlika
            förhållanden. Även andra ideella verksamheter skulle vara betjänta
            av ett sådant undantag. Men så vill inte majoriteten ha det.
          </note>
          <note>
            Vi tycker att gruppen bör utökas till fler ideella organisationer,
            om man nu ska ha kvar det här undantaget för idrottsorganisationerna.
            I vårt särskilda yttrande lyfter vi fram ideella kultur- och ungdomsorganisationer
            som detta bör kunna tillämpas på.
          </note>
          <note>
            Det behövs fler som satsar på våra ungdomar.
          </note>
          <note>
            Vi kristdemokrater har också i ett särskilt yttrande tagit upp
            arbetsgivaravgifterna generellt. Vi menar att höga arbetsgivaravgifter
            driver upp lönekostnaderna och därmed försämrar näringslivets
            konkurrenskraft gentemot omvärlden och minskar sysselsättningen
            i
          </note>
          <note>
            Sverige. Det är därför nödvändigt att hålla nere arbetsgivaravgifterna.
            I motionsyrkanden som rör statsbudgetens inkomster för år 2001,
            som behandlas av finansutskottet, har vi därför framfört att arbetsgivaravgifterna
            bör sänkas med 10 procentenheter på lönesummor upp till 900 000
            kr per år. För egenföretagare bör lönesumman utökas till 250 000
            kr per år. Detta bör gälla alla företag men syftar i första hand
            till att stärka småföretagen. Det är ett stöd i utvecklingen av
            småföretagen och i deras tillväxt.
          </note>
          <note>
            Fru talman! Jag vill med det anförda yrka bifall till reservation
            1.
          </note>
          <note type="speaker">
            Anf. 3 BIRGITTA CARLSSON (c):
          </note>
          <note>
            Fru talman! Jag vill börja mitt anförande med att yrka bifall
            till reservation 1.
          </note>
          <note>
            Grunden för det betänkande vi nu ska diskutera,
          </note>
          <note>
            SfU5, är en proposition med förslag till en ny socialavgiftslag
            som är självständig i förhållande till lagen om allmän försäkring.
            Den nya lagen är i stort en lagteknisk och språklig bearbetning
            av nuvarande bestämmelser om socialavgifter. Propositionen har
            inte föranlett en enda motion. Jag vet inte om vi ska tolka det
            som att regeringen har lyckats väldigt väl med detta förslag eller
            om det beror på att det redan funnits obehandlade yrkanden på
            området från förra riksmötet.
          </note>
          <note>
            I betänkandet finns det ändå med några motioner, både från allmänna
            motionstiden i år och från förra året. Många av motionsyrkandena
            i betänkandet är yrkanden som vi tidigare har behandlat i vårt
            utskott.
          </note>
          <note>
            Vi hade här i kammaren en debatt den 18 mars förra året där dessa
            angelägna yrkanden avslogs. Det är därför som vi, från flera partier,
            har funnit anledning att återkomma med dessa yrkanden.
          </note>
          <note>
            Centerpartiets yrkanden återfinns i våra partimotioner Skattepolitikens
            inriktning och En skattepolitik för tillväxt, bättre miljö och
            socialt ansvar.
          </note>
          <note>
            När det gäller kostnader för arbetskraft har vi i vårt land bland
            världens högsta kostnader i form av arbetsgivaravgifter. Centerpartiet
            har varit pådrivande i att sänka arbetsgivaravgiften. Sedan 1997
            får arbetsgivare göra avdrag på arbetsgivaravgiften, nu med 5
            % på en lönesumma av 852 000 kr per år, dock högst med 3 550 kr
            per månad. Egenföretagare får göra avdrag på en lönesumma av 180
            000 kr med maximalt 9 000 kr per år.
          </note>
          <note>
            I båda våra motioner belyser vi vikten av att hela den sänkning
            av arbetsgivaravgiften som vi i Centerpartiet medverkat till ska
            få göras av alla företag. Vi anser att alla företag på årsbasis
            ska få göra avdrag på arbetsgivaravgiften med 42 600 kr även om
            lönen betalas på färre månader.
          </note>
          <note>
            Det system som i dag gäller, med maxavdrag på
          </note>
          <note>
            3 550 kr per månad, missgynnar alla företag som har stora säsongsvariationer.
            Här finns bl.a. branscher som trädgårdsnäringen, jordbruksnäringen
            och turistnäringen representerade. Hos dessa näringsidkare förekommer
            det väldigt ofta att man har säsongsanställd personal, och denna
            personal består väldigt ofta av ungdomar. Dessa arbetstillfällen
            är väldigt viktiga då de ofta är ungdomars första kontakt med
            arbetslivet.
          </note>
          <note>
            Med vårt förslag, att reduktionen av arbetsgivaravgiften ska
            få göras på den årliga lönesumman, är jag övertygad om att fler
            små företag skulle ta vara på möjligheten att ge fler personer
            möjlighet att komma ut i arbetslivet genom tillfälliga arbeten.
            Det är alltså ett bra sätt att sänka arbetslösheten.
          </note>
          <note>
            Centerpartiet vill gå vidare. Skatter och avgifter på arbete
            måste sänkas för att ge förutsättningar för ökad sysselsättning.
            Vi vill fortsätta med att ytterligare sänka egenavgiften och arbetsgivaravgiften.
            I vår motion har vi föreslagit att i ett första steg sänka dessa
            avgifter till 10 % av lönesumman och senare även höja taket för
            lönesumman till 2 miljoner, dvs.
          </note>
          <note>
            ett avdrag på 200 000 kr per år i arbetsgivaravgift. Vi föreslår
            även en höjning för egenföretagare till
          </note>
          <note>
            300 000 kr, vilket ger en sänkning av egenavgiften med 30 000
            kr.
          </note>
          <note>
            Fru talman! Vi har även en kommittémotion som begär rättvisa
            skatteregler för ideella ungdoms- och kulturorganisationer, en
            fråga som finns med i det här betänkandet.
          </note>
          <note>
            Idrottsrörelsen har i dag möjlighet att avlöna domare, hjälptränare
            och andra idrottsledare med upp till ett halvt basbelopp utan
            att betala arbetsgivaravgift och särskild löneskatt. Idrotten
            är en mycket viktig verksamhet för många ungdomar och gagnar barn
            och ungdomar fysiskt, psykiskt och socialt. Men alla barn och
            ungdomar är inte intresserade av idrott.
          </note>
          <note>
            Det finns många andra organisationer som också har verksamheter
            som bidrar till att ge barn och ungdomar meningsfull sysselsättning
            och goda uppväxtförhållanden. Som exempel kan nämnas scoutrörelsen,
          </note>
          <note>
            4 H, Vi unga, de som bedriver kulturaktiviteter samt, sist men
            inte minst, barn- och ungdomsverksamhet i våra kyrkor. Dessa viktiga
            organisationer har inte samma ekonomiska förutsättningar som idrottsrörelsen
            för sin verksamhet. Detta är en orättvisa som bör uppmärksammas
            och ändras.
          </note>
          <note>
            Om samma regler som gäller för idrottsrörelsen skulle gälla alla
            ideella kultur- och ungdomsorganisationer skulle många fler ungdomar
            kunna få sommarjobb som lägerledare, hjälpledare vid t.ex. 4 H-
          </note>
          <note>
            gårdar eller medhjälpare i andra sammanhang. Man skulle också
            ge fler barn och ungdomar kontakt med skapande kulturverksamhet
            på ett naturligt sätt. Det är viktigt att man inte genom olika
            skatteregler sätter värderingar på olika verksamheter för unga,
            utan att man uppmuntrar kulturverksamhet i samma grad som idrott.
          </note>
          <note>
            Fru talman! Vi har även haft en uppvaktning i socialförsäkringsutskottet
            av FRISAM, precis som
          </note>
          <note>
            Desirée Pethrus Engström nämnde. FRISAM representerar 14 medlemsorganisationer
            som alla anser sig berättigade till samma villkor som idrottsrörelsen
            vad gäller avgiftsbefrielse på en lönesumma upp till ett halvt
            basbelopp. Några av de organisationer som fanns med har vi nämnt
            tidigare här. Många bedriver en verksamhet som ligger väldig nära
            idrottsrörelsen.
          </note>
          <note>
            Man kan undra varför den här gränsdragningen sker.
          </note>
          <note>
            Fru talman! Småföretagsamheten är en av de viktigaste resurserna
            i samhället. Centerpartiet vill skapa ett företagsklimat med positiva
            attityder gentemot företagande och entreprenörskap. Sänkta skatter,
            men också enklare regler är viktiga delar för att uppnå detta.
            Många människor bär på idéer och drömmar om hur saker och ting
            kan bli bättre, drömmar som skulle kunna förverkligas i ett eget
            företag. Centerpartiet vill ge dessa människor möjlighet att växa,
            för sin egen och för det svenska samhällets skull.
          </note>
          <note type="speaker">
            Anf. 4 BO KÖNBERG (fp):
          </note>
          <note>
            Fru talman! Det råder, som har konstaterats, enighet om huvudfrågan
            i dagens betänkande, och de diskussioner vi nu för rör en del
            andra frågor, viktiga förstås, men de är inte huvudfrågan, där
            som sagt var enighet har åstadkommits.
          </note>
          <note>
            Jag tänkte försöka beröra tre av de frågor som är aktuella i
            det här sammanhanget. Den ena handlar om att vi från Folkpartiets
            sida länge har drivit att vi bör försöka sänka arbetsgivaravgifterna
            i tjänstesektorn.
          </note>
          <note>
            Syftet med detta är förstås att bidra till en fortsatt minskning
            av arbetslösheten och en ökning av sysselsättningen i vårt land.
            Vi har fört fram detta i en mängd olika sammanhang, bl.a. i budgetsammanhang,
            och det förs också fram i vår reservation nr 2.
          </note>
          <note>
            Jag avser förstås att återkomma till frågan också i den allmänna
            budgetdebatten.
          </note>
          <note>
            En angelägen fråga som har tagits upp och som vi har diskuterat
            en del i utskottet är om vi ska ändra reglerna vad gäller ideella
            organisationer. Det har anförts många goda argument för att se
            över de nuvarande reglerna och gränsdragningen mellan å ena sidan
            idrottsrörelsen och å andra sidan många andra ideella organisationer.
            De argument som har framförts finns det en hel del tyngd i. Dock
            tror jag inte att det i någon större utsträckning har nämnts att
            skulle man vidga detta blir det många fler personer vars pensionsrättigheter
            skulle minskas i framtiden.
          </note>
          <note>
            Det låter som väldigt obetydligt att man skulle undanta ett halvt
            basbelopp om året. Men om det rör personer som är mycket engagerade
            i en organisation eller rörelse och därför är sysselsatta inom
            den i många år är det mycket betydande belopp det rör sig om.
          </note>
          <note>
            Ett enkelt räkneexempel kan kanske visa det. Det finns gott om
            sådana exempel. Om någon skulle vara aktiv i kanske 25-30 år i
            en idrottsrörelse, kyrka eller vad det kan vara och ha ungefär
            ett halvt basbelopp om året, motsvarar de bortfallna pensionsrättigheterna
            ett par årslöner för vederbörande när han eller hon går i pension
            en gång i framtiden. Det som i några av inläggen har beskrivits
            som en åtgärd som innehåller enbart fördelar innehåller faktiskt
            en målkonflikt mellan olika önskade saker i tillvaron.
          </note>
          <note>
            Utskottet har pekat på att den här frågan har varit uppe för
            några år sedan och att regeringen borde återkomma och titta lite
            närmare på den. Jag tycker att det är en god tanke att man ser
            över det hela och beaktar såväl de argument som framförs från
            de ideella organisationernas sida, som också omtanken om dem som
            engagerar sig i de ideella organisationerna och vad som händer
            med deras pensionsrättigheter i framtiden.
          </note>
          <note>
            Det är, fru talman, bakgrunden till att vi från vår sida inte
            har instämt i det särskilda uttalandet på den här punkten, utan
            ställt oss bakom det som sägs i utskottet. Det är en liten försiktig
            antydan att det har sagts tidigare från riksdagens sida att man
            borde titta närmare på frågan och att det ännu inte har skett.
          </note>
          <note>
            Den tredje frågan jag vill ta upp handlar om det undantag som
            har tillkommit för att underlätta för en hel del mindre företag.
            Ska det hänga upp sig på om man har verksamheten jämnt utspridd
            över året eller ska man kunna ta hänsyn till dem som har sin verksamhet
            koncentrerad till några månader? Ofta är det sommarmånaderna i
            vårt land.
          </note>
          <note>
            Den regel som nu föreslås, där man ska räkna helt och hållet
            på månadsbasis, missgynnar faktiskt dem som koncentrerar sin verksamhet
            till några få månader. De enklaste och tydligaste exemplen är
            väl turistnäringen, trädgårdsnäringen och en del av jordbruksnäringen.
          </note>
          <note>
            Vi tycker för vår del att argumenten talar för att även de ska
            omfattas av den omtanke som riksdagen visade för några år sedan
            när regeln infördes. Det bör man kunna klara. De mer tekniska
            och praktiska skäl som har anförts av utskottets majoritet väger
            inte tyngre. Därför tycker jag att det är angeläget att man får
            en ändring till stånd.
          </note>
          <note>
            Jag yrkar bifall till reservation 1.
          </note>
          <note type="speaker">
            Anf. 5 RONNY OLANDER (s):
          </note>
          <note>
            Fru talman! I detta betänkande, SfU5, behandlas proposition 2000/01:8
            Ny socialavgiftslag. Skyldigheten att betala socialavgifter anpassas
            till den nya socialförsäkringslagen, 1999:799, så att avgifter
            betalas på arbetsinkomster för de personer som omfattas av den
            arbetsbaserade socialförsäkringen. Vidare föreslås att nuvarande
            bestämmelser om fördelning av socialavgifter samlas i en ny lag,
            lagen om fördelning av socialavgifter. Den nya socialavgiftslagen
            föreslås träda i kraft den 1 januari 2001.
          </note>
          <note>
            Utskottsmajoriteten tillstyrker propositionen och avstyrker samtliga
            motionsyrkanden. Motionerna i detta betänkande kommer från den
            allmänna motionstiden 1999 och 2000. Med anledning av själva propositionen
            finns inga motioner.
          </note>
          <note>
            Regeringen föreslår att ersättningar för vilka arbetsgivaravgifter
            ska betalas, dvs. i första hand lön, arvode, etc., benämns avgiftspliktig
            ersättning. Inkomster för vilka egenavgifter ska betalas bör benämnas
            avgiftspliktig inkomst.
          </note>
          <note>
            Regeringen anser att betalningsperioden i socialavgiftslagen
            bör vara densamma som i skattebetalningslagen och föreslår därför
            att betalningsperioden för arbetsgivaravgifter ska vara en kalendermånad.
          </note>
          <note>
            Enligt propositionen bör sambandet mellan socialförsäkringstillhörighet
            och skyldighet att betala socialavgifter förstärkas och bli tydligare
            än i dag. I princip bedöms förslagen därför vara kostnadsneutrala.
          </note>
          <note>
            Sammanlagt medför alltså förslaget till ny socialavgiftslag enligt
            propositionen inga ekonomiska nettoeffekter för det offentliga.
          </note>
          <note>
            Genom att skyldigheten att betala socialavgifter knyts till sådant
            arbete som medför att en person omfattas av den arbetsbaserade
            försäkringen enligt socialförsäkringslagen stärks också sambandet
            mellan socialförsäkringstillhörigheten och skyldigheten att betala
            socialavgifter.
          </note>
          <note>
            Under ärendets beredning har föreningen FRI-
          </note>
          <note>
            SAM, som företräder Sveriges 14 största frilufts- och främjandeorganisationer,
            uppvaktat utskottet. På vilket bästa sätt stöder samhället den
            oerhört viktiga insats som görs av ideella organisationer för
            våra barn, ungdomar, handikappade och äldre i samhället och för
            all annan verksamhet? Det är svåra avväganden. En väg i detta
            arbete är att höja anslaget till verksamheterna. Därmed ges organisationerna
            bättre möjlighet att betala ut ersättningar som i socialförsäkringssystemet
            kan ligga till grund för ersättning till den enskilde.
          </note>
          <note>
            Räkneexemplen kan göras många. Vi hörde Bo
          </note>
          <note>
            Könberg framföra ett. Jag ska ta ett annat. Det kan vara att
            någon som sysslar med föreningsliv i låt säga
          </note>
          <note>
            20 år under denna tid mister ett halvt basbelopp som år 2000
            är 18 300 kr gånger 20 år. Det blir om man räknar från dagens
            datum 366 000 kr mindre i avgiftsunderlag och kan mycket väl utgöra
            ett par tre års ersättningar.
          </note>
          <note>
            De frågor man måste ställa sig är: Vilken betydelse blir det
            vid pensionsberäkningen eller eventuella sjukersättningar, a-kassa,
            livränta osv.? Vilket ansvar tar politikerna då? Står man då först
            i kön här i talarstolen för att hjälpa till, eller får människor
            ta ansvaret själva?
          </note>
          <note>
            Jag anser att alla i denna kammare har ansvar för denna fråga,
            särskilt de som ofta åberopar skattesystemets eventuella problem.
            I detta sammanhang finns en fråga som är mycket relevant att ställa:
            Hur argumenterar representanterna för de fem av riksdagens sju
            partier som säger att i det nya reformerade pensionssystemet ska
            varje krona ge utdelning i en kommande pension? Gäller detta bara
            i de retoriska sammanhangen eller finns det en djupare övertygelse?
          </note>
          <note>
            Jag tycker att det är oerhört viktigt att ha stor respekt för
            dessa stora parlamentariska överenskommelser. De politiska systemen
            måste över tiden genom livet ge människor ärliga besked.
          </note>
          <note>
            Fru talman! Före skattereformen 1990 behandlades bl.a. kostnadsersättningar
            och schablonavdrag till idrottsutövare m.fl. i Riksskatteverkets
            rekommendationer gällande beskattning av ersättning i samband
            med idrottslig verksamhet. Ersättningar under ett halvt basbelopp
            undantogs därmed även från underlaget för socialavgifter, när
            inkomsterna var att hänföra till inkomstslaget tjänst.
          </note>
          <note>
            I samband med skattereformen 1990 slogs huvudprincipen fast att
            i princip alla inkomster som ska tas upp till beskattning som
            inkomst av tjänst ska vara förmånsgrundande, och socialavgifter
            ska därmed tas ut. Utskottet gav uttryck för sin principiella
            uppfattning att inkomster i samband med idrottsutövning, i likhet
            med andra inkomster, bör ge rätt till socialförsäkringsförmåner
            och föranleda att socialavgifter erläggs. Samtidigt angav utskottet
            att utskottet var införstått med att en schablon kan behövas för
            i vilken mån mindre ersättningar inom idrottsrörelsen, vilka ofta
            kan ha karaktären av kostnadsersättningar, ska vara undantagna
            från underlaget för uttag av socialavgifter. Detta framkom i betänkandet
          </note>
          <note>
            1990/91:SfU10. Det är några år sedan.
          </note>
          <note>
            I samma betänkande avstyrkte utskottet motionsyrkanden om att
            ge även andra ideella föreningar än idrottsföreningar avgiftsfrihet
            motsvarande ett halvt basbelopp. Utskottet anförde att trots principiella
            betänkligheter när det gäller urholkning av pensionsskyddet hade
            utskottet biträtt propositionens förslag att göra ett undantag
            från skyldigheten att erlägga arbetsgivaravgifter. Enligt propositionen
            borde frågan ha tagits upp i ett annat sammanhang.
          </note>
          <note>
            Utskottet vidhåller samma uppfattning flera år senare i betänkande
            1997/98:SfU13. Enligt utskottet gör ideella föreningar, oaktat
            inriktning på verksamhet, en för samhället många gånger beundransvärd
            insats för barn, ungdomar, äldre, handikappade m.fl.
          </note>
          <note>
            grupper. Det är något som jag har påtalat tidigare.
          </note>
          <note>
            Detta uppmärksammas och bör följas upp. Uppföljningen bör även
            gälla företagsamhet med säsongsanställda, i enlighet med vad vi
            tidigare har uttalat.
          </note>
          <note>
            Fru talman! Avslutningsvis vill jag, med tanke på reservationer
            och särskilda yttranden i detta betänkande, fästa kammarens ledamöters
            uppmärksamhet på hur vi socialdemokrater ser sambandet att betala
            skatter och avgifter. Detta beror inte minst på hur representanter
            för de olika partierna har ställt sig öppna för förslag i socialförsäkringsutskottet.
            För första gången under mina sex år i riksdagen har det i socialförsäkringsutskottet
            varit näringslivs- och arbetsmarknadsdebatter. Det har varit hela
            spännvidden. Det kan vara som Bo Könberg sade, nämligen att han
            skulle återkomma i den allmänna budgetdebatten.
          </note>
          <note>
            Vi kan ha en liten allmän minibudgetdebatt. Det finns all anledning
            till det. Visst har socialförsäkringssystemet oerhört viktig anknytning
            till vad som sker i övrigt i livet.
          </note>
          <note>
            Jo, så var det varför vi socialdemokrater tycker om skatter och
            avgifter. Den generella välfärden fordrar att skatter behövs för
            att finansiera de offentliga åtagandena. Stora skattesänkningar
            utgör ett hot mot både den ekonomiska stabiliteten och den goda
            välfärden. Därför kan skattesänkningar endast accepteras om de
            finansieras och den låga inflationen inte hotas. Skattesystemet
            ska bidra till en rättvis fördelning. Samtidigt är det viktigt
            att skattesystemet underlättar en väl fungerande ekonomi. Enkelhet,
            likformighet och breda skattebaser är vägledande principer.
          </note>
          <note>
            Det är möjligt att förena ett internationellt sett högt skatteuttag
            med god ekonomisk utveckling för vårt land Sverige. Det visar
            dagens fakta. Det är en myt att vår skattekvot håller tillbaka
            arbete och välstånd. Tvärtom, kan ambitiösa åtaganden göra det
            lättare för samhället att svara mot näringslivets behov av välutbildad
            arbetskraft och modern infrastruktur och göra det möjligt för
            fler att finna arbete och förena arbetsliv och familjeliv.
          </note>
          <note>
            Fru talman! Alla nordiska länder har höga skatter jämfört med
            andra länder. Samtidigt är det ett stort antal människor som arbetar.
          </note>
          <note>
            Dagens skatter har ett brett folkligt stöd. För att värna och
            bevara detta stöd måste vi ställa höga krav på att de offentliga
            resurserna används på bästa tänkbara sätt.
          </note>
          <note>
            Skattereformen 1991 gav Sverige ett modernt skattesystem. Möjligheten
            till skatteplanering är i stort sett borta. Bredare skattebaser,
            sänkta skattesatser och förenklade regler har gett bättre förutsättningar
            för arbete och sparande. Generella välfärdssystem bör i största
            möjliga utsträckning finansieras genom arbetsgivaravgifter och
            skatter. Skatterna ska vara så utformade att företagen stimuleras
            att behålla kapital i företag för utveckling och investeringar,
            och strävan bör vara att förenkla skattereglerna för enskilda
            näringsidkare.
          </note>
          <note>
            Ett rättvist skattesystem är oerhört centralt och viktigt för
            löntagarna. Målet att 85 % av landets löntagare endast ska betala
            kommunalskatt är viktigt.
          </note>
          <note>
            Anf. 6 DESIRÉE PETHRUS ENG-
          </note>
          <note type="speaker">
            STRÖM (kd) replik:
          </note>
          <note>
            Fru talman! Jag måste få kommentera Ronny
          </note>
          <note>
            Olanders inlägg om undantaget för idrottsrörelsen, vilket också
            berör Bo Könbergs tidigare inlägg. För mig blir det konstigt att
            omsorgen om framtida pensionärer inte berör dem som är ledare
            inom idrottsrörelsen utan omsorgen berör bara alla andra som väntar
            på en bra pension. Omsorgen måste även gälla dem inom idrottsrörelsen.
            Då förvånar det att det inte har skett en förändring hos socialdemokraterna.
          </note>
          <note>
            Så länge idrottsrörelsen har undantag, men inte friidrottsorganisationerna
            som jobbar på att skapa en bättre hälsa hos befolkningen, är det
            omoraliskt att inte alla ideella organisationer behandlas lika.
            Att behandla ideella organisationer som kämpar med små inkomster
            lika är en förutsättning för att vi ska ha trovärdighet i riksdagen.
            Där vet vi att idrottsrörelsen inte har det svårast ekonomiskt.
            Det finns andra ideella organisationer som har det bra mycket
            svårare att klara av sina uppgifter och få ledare i sina verksamheter.
            Så länge det finns undantag för idrottsrörelsen borde det även
            gälla andra.
          </note>
          <note type="speaker">
            Anf. 7 RONNY OLANDER (s) replik:
          </note>
          <note>
            Fru talman! Desirée Pethrus Engström menar att om det är på ett
            sätt i idrottsrörelsen ska det vara likadant med ideella organisationer,
            och ska man lyssna på den allmänpolitiska debatten ska det vara
            likadant på något annat ställe.
          </note>
          <note>
            En av grunderna i 1990-1991 års skattereform var att få ett överblickbart
            system där människor vet vad saker och ting handlar om. Det hade
            varit en mångfald av olika bestämmelser, särbestämmelser osv.
          </note>
          <note>
            Ingen visste hur saker och ting skulle tolkas.
          </note>
          <note>
            Det som skulle vara bra är om idrottsrörelsen kunde stöttas i
            stället för att utökas. Det är funderingar som jag försökte lägga
            fram i mitt anförande. Jag utgår från att det som utskottet har
            påtalat och finansutskottet för några år sedan påtalade följs
            av regeringen, dvs. huruvida andra organisationer än idrottsrörelsen
            också ska ha den möjligheten.
          </note>
          <note>
            Man måste vara klar över frågan: Om ett undantag har gjorts,
            ska det sedan bli ett till, ett till osv.? Den vägen ska vi kanske
            akta oss för att gå.
          </note>
          <note>
            Anf. 8 DESIRÉE PETHRUS ENG-
          </note>
          <note type="speaker">
            STRÖM (kd) replik:
          </note>
          <note>
            Fru talman! Menar Ronny Olander att han tänker återkomma med
            förslag som innebär att det blir likabehandling mellan olika ideella
            organisationer? Jag säger inte att det ska gälla vilka som helst,
            utan jag säger ideella organisationer. Det kan vara handikapporgansationer
            som lever med knappa resurser och som behöver människor som pratar
            om t.ex. handikapp.
          </note>
          <note>
            Det är naturligtvis inget fel med att idrottsrörelsen får bättre
            förutsättningar. Jag ser naturligtvis att deras arbete är av stor
            vikt. Jag skulle ändå vilja veta om
          </note>
          <note>
            Ronny Olander tänker återkomma med förslag till likabehandling.
          </note>
          <note type="speaker">
            Anf. 9 RONNY OLANDER (s) replik:
          </note>
          <note>
            Fru talman! Vårt utskott har redan deklarerat hur vi ser på frågan.
            Jag utgår från att regeringen noga följer riksdagens arbete. Jag
            har inte mer rätt till enskild initiativ rätt än Desirée Pethrus
            Engström i den delen. Jag förutsätter att regeringen noga följer
            utskottsarbetet och på det sättet värderar och funderar på detta.
          </note>
          <note>
            Det är en sak som inte togs upp här, nämligen förslag från kristdemokraterna
            om sänkta socialavgifter.
          </note>
          <note>
            Desirée Pethrus Engström hade med frågan i sitt anförande. Om
            man räknar på detta är det alltså miljardbelopp som ni från borgerligheten
            i era reservationer bara har tyckt till om. Jag hoppas att det
            är väl underbyggt, och jag hoppas att ni har klart för er vad
            de här pengarna handlar om.
          </note>
          <note>
            Sänkta socialavgifter kan handla om en bruttoeffekt i storleksordningen
            5 miljarder, och vi saknar nästan lika mycket i sjukförsäkringen.
            Men det gäller som sagt var motioner från allmänna motionstiden.
          </note>
          <note type="speaker">
            Anf. 10 BIRGITTA CARLSSON (c) replik:
          </note>
          <note>
            Fru talman! Ronny Olander har ett stort bekymmer med att vi lyfter
            upp olika frågor i den här debatten. Men eftersom de här yrkandena
            finns i ärendet är det ganska naturligt att vi också för en debatt
            omkring de frågorna. Jag tycker att även Ronny Olander breddar
            debatten genom att lyfta in skattefrågor.
          </note>
          <note>
            För att återgå till ämnet, finns det ett område där jag är förvånad
            över att det inte har hänt någonting.
          </note>
          <note>
            När vi diskuterade det här förra gången var det Lennart Klockare
            som lyfte upp frågan om arbetskostnader för bl.a. trädgårdsnäringen,
            och den har varit föremål för en utredning. Han hade då hoppats
            att det skulle komma ett förslag för att förbättra den näringens
            konkurrenssituation. Det gäller även andra företag som har säsongsanställda,
            som många gånger har en ganska besvärlig ekonomisk situation och
            som är starkt beroende av att kunna få den här sänkningen.
          </note>
          <note>
            Vi har tagit med det här nu, så vi har beaktat att det kostar
            en del pengar. Men det ger också inkomster. Vi är övertygade om
            att fler människor skulle komma i arbete genom detta. Det är i
            så fall inkomster som inte skulle komma staten till del.
          </note>
          <note>
            När det gäller att få likartade bestämmelser för de olika ideella
            organisationerna, är man förvånad över att det inte är så noga
            med dem som är ledare inom idrottsrörelsen eftersom vi inte behöver
            ha bekymmer för deras sociala situation. Jag delar uppfattningen
            att vi ska ha en trygghet i samhället och att det är samhällets
            skyldighet att se till att vi får den hjälp och stöttning som
            vi behöver med både sjukskrivningar och annat. Men det känns inte
            bra att det är så olika regler och bestämmelser när det gäller
            så likartade verksamheter.
          </note>
          <note>
            Vid uppvaktningen hos oss togs det upp att när det gäller t.ex.
            Friluftsfrämjandets mulleverksamhet och orienteringsverksamhet
            får man inte göra de här avdragen på deras löner. Jag tycker att
            det känns viktigt att vi behandlar organisationer på samma sätt.
          </note>
          <note type="speaker">
            Anf. 11 RONNY OLANDER (s) replik:
          </note>
          <note>
            Fru talman! Vad först gäller trädgårdsnäringen och säsongsanställda
            vill jag säga vad vi har sagt i vårt utskott, att vi uppmanar
            regeringen att följa detta.
          </note>
          <note>
            Jag lyfte också fram i det anförande som jag höll att man gör
            detta. Det har gått några år, och man måste också väga in detta
            i helheten. Någon sade från den här talarstolen att det förmodligen
            har en mindre påverkan, dvs. en mindre kostnad för staten. Om
            det är en mindre kostnad för staten är det en mindre utgift för
            företag med säsongsanställda. Men jag menar bestämt, och det är
            vår uppfattning, att vi ska noga följa detta. Det görs också.
          </note>
          <note>
            Vad gäller idrottsrörelsen är det självfallet lika varmt tänkt
            kring den med det sätt som blev anlagt för en tid sedan. Innan
            vi reformerade pensionssystemet diskuterade vi inte på det sättet
            att det krona för krona skulle få mycket större betydelse än vad
            det hade i det gamla pensionssystemet. Det får vi kanske också
            följa och titta på.
          </note>
          <note>
            Det är inte någon bra väg att gå vidare på att bara betala ut
            skattefria förmåner, eftersom det får betydelse för människor
            i slutändan.
          </note>
          <note>
            Det ska bli intressant att i nästa inlägg höra om sänkta socialavgifter
            överlag, för det har betydelse för välfärd, vård, omsorg och skola.
            Det är jag självfallet också beredd att diskutera.
          </note>
          <note type="speaker">
            Anf. 12 BIRGITTA CARLSSON (c) replik:
          </note>
          <note>
            Fru talman! Ibland funderar jag om man hela livet från den första
            anställningen alltid ska tänka på att man samlar pengar för att
            få när man blir pensionär.
          </note>
          <note>
            Ibland funderar jag om det verkligen är livets mening att bara
            jobba för att få en pension.
          </note>
          <note>
            Jag tror att många av dem som arbetar som ledare i de här olika
            organisationerna gör det under en ganska begränsad tid i livet.
            Det skulle i så fall kunna gå att begränsa det så att det inte
            fick gälla under så lång tid, som Ronny Olander nämnde, nämligen
            20 år. Jag tror att det är få personer som jobbar på det sättet
            så länge. Därför skulle det gå att hitta möjligheter att få generösa
            regler.
          </note>
          <note type="speaker">
            Anf. 13 RONNY OLANDER (s) replik:
          </note>
          <note>
            Fru talman! Nej, livet kan inte bara vara att man när man börjar
            arbeta i unga år ska fundera på hur pensionen ska arrangeras,
            förhoppningsvis långt senare och efter ett bra och innehållsrikt
            arbetsliv.
          </note>
          <note>
            Birgitta Carlssons parti har också varit med och tagit det nya,
            reformerade pensionssystemet. Jag vet inte hur de har resonerat
            i Centerpartiet, men det har betydelse. Vi ska försöka prata om
            att man får ersättningar som ligger till grund för bl.a. pension.
            Jag nämnde också annat, som livränta, sjukersättning och a-kasseersättning.
            Hela vårt system bygger på att det ska betalas in avgifter.
          </note>
          <note>
            I andra sammanhang pratar ni väldigt öppet och med raka rör om
            förmåner osv. Här blir det lite krokigare, och det är rätt märkvärdigt.
          </note>
          <note>
            Det som är lustigt är att ingen hitintills har nappat på den
            krok som jag lade ut om sänkta socialavgifter.
          </note>
          <note>
            De beräkningar som jag har fått när det gäller det särskilda
            yttrandet under mom. 3 av Birgitta Carlsson visar att i det första
            steget skulle bruttoeffekten bli
          </note>
          <note>
            5,3 miljarder mindre och i det andra steget
          </note>
          <note>
            15,3 miljarder. Det är 20,6 miljarder. Om Birgitta
          </note>
          <note>
            Carlsson har samma sifferunderlag som jag vet hon att det är
            så. Ingen har ännu velat diskutera det. Det är också en viktig
            fråga, eftersom det är en blandad debatt. Detta kräver oerhört
            stora pengar.
          </note>
          <note>
            När vi pratar om att sänka arbetsgivaravgifter och socialavgifter
            är det också intressant att se att när man tar bort arbetsgivaravgiften
            skjuts det oftast över till löntagarna, och löntagarna tar bort
            det när de förhandlar om det tillgängliga löneutrymmet. Men löntagarna
            har också varit med och bidragit till den samlade produktionen.
            Varför hör man aldrig detta från borgarnas representanter? Jag
            tycker att det är konstigt.
          </note>
          <note type="speaker">
            Anf. 14 MARGIT GENNSER (m) replik:
          </note>
          <note>
            Fru talman! Jag hade inte tänkt delta i debatten, men det heter
            ju att den som tiger samtycker. Det gjordes vissa generella uttalanden
            om skattesystem osv. Jag tänker inte föra en diskussion men vill
            säga att jag inte köper de analyser som Ronny Olander gjorde i
            talarstolen.
          </note>
          <note>
            Jag ska påpeka två saker. Det ena är att mycket höga skatter
            kan förvanska informationen. Vi ser det på socialförsäkringsavgifterna
            på ett sätt. Vad arbetsgivaren tar ut för arbetstagaren är mycket
            större än vad arbetstagaren egentligen känner till. Det finns
            olika sätt att ordna upp det.
          </note>
          <note>
            Det andra är frågan om dynamik. I vår lilla reservation vill
            vi göra en administrativ förändring så att man beräknar de 5 procenten
            på årslönesumman i stället för på månadslönesumman. Det ger inte
            så stora kostnader i statskassan. Jag skulle vilja säga att det
            antagligen ger plus, därför att man får mer dynamik.
          </note>
          <note>
            En tredje fråga som har tagits upp är något jag kan vittna om
            från pensions- och genomförandegruppen, och det gäller de avgifter
            vi nu har i pensionssystemet. De är äkta avgifter. Där är det
            raka rör, och därför är det oerhört känsligt att försöka göra
            undantag från det. Där måste jag instämma till hundra procent
            med vad talaren har sagt.
          </note>
          <note type="speaker">
            Anf. 15 RONNY OLANDER (s) replik:
          </note>
          <note>
            Fru talman! Vad gäller reservation 1 om säsongsanställda under
            mom. 2 är kostnaden troligtvis låg.
          </note>
          <note>
            Jag försökte tidigare beskriva det sambandet.
          </note>
          <note>
            Jag vet inte riktigt vilka av mina analyser det var som Margit
            Gennser inte instämde i, men vi har ett replikskifte till.
          </note>
          <note>
            Vad gäller arbetsmarknaden är det så när man mellan arbetsmarknadens
            parter lägger fast lönerna att man förhandlar fram och diskuterar
            fram det tillgängliga löneutrymmet. Det blir x procent löneökning
            i plånboken. Men alla andra kostnader har också räknats av för
            produktionens framställning och vad som nu ska göras.
          </note>
          <note>
            Det diskuteras alldeles för lite från denna talarstol.
          </note>
          <note>
            Jag har den största respekt för näringslivet, och vi ska se till
            att vi har ett blomstrande härligt näringsliv. Det har vi också
            i Sverige. Vi ser hur det går för Sverige nu och ett antal år
            framöver.
          </note>
          <note>
            Jag träffar ibland företagare som skäller på mig för att jag
            är socialdemokrat. De är ivriga och vill att det ska bli bättre.
            Jag säger så här till företagaren i t.ex. en valrörelse: "Gå hem
            och titta i dina räkenskapsböcker och ta reda på när du tjänade
            pengar, och fundera på vem som satt i regeringen vid det tillfället".
            Jag är rätt kaxig när jag säger det, för jag vet hur han borde
            rösta.
          </note>
          <note>
            Det är en kombination av många frågor. Det gäller framtidstro.
            Det är viktigt att se till att folk kommer i arbete. Företagaren
            ska tjäna sina pengar. Men vi får inte prata om att arbetsgivarens
            avgifter ska sänkas i debatterna utan att säga att pengarna ska
            föras tillbaka till det tillgängliga löneutrymmet.
          </note>
          <note>
            När det gäller dynamiken vill jag säga att jag är väldigt försiktig.
            1991-1994 hade vi mycket dynamik i Sveriges ekonomi. Alla var
            inte glada för det.
          </note>
          <note type="speaker">
            Anf. 16 BO KÖNBERG (fp) replik:
          </note>
          <note>
            Fru talman! Ronny Olander tog upp en något vidare diskussion
            och gick ifrån det ärende som debatteras i dag. Han antydde att
            vi kommer in på en del i andra debatter. Han tog upp frågan om
            skatter och skattenivåer, och det får mig att vilja ta en diskussion
            med honom åtminstone vad gäller socialförsäkringarnas påverkan
            på skattetrycket i landet.
          </note>
          <note>
            Både Ronny och jag och flera andra av de som är närvarande i
            kammaren kommer från en intressant utfrågning som hölls under
            förmiddagen, där det bl.a.
          </note>
          <note>
            fördes fram förslag om en mera självständig sjukförsäkring. Det
            är något liknande, kan man säga, som det som vi har åstadkommit
            på pensionsområdet och som ligger väl i linje med vad vi från
            Folkpartiet har framfört i olika sammanhang.
          </note>
          <note>
            Om man ser till att socialförsäkringarna är rena socialförsäkringar
            - obligatoriska och allmänna, men med så mycket raka rör som möjligt
            - minskar förstås skatteinslaget i försäkringarna. Därmed minskar
            skattetrycket i hela landet och de snedvridningar som skatter
            alltid innebär, även om de ibland är fullt motiverade och beror
            på att man vill åstadkomma någonting annat.
          </note>
          <note>
            Det skulle vara intressant att höra, om Ronny
          </note>
          <note>
            Olander får tid i sina två svarsrepliker, hur han ser på dessa
            förslag. Ska vi gå i riktning mot mer självständig sjukförsäkring?
            Ska vi ta bort avgifterna ovanför förmånstaket? Ska vi försöka
            finansiera dem med tydligare avgifter i stället för med de anonyma
            arbetsgivaravgifterna?
          </note>
          <note>
            Det senare är ju, fru talman, inte bara ett förslag från liberalt
            håll sedan många år tillbaka. Jag har på senare tid sett att bl.a.
            den framstående LO-mannen
          </note>
          <note>
            Ingemar Lindberg i sin intressanta bok om välfärden faktiskt
            för fram förslag om egenavgifter i stället för arbetsgivaravgifter.
          </note>
          <note>
            Det skulle vara intressant att höra om Ronny
          </note>
          <note>
            Olander vill säga ja till förslag av den typen, som ju skulle
            minska skattetrycket utan att, såvitt jag förstår, ge några negativa
            effekter på välfärden.
          </note>
          <note type="speaker">
            Anf. 17 RONNY OLANDER (s) replik:
          </note>
          <note>
            Fru talman! Vi har tänkt till bland socialdemokraterna i vårt
            utskott. Vi har också penetrerat och diskuterat frågan om hur
            de framtida socialförsäkringssystemen ska vara anordnade, både
            i utskottsgrupper och på annat sätt i partiet. Men att på detta
            stadium i tvåminutersrepliker ge sig in i en sådan genomgripande
            och stor ideologisk debatt är inte bra.
          </note>
          <note>
            Vi bör mötas på något annat sätt där vi verkligen kan djuploda.
            Vi bör ha något bättre tid på oss och diskutera de generella välfärdssystemens
            uppbyggnad.
          </note>
          <note>
            Det har visat sig att både den svenska och den nordiska modellen
            är bra. De passar mycket bra i europeiska sammanhang. Vi har stabila
            och trygga socialförsäkringssystem. Människor känner till dem.
          </note>
          <note>
            "Den generella välfärden" är kanske de viktigaste ord man har
            lärt sig i riksdagsarbetet.
          </note>
          <note>
            Det finns vissa bekymmer av och till. Det kan gälla konjunkturer
            eller a-kassan. Nu gäller det sjukförsäkringen. Vi måste naturligtvis
            diskutera fram hur man på bästa sätt kan möta detta. Men det är
            inte bara avgiftssystemet utan också så många andra viktiga faktorer,
            t.ex. rehabilitering och företagshälsovård, som vi måste titta
            på.
          </note>
          <note>
            Bo Könberg sade att jag tog upp en vidare diskussion. Jag hade
            skrivit ett anförande på sex sidor. Jag hade tänkt göra halt efter
            fyra sidor. Men eftersom man här öppnade för näringslivsdebatt
            och skattedebatt, osv., fick jag fortsätta. Jag misstänkte att
            det kunde bli så. Jag gav även uttryck för det i vårt utskott
            när vi behandlade frågan. Det blev naturligtvis så på grund av
            motionerna från den allmänna motionstiden.
          </note>
          <note>
            Jag tycker också att man ska fundera över hur stor bruttoeffekten
            är när det gäller reservation 2 om sänkta socialavgifter inom
            tjänstesektorn. Det skulle vara intressant att höra hur ni har
            funderat i Folkpartiet.
          </note>
          <note type="speaker">
            Anf. 18 BO KÖNBERG (fp) replik:
          </note>
          <note>
            Fru talman! Jag ska försöka svara på den fråga jag fick - den
            allra sista, som rör vår reservation nr 2 -
          </note>
          <note>
            och på det resonemang som Ronny Olander förde i sitt tidigare
            inlägg om på vilket sätt höjda eller sänkta arbetsgivaravgifter
            fortplantar sig till lönediskussionen eller löneutrymmet. På längre
            sikt är det ingen tvekan om att det är så. Arbetsgivaravgifter
            är inte en direkt gåva från arbetsgivarna till löntagarna. Det
            får effekter på löneutrymmet. Jag tycker i och för sig att det
            är bra att Ronny Olander har en klar bild av det.
          </note>
          <note>
            Det är också så att en sänkning av avgifterna med tiden påverkar
            löneutrymmet. Jag är inte främmande för det, men sänkningen kommer
            under tiden fram till dess att ha en positiv effekt på sysselsättningen,
            och det tycker vi är önskvärt.
          </note>
          <note>
            Åter till den fråga jag försökte väcka i mitt förra inlägg. Hur
            ser Ronny Olander och de övriga socialdemokraterna på att vi ser
            till att socialförsäkringarna blir allmänna, obligatoriska och
            generella försäkringar? Där det inte finns några förmåner tas
            inga avgifter ut.
          </note>
          <note>
            Fru talman! Detta låter nuförtiden som en typiskt liberal ståndpunkt
            och kanske också en ståndpunkt från vidare allmänborgerliga kretsar,
            men jag vill påminna om att det inte var några avgifter ovanför
            förmånstaket från det att socialförsäkringen i sitt nuvarande
            skick infördes i mitten på 50-talet till början på 70-talet och
            80-talet. Kan inte det som var bra nog för Torsten Nilsson, Gunnar
            Sträng och Tage
          </note>
          <note>
            Erlander duga också för Ronny Olander?
          </note>
          <note type="speaker">
            Anf. 19 RONNY OLANDER (s) replik:
          </note>
          <note>
            Fru talman! Jag är så tacksam för att de tillsammans med svenska
            folket har lagt grunden för det goda samhälle vi lever i som omfattar
            alla. Det är honnörsord som vi socialdemokrater verkligen kämpar
            för. Vi är mycket stolta över att generell välfärd omfattar alla.
            Det innebär att Bo Könbergs plånbok och min plånbok får stå lite
            öppnare. Vi tillhör de
          </note>
          <note>
            15 % som tjänar så pass bra att vi kan betala mer, så att alla
            omfattas av dessa fina generella välfärdssystem.
          </note>
          <note>
            Med tanke på att de sänkta socialavgifterna inte kom upp ska
            jag nämna något om det på den korta tid som är kvar. Den uppgift
            ni har fått är att bruttoeffekten är 21 miljarder av en sänkning
            med 5 % inom tjänstesektorn. Jag har bett riksdagens utredningstjänst
            att titta på detta inför denna debatt, eftersom man pratar om
            världens högsta skatter.
          </note>
          <note>
            Utredningstjänsten har skrivit så här: Nedsättningen av arbetsgivaravgiften
            är beräknad på den totala årliga lönesumman. Beräkningarna görs
            på uppgifter om lönesumman år 2001 enligt Finansdepartementets
            prognos från budgetpropositionen för
          </note>
          <note>
            2000/01. Enligt denna prognos förväntas den totala lönesumman
            uppgå till 944 miljarder kronor nästa år.
          </note>
          <note>
            Bruttoeffekten av en sänkning av arbetsgivaravgiften med 5 procentenheter
            beräknas uppgå till 47 miljarder kronor.
          </note>
          <note>
            Man fortsäter: Det finns stöd i den ekonomiska forskningen för
            att anta att en sänkning av arbetsgivaravgiften i betydande grad
            övervältras på löntagarna. Tidsprofilen för övervältringen är
            däremot svår att fixera. I Sverige är det framför allt professor
            Bertil
          </note>
          <note>
            Holmlund vid Uppsala universitet som talar om att de sociala
            avgifterna övervältras. En av hans studier, som redovisas i bilaga
            till 1990 års långtidsutredning, visar att ca 40 % av skattehöjningarna
            hade övervältrats på löntagarna inom två år.
          </note>
          <note>
            Detta var ett utdrag. Materialet är nio sidor. Jag är tacksam
            för riksdagens utredningstjänst. Den ger ett oerhört bra material
            att fundera kring och se över.
          </note>
          <note>
            Ni har yrkat på förändringar inom tjänstesektorn.
          </note>
          <note>
            Det är naturligtvis en skillnad.
          </note>
          <note>
            Jag önskar att vi mer framöver även skulle värdera vad det är
            för pengar vi pratar om. Det gäller särskilt inom vårt utskott,
            där vi pratar så härligt och underbart om vård, omsorg, skola
            och boende som viktiga beståndsdelar i den generella välfärden.
            Det är de grupperna som vi gärna pratar om. Men skatterna ska
            till för att finansiera dessa viktiga områden.
          </note>
          <note type="speaker">
            Anf. 20 CLAES STOCKHAUS (v):
          </note>
          <note>
            Fru talman! Detta betänkande - 2000/01:SfU5 -
          </note>
          <note>
            behandlar propositionen Ny socialavgiftslag. Inga motioner har
            väckts med anledning av propositionen i sig, men det finns däremot
            ett antal motioner om socialavgifter från de allmänna motionstiderna
            1999
          </note>
          <note>
            och 2000 som just berör socialförsäkringslagen och därför tas
            upp i detta betänkande.
          </note>
          <note>
            I flera motioner tas frågan om en nedsättning med
          </note>
          <note>
            5 % av socialavgifterna upp och om att gynna verksamheter i olika
            grad, eftersom man räknar per kalendermånad och inte på årsbasis.
            Som exempel tar man upp trädgårdsnäringen som huvudsakligen är
            säsongsbetonad.
          </note>
          <note>
            Vidare förs det i motioner fram krav på att i avgiftssammanhang
            likställa ersättning som utges från annan ideell förening än idrottsförening
            med just de regler som gäller för idrottsföreningarna.
          </note>
          <note>
            Slutligen finns krav på sänkta arbetsgivaravgifter inom tjänstesektorn.
          </note>
          <note>
            Innan jag kommer i gång på allvar måste jag poängtera att Vänsterpartiet,
            Miljöpartiet och regeringen har en budgetuppgörelse. Därför kommer
            jag i slutändan att yrka bifall till hemställan i betänkandet.
          </note>
          <note>
            Då skulle jag ju kunna sluta här, men det tänker jag inte göra,
            eftersom det finns en hel del att kommentera.
          </note>
          <note>
            Jag börjar med frågan om en nedsättning med 5 %
          </note>
          <note>
            av socialavgifterna. Såvitt jag förstår är den delen en gammal
            eftergift till Centern. Det är väl inte så mycket fel med just
            den här nedsättningen, om den bara hade avsett små företag. Felet
            är att den gäller alla företag, stora som små. Detta påpekade
            Vänsterpartiet också när det infördes. Vilken nytta har storföretagen
            av denna nedsättning? Stimulerar den till nyanställningar? Knappast
            inom storföretagen. Däremot är denna nedsättning mycket dyr. Minst
            5 miljarder kostar det systemet i minskade avgifter. Det kan vi
            jämföra med de direkta regionalpolitiska insatser som ligger på
            omkring 3 miljarder. Det är någonting att fundera över.
          </note>
          <note>
            Utifrån mitt sätt att se tacklar motionärerna just här frågan
            utifrån fel utgångspunkt när det handlar om rättvisa i fråga om
            nedsättning av socialavgifterna. Börja i stället med att nästa
            gång som frågan är på tapeten, eftersom den säkert kommer upp
            igen, föreslå att denna nedsättning med 5 % endast ska gälla småföretag,
            exempelvis företag med upp till tio anställda. I ett sådant läge
            kan man sedan gå in och se vilka näringsgrenar som gynnas mer
            eller mindre. Då kan också frågan om säsongsverksamhet få en ny
            belysning. Som jag ser det är det osmakligt med ett inom socialavgiftsområdet
            obegripligt stöd till stora företag. Det kanske vi då förhoppningsvis
            kan rensa bort om det kommer krav fån flera borgerliga partier
            också.
          </note>
          <note>
            Beträffande frågan om att likställa andra ideella organisationer
            med idrottsföreningar när det gäller avgiftsbefrielse för ersättningar
            under ett halvt prisbasbelopp blir angreppspunkten, som jag ser
            det, fel.
          </note>
          <note>
            Speciellt nu med vårt nya pensionssystem är idrottsrörelsens
            avgiftsbefrielse egentligen ett ogräs i rabatten. Och ogräs motar
            man inte genom att låta det spridas till nya områden. I stället
            måste man göra något åt ursprungskällan.
          </note>
          <note>
            Idrottsrörelsen och i sammanhanget likvärdiga ideella organisationer,
            bl.a. utifrån domen i Regeringsrätten som talar om vad som kan
            vara likvärdigt, måste kompenseras på annat sätt.
          </note>
          <note>
            Regeringen uttalade också för flera år sedan att frågan borde
            tas upp i ett annat sammanhang. Och i just detta sammanhang skulle
            man också ta upp frågan om huruvida kretsen av ideella organisationer
            ska utvidgas, men inte inom ramen för socialavgifter.
          </note>
          <note>
            Ännu har regeringen inte åstadkommit något, varför utskottet
            i sin bedömning pekar på att man väntar på att regeringen kommer
            med ett förslag där särreglerna för idrottsutövare tas upp till
            omprövning.
          </note>
          <note>
            I två motioner tas frågan om sänkta arbetsgivaravgifter inom
            tjänstesektorn upp. Denna syn har väl vänsterpartister också varit
            inne på genom åren om det har avsett exempelvis turism och liknande
            tjänsteverksamhet. Men för närvarande har vi en budgetöverensskommelse,
            och den står vi i Vänsterpartiet bakom, och därför avstyrker vi
            förslaget enligt dessa motioner om sänkta avgifter.
          </note>
          <note>
            Avslutningsvis vill jag nämna ett avsnitt i betänkandet. På s.
            5 i betänkandet, näst sista stycket, behandlas uttrycken arbetsgivare
            och arbetstagare. Där står det att dessa begrepp ska slopas inom
            socialavgiftslagen. Håller man sig endast till detta stycke, utan
            att läsa fortsättningen, kan man tro att om det inte går på något
            annat sätt så kan man åtminstone genom ett beslut här i kammaren
            inom socialavgiftslagen införa det klasslösa samhället.
          </note>
          <note>
            Fru talman! Vi i Vänsterpartiet yrkar avslag på reservationerna
            och bifall till hemställan i betänkandet.
          </note>
          <note type="speaker">
            Anf. 21 BIRGITTA CARLSSON (c) replik:
          </note>
          <note>
            Fru talman! Claes Stockhaus förfasade sig över att även de stora
            företagen får del av den sänkta arbetsgivaravgiften. Vi var väl
            medvetna om det när det infördes. Men det råder ingen som helst
            tvekan om att det är för de små företagen som just den här sänkta
            avgiften har allra störst betydelse. Det betyder oerhört mycket
            för de små och medelstora företagen.
          </note>
          <note>
            Eftersom Sverige ligger så högt som man gör i fråga om arbetsgivaravgifter,
            har vi full förståelse för att det betyder en del också för de
            stora företagen, även om det inte märks lika mycket där. Det är
            aldrig någon nackdel om vi kan få fler företag att anställa fler
            personer i Sverige. Jag tror nämligen att det har en betydelse.
          </note>
          <note type="speaker">
            Anf. 22 CLAES STOCKHAUS (v) replik:
          </note>
          <note>
            Fru talman! Tvärtemot Birgitta Carlsson tror jag inte att det
            har någon betydelse för stora företag men däremot för små. Om
            man i stället skulle kunna styra dessa pengar till att gynna de
            mindre företagen skulle det ge bättre resultat. Nu smetas de 5
            miljarderna ut över alla, och jag tror inte att de gör så stor
            nytta i ett stort företag med flera hundra anställda. Det rör
            sig om totalt drygt 40 000 kr i kompensation. Det är ju ingenting
            i ett storföretags verksamhet.
          </note>
          <note type="speaker">
            Anf. 23 BIRGITTA CARLSSON (c) replik:
          </note>
          <note>
            Fru talman! Jag delar uppfattningen att det inte betyder lika
            mycket för de stora företagen. Men i
          </note>
          <note>
            Sverige har vi ju inte så väldigt många stora företag, men vi
            har ganska många medelstora företag, och var skulle man då dra
            gränsen? Om vi sätter en gräns vid tio personer, som Claes Stockhaus
            nämnde, då kan det lätt bli så att man anställer upp till tio
            personer.
          </note>
          <note>
            Men så fort man anställer fler så blir det dyrare. Vi har talat
            om gränsdragningar i andra sammanhang, och jag tror att det är
            bättre att vi har det system som vi har i dag. Och det betyder
            allra mest för de små företagen, och det är viktigt för dem.
          </note>
          <note type="speaker">
            Anf. 24 CLAES STOCKHAUS (v) replik:
          </note>
          <note>
            Fru talman! Det sista kan jag hålla med om, nämligen att det
            betyder mest för de små företagen. Och gränsdragningar är alltid
            svåra att göra. Jag sade att detta kunde gälla för företag med
            exempelvis upp till tio anställda. Men det som jag reagerar mot
            är att dessa pengar skulle kunna göra bättre nytta i mindre verksamheter
            än om de smetas ut över alla företag.
          </note>
          <note>
            Anf. 25 DESIRÉE PETHRUS ENG-
          </note>
          <note type="speaker">
            STRÖM (kd) replik:
          </note>
          <note>
            Fru talman! Jag kan nästan instämma i det som
          </note>
          <note>
            Birgitta Carlsson har sagt om småföretagen. Vi har ett förslag
            där vi menar att arbetsgivaravgifterna bör sänkas med tio procentenheter
            på lönesummor upp till 900 000 kr och för egenföretagare på lönesummor
            upp till 250 000 kr per år. Detta har vi finansierat i vår budgetmotion.
            Vi tror naturligtvis att detta inte i första hand gynnar de stora
            företagen utan att detta är ett förslag som ska gynna småföretagare.
          </note>
          <note>
            Men vi anser att den gränsdragning som Claes
          </note>
          <note>
            Stockhaus nu gärna skulle införa, att man sätter gränsen vid
            tio anställda, skapar problem när det blir fråga om att anställa
            den elfte. Var ska man dra gränsen?
          </note>
          <note>
            Då har vi valt att ha ett generellt system som är enklare att
            tolka för alla. Vi ser det som ett sätt för små företag som kanske
            har några få anställda att helt enkelt börja våga expandera. Därför
            har vi väckt detta förslag.
          </note>
          <note>
            Jag skulle vilja kommentera att Claes Stockhaus benämner idrottsrörelsen
            som ogräs. Eftersom han anser att den är ett ogräs, hoppas jag
            att Vänsterpartiet anser att det kommer att bli en förändring
            på det området och att Vänsterpartiet agerar snarast för att få
            bort ogräset.
          </note>
          <note type="speaker">
            Anf. 26 CLAES STOCKHAUS (v) replik:
          </note>
          <note>
            Fru talman! Idrottsrörelsen i sig är inget ogräs, utan det är
            just den här företeelsen, framför allt utifrån vårt nya pensionssystem.
            Och vi ska inte låta det ogräset sprida sig.
          </note>
          <note>
            Kompensation måste ske på annat sätt men inte inom ramen för
            sänkta socialavgifter. Det är där som jag ser en form av ogräs.
          </note>
          <note>
            Anf. 27 DESIRÉE PETHRUS ENG-
          </note>
          <note type="speaker">
            STRÖM (kd) replik:
          </note>
          <note>
            Fru talman! Egentligen vänder jag mig bara mot benämningen ideella
            organisationer. Om idrottsrörelsen har det här undantaget anser
            jag det vara självklart att även andra på sikt ska få det. Jag
            hoppas att vi ändå är överens om att idrottsrörelsen är viktig
            och att vi kan få se en likabehandling i framtiden.
          </note>
          <note type="speaker">
            Anf. 28 CLAES STOCKHAUS (v) replik:
          </note>
          <note>
            Fru talman! Idrottsrörelsen är mycket viktig, liksom många andra
            ideella organisationer. Som jag ser saken ligger bollen nu hos
            regeringen. För flera år sedan lovade man att återkomma och göra
            en översyn av de här särreglerna. Det måste väl i den delen bli
            som ett brev på posten att det, om det ändras för idrottsrörelsen,
            måste bli en kompensation på annat sätt. Då tycker jag att det
            är rimligt att också ta in andra ideella organisationer för att
            se hur mycket de i så fall ska kompenseras - ifall det inte skulle
            gå med det nya system som borgerliga företrädare föreslår.
          </note>
          <note>
            Vilka som skulle kunna komma i åtnjutande av ett nytt bidragssystem,
            dock inte inom socialavgiftsramen, måste väl vara huvudfrågan
            för regeringen att återkomma till. Då har vi ju rensat upp.
          </note>
          <note>
            Kanske var det lite drastiskt att ta till uttrycket ogräs i rabatten.
            Men ibland måste man ta till sådana uttryck, för annars reagerar
            inte folk.
          </note>
          <note type="speaker">
            Anf. 29 WILLY SÖDERDAHL (v):
          </note>
          <note>
            Fru talman! Flera tidigare talare har tagit upp problemet med
            att ideella föreningar behandlas olika. Jag har tidigare i denna
            kammare berättat att jag varit med i två olika föreningar, KFUK-KFUM:s
            volleybollklubb och KFUK-KFUM:s scoutkår. Om vi i de föreningarna
            har ett läger där vi spelar volleyboll och paddlar kanot, vilket
            skulle kunna vara möjligt för båda föreningarna, gäller olika
            regler - alltså samma aktivitet men helt olika behandling. Detta
            är inte rimligt.
          </note>
          <note>
            I fjol väckte jag en liknande motion. Då var skälet till avslag
            att det var svårt att avgränsa vilka ideella föreningar som skulle
            kunna räknas in; det kan jag förstå. Därför går min motion i år
            ut på en begäran om en utredning av detta. Jag menar att det går
            att lösa problemet. När det gäller bidragsgivning går det att
            skilja ut vad som är ungdomsorganisationer, folkbildning, kulturföreningar
            osv. Således borde det gå här också.
          </note>
          <note>
            I dag har argumentet om utebliven pension varit huvudargumentet.
            Också detta är relevant och ska absolut tas på allvar. Men om
            jag är riktigt underrättad blir de här angivna räkneexemplen lite
            konstiga.
          </note>
          <note>
            De förutsätter ju att man har inkomster upp till ett halvt basbelopp
            i flera olika föreningar. Så fort man kommer ovanför ett halvt
            basbelopp ska sociala avgifter betalas in på hela summan, såvitt
            jag förstår.
          </note>
          <note>
            Diskussionen här i dag visar med all tydlighet att vi inte är
            färdiga med detta. Egentligen finns det ingen oenighet om detta
            med att stödja ideella föreningar.
          </note>
          <note>
            Frågan är bara hur. Det är min förhoppning att regeringen i sitt
            kommande arbete beaktar detta problem.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 11 §.)
          </note>
          <note>
            6 § Statlig förvaltning
          </note>
          <note>
            Föredrogs konstitutionsutskottets betänkande 2000/01:KU3
          </note>
          <note>
            Statlig förvaltning.
          </note>
          <note type="speaker">
            Anf. 30 NILS FREDRIK AURELIUS (m):
          </note>
          <note>
            Fru talman! Motionspaketet om statlig förvaltning är tämligen
            enhälligt och innebär i vanlig ordning att de allra flesta motionerna
            avstyrks med hänvisning till att en eller annan utredning pågår.
            Ett undantag är avsnittet om ombudsmän där utskottets majoritet
            - de fyra borgerliga partierna plus Miljöpartiet - menar att det
            nu kan vara dags att låta utreda om det finns förutsättningar
            att slå samman några eller alla av de ombudsmannainstitutioner
            som sorterar under regeringen till en institution.
          </note>
          <note>
            Oenigheten ska kanske inte överdrivas här heller.
          </note>
          <note>
            Vi är tämligen eniga om att det inte finns någon anledning att
            ifrågasätta JO:s ställning och verksamhet.
          </note>
          <note>
            Riksdagens ombudsmän, justitieombudsmännen, är en viktig del
            av riksdagens kontrollmakt. JO har som bekant tillsyn över dem
            som utövar den offentliga makten och ska kontrollera att de efterlever
            lagar och förordningar. JO behandlar också klagomål från allmänheten
            och gör själv inspektioner och andra undersökningar på eget initiativ.
          </note>
          <note>
            Alla de andra ombudsmannaorganisationerna sorterar alltså under
            regeringen och har framför allt i uppgift att främja goda ting
            och motverka onda, allt enligt den instruktion som de har. De
            ska alltså implementera viss lagstiftning, som det heter på riksdagssvenska.
            Det ska kanske tilläggas att de i någon utsträckning också, som
            framgår av utdelat rättelseblad, kan ta upp klagomål från enskilda.
          </note>
          <note>
            Det är viktigt att dessa ombudsmän under regeringen inte blandas
            ihop med JO. Däremot kan det möjligen vara lämpligt att blanda
            ihop dem med varandra, dvs. undersöka om det finns vinster att
            göra genom sammanslagning eller samordning. Visserligen har det
            utretts en del under de senaste åren, dock utan att man tagit
            ett helhetsgrepp eller kommit fram till någonting påtagligt. Nu
            senast har man sagt att man vill avvakta vad som sker inom EU,
            och så kan man naturligtvis fortsätta att vara passiv.
          </note>
          <note>
            Utskottet har emellertid tidigare år uttalat att det kan finnas
            anledning att diskutera de ombudsmannaorgan som är underställda
            regeringen. Så skedde exempelvis så sent som i fjol. Utskottet
            uttalade då också sin förståelse för de farhågor som framförts
            om att ombudsmannafunktionen tunnas ut om alltför många olika
            ombudsmän inrättas.
          </note>
          <note>
            Dessutom medför alltför många specialiserade ombudsmän att vissa
            grupper riskerar att så att säga falla mellan stolarna. Som vi
            vet finns det i debatten många krav på nya ombudsmän. Finns det
            en barnombudsman borde det väl finnas en äldreombudsman, kan man
            exempelvis tycka. Det kan då förstås vara frestande för regeringen
            att inrätta nya ombudsmän eftersom det, i varje fall ytligt sett,
            ger ett intryck av beslutskraft.
          </note>
          <note>
            Fru talman! Det finns alltså goda skäl att utreda den ombudsmannaorganisation
            som är underställd regeringen. Frågan om ett eventuellt ändrat
            huvudmannaskap blir förstås aktuell endast om ombudsmännens uppgifter
            förändras.
          </note>
          <note>
            Moderata samlingspartiet stöder endast en reservation i detta
            betänkande, nämligen den om dröjsmålstalan. Det har ju visat sig
            att handläggningstiderna för förvaltningsärenden ofta är långa.
            En möjlighet till dröjsmålstalan skulle stärka den enskildes ställning
            gentemot den offentliga förvaltningen.
          </note>
          <note>
            Senast i dag i utskottet hade vi en liten diskussion om regeringens
            förvaltningsärenden - en lite speciell sak om dispens från stämpelskatt.
            Det visade sig att dröjsmålen kunde vara i tre år, i många fall
            åtminstone i två år, utan att man ens hade börjat med ärendet.
          </note>
          <note>
            Det finns alltså all anledning att införa någon form av dröjsmålstalan.
          </note>
          <note>
            Jag yrkar därför bifall till reservation 5.
          </note>
          <note type="speaker">
            Anf. 31 KENNETH KVIST (v):
          </note>
          <note>
            Fru talman! I det här betänkandet tas en del olika spörsmål upp.
            Jag tar det sista först. Det heter ju att den tid skall komma
            när de sista skola bli de första.
          </note>
          <note>
            Det gäller reservation 7 från Vänsterpartiet som finns i betänkandet.
            I Sverige för vi av tradition en restriktiv alkoholpolitik. När
            Sverige har ordförandeskapet i EU kommer det att hållas ett stort
            antal möten och konferenser på olika platser i Sverige. Eftersom
            vi i Sverige har som tradition att arbete och alkohol ska hållas
            från varandra anser vi att det borde vara viktigt att, som krävs
            i en motion, alkohol inte serveras i samband med luncher och arbetsluncher
            under den tid då Sverige är ordförande i EU; detta för att gentemot
            EU:s övriga medlemsländer markera den alkoholpolitik som Sverige
            har.
          </note>
          <note>
            Jag yrkar alltså bifall till reservation nr 7 men också till
            reservation nr 1.
          </note>
          <note>
            När det gäller att föra frågan om ombudsmän är det viktigt att
            hålla isär justitieombudsmannen och övriga ombudsmän. Justitieombudsmannen
            ingår i riksdagens kontrollmakt. Justitieombudsmannen har att
            vara riksdagens verktyg eller riksdagens uppdragsgivare, dvs.
            folkets verktyg att kontrollera att framför allt myndigheter inte
            bedriver en verksamhet som kan ifrågasättas ur juridisk synpunkt
            eller bedriver sin verksamhet på ett sådant sätt att den enskildes
            intressen gås för när på ett sätt som lagstiftaren inte hade avsett.
            Justitieombudsmannen har alltså en klar del av det vi kallar riksdagens
            kontrollmakt och bör vara den ombudsman som ligger under riksdagen,
            som den också gör.
          </note>
          <note>
            De olika ombudsmannainstitutioner som ligger under regeringen
            har ett helt annat uppdrag. De ska se till att lagstiftningen
            fungerar. De ska se till att den implementeras inte bara i myndigheter
            utan också hos privata rättssubjekt, t.ex. hos företag. De ska
            se över att jämställdhetslagen, för att ta ett exempel, efterlevs.
          </note>
          <note>
            De har därmed en propagandistisk verksamhet. Det är en politisk
            verksamhet för att främja utveckling, samtidigt som de också kan,
            vilket har blivit korrigerat i vår reservation med ett särskilt
            utdelat blad, ta upp anmälningar från enskilda vars intressen
            har gåtts för när vad gäller att slå vakt om deras rättigheter
            i enlighet med de lagar som finns.
          </note>
          <note>
            Vi har den ordningen att riksdagen väljer och utser regeringen,
            men det är regeringen som styr riket.
          </note>
          <note>
            Regeringen styr riket via sina myndigheter och ämbetsverk. Ombudsmännen
            är sådana myndigheter till skillnad från justitieombudsmannen.
            Det är väldigt viktigt att den skillnaden består och markeras.
            Annars får man göra en ganska total författningsrevison och göra
            om hela synen på regeringens och riksdagens roll och hur den svenska
            författningen är uppbyggd.
          </note>
          <note>
            Det är inte bara så att säga ett enkelt tricks, att det blir
            lite roligare och folkligare och mera nära om ombudsmannen blir
            under riksdagen, vilket alltså skulle leda till att det inkräktade
            på det som är justitieombudsmannens exklusiva roll och rätt. Vi
            skulle få en sorts dubbelkommando av ombudsmän under riksdagen.
            Det skulle leda till en otydlighet som skulle vara negativt för
            systemet.
          </note>
          <note>
            Det är klart att regeringen äger frågan att fortlöpande pröva
            vad som är den ändamålsenliga organisationen av de myndigheter
            som är underställda regeringen och gör säkert också det.
          </note>
          <note>
            Frågan är om det är för många ombudsmän, om det finns en sådan
            tendens. Det är klart att fler och fler grupper vill ha särskilda
            ombudsmän. Vi tror att den frågan kan handläggas på ett ansvarsfullt
            sätt. Vi kräver inte en särskild utredning. Men beslutet kanske
            går i utskottsmajoritetens riktning, och då tycker jag att man
            i så fall borde belysa frågan hur en effektiv ombudsmannaorganisation
            från regeringssidan ska bedrivas. Däremot att laborera med detta
            och flytta över detta under riksdagens huvudmannaskap skulle skapa
            stora problem. Det skulle egentligen kräva en total översyn över
            de författningsmässiga relationer som vi har utvecklat i det här
            landet mellan riksdag och regering och hur staten ser ut. Det
            tror jag inte att den här frågan är värd. Ska det vara en sådan
            författningsrevidering får det i så fall komma fram av ett mer
            direkt och påtagligt behov.
          </note>
          <note>
            Jag yrkar bifall till reservation 1 och i övrigt till utskottets
            hemställan.
          </note>
          <note type="speaker">
            Anf. 32 INGVAR SVENSSON (kd):
          </note>
          <note>
            Fru talman! Kristdemokraterna har under ett antal år motionerat
            om en översyn av organisationen av de olika ombudsmännen, en översyn
            som syftar till att granska om en sammanhållen organisation vore
            värdefull. Det har nu bildats en majoritet i konstitutionsutskottet
            kring detta. Vi har för vår del inte blandat in justitieombudsmännen
            i våra krav eftersom det är en speciell institution. I och för
            sig har vi föreslagit att de andra ombudsmännen i en sammanslagen
            organisation skulle kunna ligga under riksdagen. Men utredningens
            huvudsyfte är inte detta, utan man ska titta på själva organisationen.
            I det läget kan man belysa olika argument som i och för sig kan
            ha betydelse för huvudmannaskapet. Där finns en öppenhet. Det
            ligger väldigt mycket i de argument som Kenneth Kvist framförde
            tidigare för invändningar mot ett sådant huvudmannaskap.
          </note>
          <note>
            Jag yrkar bifall till utskottsmajoritetens skrivning i detta
            fall.
          </note>
          <note>
            Fru talman! Vi har också velat se en djupare analys av justitiekanslerns
            funktioner. Men vi får väl fortsätta att driva det kravet vidare.
            Vi får vara glada för att Folkpartiet också stöder det kravet.
          </note>
          <note>
            Fru talman! Rätt till s.k. passivitetstalan är inte helt ovanlig
            nere på kontinenten. Den finns t.ex. inom
          </note>
          <note>
            EU:s institutioner och har en viss preventiv betydelse.
          </note>
          <note>
            Det är inte ovanligt i de fall man har den här typen av passivitetstalan
            att respektive institution någon dag innan ett passivitetsärende
            ska upp till avgörande fullföljer vad man skulle ha gjort långt
            tidigare. Själva rätten till en sådan passivitetstalan innebär
            alltså ett nyttigt tryck på institutionerna.
          </note>
          <note>
            I dag förekommer det i Sverige på sina håll oacceptabelt långa
            handläggningstider. Ibland kan det finnas rimliga förklaringar
            till det. Av detta kan man dock inte dra slutsatsen att en lag
            om dröjsmålstalan eller passivitetstalan skulle utgöra ett omfattande
            problem för förvaltningsmyndigheterna. Det skulle i stället avsevärt
            stärka den enskildes ställning i förhållande till myndigheterna.
          </note>
          <note>
            I en rättsstat är det viktigt att medel står till buds som garanterar
            den enskilde medborgaren rätt till en säker och snabb handläggning
            av ett ärende. Detta är särskilt angeläget vad gäller fall av
            myndighetsutövning mot den enskilde.
          </note>
          <note>
            En förstärkning av den enskildes ställning gentemot den offentliga
            förvaltningen föreslår vi därför genom införandet av en s.k. dröjsmålstalan.
            En sådan talan ger den enskilde en möjlighet att i domstol få
            prövat om ett förvaltningsärende onödigt uppehålls hos den myndighet
            som har att fatta beslut i ärendet.
          </note>
          <note>
            De förvaltningsorgan mot vilkas passivitet den enskilde ska kunna
            föra talan är främst förvaltningsmyndigheterna men även regeringen
            och domstolar såvitt avser deras handläggning av förvaltningsärenden.
            De gläder mig att Moderaterna, Centerpartiet och Folkpartiet ställer
            sig bakom den tanken.
          </note>
          <note>
            Jag ber, fru talman, att få yrka bifall till reservation 5.
          </note>
          <note type="speaker">
            Anf. 33 ÅSA TORSTENSSON (c):
          </note>
          <note>
            Fru talman! Vi behandlar i dag ett betänkande som berör den statliga
            förvaltningen, och jag ska koncentrera mig på den statliga förvaltningen
            och IT.
          </note>
          <note>
            Genom att nyttja den nya tekniken kan välstånd och tillväxt möjliggöras.
            Människors livskvalitet kan höjas. Den revolutionerande utveckling
            vi står inför med ständigt ökande mängder information som görs
            tillgänglig för alltfler är en drivkraft i samhället.
          </note>
          <note>
            Utmaningen är att göra det möjligt för alla människor att både
            konsumera och producera information.
          </note>
          <note>
            Informationsteknik har länge varit ett kärt ämne att ha visioner
            om. Men det är riktigt spännande först när man börjar se de tekniska
            förutsättningarna för att börja förverkliga visionerna. Därför
            är det också viktigt att se vilken ambitionsnivå den statliga
            förvaltningen har när det gäller att ge människor ökade redskap
            så att tekniken verkligen kommer i människans tjänst.
          </note>
          <note>
            Nya och bättre tekniska lösningar och snabbare kommunikationer
            kan bidra till att förbättra människors vardag. Genom modern teknik
            demokratiseras också tillgången till kunskap och möjligheten att
            uttrycka sig.
          </note>
          <note>
            Den tekniska utvecklingen är spännande och erbjuder möjligheter
            som vi i dag inte ens kan föreställa oss, men den innehåller också
            risker. Den kanske största risken är att nya klyftor skapas mellan
            det nya samhällets överklass som har tillgång till information
            och kunskap och dem som inte har motsvarande möjligheter. Centerpartiets
            vision om den tekniska utvecklingen innebär att den ska komma
            alla till del och erbjuda alla människor i hela landet och i alla
            åldrar nya möjligheter.
          </note>
          <note>
            Fru talman! Statskontoret har i skriften Intelligenta tjänster
            och elektroniska blanketter redovisat såväl arbetet med att utveckla
            intelligenta tjänster inom ett antal myndigheter som vilka steg
            som bör tas för att man ska kunna gå vidare. För myndigheterna
            finns det stora vinster att göra genom att kunna erbjuda medborgarna
            bättre service samtidigt som myndigheterna kan spara pengar genom
            att utveckla intelligenta tjänster.
          </note>
          <note>
            Centerpartiet anser dock att regeringen valt en onödigt passiv
            hållning i frågan och att regeringen själv borde ta initiativ
            för att underlätta för myndigheter att erbjuda digitala tjänster.
            På sikt bör regeringen kräva av myndigheter att de erbjuder samtliga
            tjänster som intelligenta tjänster. Centerpartiet menar att detta
            mål bör vara uppfyllt till den 1 januari 2004
          </note>
          <note>
            och att det får ankomma på regeringen att begära underlag från
            berörda myndigheter att inkomma med förslag till hur detta kan
            ske. Därefter bör man återkomma till riksdagen med förslag som
            gör det möjligt.
          </note>
          <note>
            Fru talman! Målsättningen bör vara att en medborgare vid kontakt
            med myndigheter ska kunna sköta kontakten utifrån sin situation,
            inte utifrån hur myndigheterna är organiserade eller hur uppgifterna
            mellan myndigheter är fördelade. Ett typexempel är att man vid
            nystartande av ett företag har behov att vända sig till ett stort
            antal myndigheter. NUTEK har gjort ett försök och ett förtjänstfullt
            arbete för att underlätta detta, men det finns inte i någon samordnad
            form.
          </note>
          <note>
            Idén om en myndighetskontakt finns t.ex. i de medborgarkontor
            som en del kommuner har byggt upp och sådana borde återfinnas
            i en modern serviceinriktad statsförvaltning. Det bör ankomma
            på regeringen att ge erforderliga uppdrag åt myndigheter och tillskjuta
            medel inom ramen för utgiftsområdena för att åstadkomma detta.
          </note>
          <note>
            Fru talman! Även, och kanske framför allt, statsförvaltningen
            har ett stort ansvar för att minska de digitala klyftorna. Det
            finns en risk att en forcerad övergång till intelligenta tjänster
            i stället bidrar till att öka de sociala klyftorna i samhället
            då alla medborgare inte har tillgång till tjänsterna eller kunskap
            och självförtroende för att utnyttja dem.
          </note>
          <note>
            En avgörande aspekt på de s.k. intelligenta tjänsterna är därför
            användarvänligheten. Som var och en som tagit del av offentlig
            information via Internet kan konstatera är denna av mycket skiftande
            kvalitet. Det räcker inte heller med att ha ett användarvänligt
            gränssnitt som utgår från normalanvändaren, utan informationen
            måste kunna presenteras utifrån olika användares situation. Funktionshindrade
            och äldre är exempel på två kategorier användare som har behov
            av specialanpassade möjligheter för att kunna tillgodogöra sig
            den funktionalitet som andra användare har tillgång till.
          </note>
          <note>
            Internet och tillämpningar på nätet kan både stärka och motverka
            ett fördjupat demokratiskt samtal.
          </note>
          <note>
            Vilken väg utvecklingen tar är beroende av de beslut som fattas
            bl.a. i dag. En fortsatt fokusering på service och välfärdsproduktion
            inom ramen för servicedemokratin kommer att innebära att IT förstärker
            service- och kundperspektivet på bekostnad av ett förstärkt medborgarperspektiv.
            Det gäller att IT får uppdraget att förstärka deltagandet och
            det offentliga samtalet.
          </note>
          <note>
            Centerpartiet eftersträvar en utveckling i riktning mot en fördjupad
            deltagardemokrati där engagemang och delaktighet står i fokus.
            Detta synsätt bör också få följder för hur den offentliga IT-politiken
            utformas.
          </note>
          <note>
            Centerpartiet vill dock varna för att det kan finnas en övertro
            på IT som ett direktdemokratiskt redskap.
          </note>
          <note>
            En ensidig fokusering på rösthandlingen i en demokrati riskerar
            att föra utvecklingen i riktning mot en mentometerdemokrati som
            snarare mäter fördomar än reflekterande åsikter. Rådgivande omröstningar
            och ökade inslag av direktdemokrati på den nära politiska nivån,
            såsom brukarstyrelser eller kommundelsnämnder kan dock vara av
            stor vikt i förening med andra åtgärder för att stärka deltagandet.
            Detta förutsätter dock att det finns tillförlitliga system för
            att kontrollera identitet och bevara rösthemligheten. Regeringen
            har en viktig uppgift i att stimulera försök kring ökade inslag
            av direktdemokrati med IT-stöd som ett led i en större e-demokratisering.
          </note>
          <note>
            Fru talman! Därmed yrkar jag bifall till reservation nr 4. I
            övrigt ställer jag mig bakom de reservationer som Centern har
            fogat till detta betänkande.
          </note>
          <note>
            Jag yrkar också bifall till utskottsmajoritetens förslag när
            det gäller en utredning av ombudsmannaorganisationen.
          </note>
          <note type="speaker">
            Anf. 34 HELENA BARGHOLTZ (fp):
          </note>
          <note>
            Fru talman! Det är inte ofta som man som oppositionspolitiker
            får glädjas över framgångar i sitt utskott. Men nu får jag göra
            det i samband med behandlingen av KU-betänkandet om statlig förvaltning.
          </note>
          <note>
            Utskottsmajoriteten har nämligen beslutat om ett tillkännagivande
            till regeringen om en utredning rörande Folkpartiets och andra
            partiers förslag om att föra ihop de ombudsmän som är underställda
            regeringen till en ombudsmannaorganisation. Det handlar alltså
            om det som man kan kalla för främjandeombudsmän. Jag använder
            förkortningarna HO, DO,
          </note>
          <note>
            HomO och JämO och BO, vilket betyder Handikappombudsmannen, Diskrimineringsombudsmannen,
            Homoombudsmannen, Jämställdhetsombudsmannen och Barnombudsmannen.
          </note>
          <note>
            Ombudsmannainstitutionen behöver förtydligas och förenklas, anser
            vi i Folkpartiet. Ingripanden mot statliga och kommunala ämbetsmän
            och myndigheter bör samordnas under JO-ämbetet. Övriga ombudsmän
            bör slås samman till ett ombudsmannaämbete. Hit kan man eventuellt
            föra nya ombudsmannauppgifter, men man bör iaktta stor återhållsamhet
            med att införa sådana.
          </note>
          <note>
            Med vårt förslag skulle de enskilda människornas möjligheter
            öka och JO skulle kanske återfå något av sin forna status. Det
            sammanslagna ombudsmannaämbetet skulle få en större kraft, det
            är vår förhoppning. I förlängningen av detta kan man kanske så
            småningom överväga en gemensam diskrimineringslagstiftning, alltså
            en diskrimineringslag som omfattar de olika områdena. Men i dag
            handlar det om en utredning rörande sammanläggning av fler ombudsmannaenheter.
          </note>
          <note>
            Fru talman! Min andra synpunkt på detta betänkande gäller Justitiekanslerns
            verksamhet. Jag delar reservation med kristdemokraterna därför
            att jag vet att många människor har svårt att förstå den roll
            som
          </note>
          <note>
            Justitiekanslern har i dag, att företräda statens intressen gentemot
            enskilda men också i vissa fall fördela medel till enskilda. Dessa
            motstridiga roller är diskutabla och leder till konflikter, vilket
            också framgår av utskottsmajoritetens skrivning i betänkandet.
            Därför bör, menar jag och kristdemokraterna, regeringen göra en
            översyn av Justitiekanslerns åligganden. Jag kan inte förstå varför
            inte åtminstone de övriga borgerliga partierna, moderaterna och
            Centern, kan ställa upp på en utredning om detta.
          </note>
          <note>
            Medborgarkontor, handlingar och protokoll på nätet är sådant
            som Folkpartiet har yrkat om och som behandlas i betänkandet.
            Vi kan konstatera att det pågår en mycket spännande utveckling
            i riktning mot det som vi kallar för e-demokrati, alltså elektronisk
            demokrati. Här tror jag att vi kommer att se ett stort genombrott
            under de närmaste åren. Det är väldigt viktigt för oss politiker
            att bevaka den fortsatta utvecklingen och driva på så att vi på
            det sättet kan skapa ett större engagemang och nå grupper som
            kanske annars inte är politiskt intresserade. Jag är väldigt hoppfull
            i det avseendet.
          </note>
          <note>
            Slutligen, fru talman, delar jag till fullo de argument som förs
            fram i reservationen rörande dröjsmålstalan.
          </note>
          <note>
            Det är mycket viktigt i en rättsstat att det finns möjligheter
            som ger den enskilde rätt till en säker och snabb handläggning
            av ärenden. Det gäller särskilt när det handlar om myndighetsutövning
            mot den enskilde. Dröjsmålstalan ger den enskilde möjlighet att
            få en domstol att pröva om ett förvaltningsärende har uppehållits
            onödigt länge av en myndighet som ska fatta beslut.
          </note>
          <note>
            Jag vet av de kontakter jag har med människor att många upplever
            det som oerhört plågsamt att gå och vänta och vänta innan de får
            besked från en myndighet. Många gånger kan det vara bättre att
            få ett negativt besked än att behöva gå och vänta på att få ett
            besked över huvud taget. Det är därför som det är viktigt att
            vi tar fasta på förslaget om dröjsmålstalan.
          </note>
          <note>
            Fru talman! Med detta yrkar jag bifall till reservation nr 2,
            som handlar om en utredning rörande Justitiekanslerns roll.
          </note>
          <note type="speaker">
            Anf. 35 KENNETH KVIST (v) replik:
          </note>
          <note>
            Fru talman! Det bör kanske sägas att den motsättning i Justitiekanslerns
            roll som påpekas i reservationen från Kristdemokraterna och Folkpartiet
            egentligen är illusorisk. Att Justitiekanslern ibland ser till
            att staten utbetalar pengar till enskilda är en del av
          </note>
          <note>
            Justitiekanslerns uppdrag att tillvarata och försvara statens
            intressen. De enskildas krav på staten kan vara hemula eller rimliga
            och Justitiekanslern ser därför till att staten uppfyller sina
            åtaganden och lever enligt de lagar och regler som finns. I annat
            fall skulle ju staten komma i en rättslig konflikt som skulle
            orsaka staten större kostnader. Så den här motsättningen finns
            inte, utan båda dessa roller ryms inom det grunduppdrag som Justitiekanslern
            har. Vi tycker inte att det behövs någon särskild utredning, utan
            det är egentligen bara att ta reda på hur det förhåller sig.
          </note>
          <note>
            Därför biträder jag utskottsmajoritetens syn på saken.
          </note>
          <note type="speaker">
            Anf. 36 HELENA BARGHOLTZ (fp) replik:
          </note>
          <note>
            Fru talman! Jag tycker nog att Kenneth Kvist har en lite väl
            optimistisk uppfattning om hur det fungerar med JK. Det som jag
            har framfört om detta med
          </note>
          <note>
            JK:s dubbla roller - det är inte bara jag som påpekar detta,
            utan det framgår också av tidigare utredningar som har gjorts
            om JK:s roll och av det betänkande som vi i dag har avlämnat -
            är att det här är komplicerat, inte minst för enskilda som kanske
            inte är så väldigt insatta i dessa frågor. När de vänder sig till
          </note>
          <note>
            Justitiekanslern kan de plötsligt känna att Justitiekanslern
            mer tar till vara statens intresse än deras eget och blir förvirrade
            av detta. Det vet jag mycket väl.
          </note>
          <note type="speaker">
            Anf. 37 KENNETH KVIST (v) replik:
          </note>
          <note>
            Fru talman! Det må hända att detta är svårt att tränga in i,
            men icke desto mindre är det på det sättet att Justitiekanslern
            tillvaratar statens intressen. Om
          </note>
          <note>
            JK upptäcker att staten av någon anledning är skyldig att göra
            en utbetalning till en enskild ser JK till att staten gör detta.
            Det är ingen konflikt med att JK
          </note>
          <note>
            företräder regeringens och statens intressen, utan det är en
            utlöpare av detta. Det kan kanske upplevas som motsättningsfullt,
            men tänker man på det ett varv till märker man att det rimmar
            mycket väl med den funktion som JK har. Detta behöver, vill jag
            ännu en gång säga, inte utredas.
          </note>
          <note type="speaker">
            Anf. 38 HELENA BARGHOLTZ (fp) replik:
          </note>
          <note>
            Fru talman! Uppenbarligen är det så att människor i allmänhet
            inte förstår den här skillnaden. Därför tycker jag att det finns
            all anledning att göra en översyn av JK:s roll för att se hur
            den kan klargöras för människor i allmänhet, så att fler än bara
            Kenneth
          </note>
          <note>
            Kvist förstår detta.
          </note>
          <note type="speaker">
            Anf. 39 PER LAGER (mp):
          </note>
          <note>
            Fru talman! Bland de frågor som tas upp i detta betänkande om
            statlig förvaltning vill jag framför allt ta upp två frågor.
          </note>
          <note>
            Den första handlar om ombudsmännen och den majoritetstext som
            Miljöpartiet ställt sig bakom. Den andra frågan handlar om alkoholfri
            representation, där vi i Miljöpartiet i konsekvens med vår inställning
            till alkoholfrågor reserverar oss tillsammans med
          </note>
          <note>
            Vänstern.
          </note>
          <note>
            Jag yrkar bifall till reservation 7, i övrigt bifall till betänkandet.
          </note>
          <note>
            Fru talman! Ombudsmännens roll, antal och hemvist har diskuterats
            till och från under en längre tid.
          </note>
          <note>
            Miljöpartiet har i det här betänkandet bildat majoritet med de
            fyra borgerliga partierna för ett tillkännagivande om att utreda
            om det nu finns förutsättningar att slå samman några eller samtliga
            ombudsmannainstitutioner till en institution och om huvudmannaskapet
            ska ligga hos regering eller riksdag. Miljöpartiet ser fördelar
            med att lägga samman de s.k. främjandeombudsmännen till en institution.
            Vi vill gärna kalla den rättighetsombudsmannainstitutionen, RO
            eller
          </note>
          <note>
            MRO. Det finns olika förslag på detta.
          </note>
          <note>
            I dag är diskrimineringsfrågorna uppdelade på fem departement
            och minst fyra riksdagsutskott.
          </note>
          <note>
            Ombudsmännens uppdrag faller under fyra olika ministrars ansvarsområden.
            Med en utgångspunkt i mänskliga rättigheter i stället för särintressen
            skulle det politiska arbetet kunna bli mer fokuserat, menar vi.
            Vi ser det också mer naturligt att den sammanslagna ombudsmannainstitutionen
            får riksdagen som huvudman. Det här handlar givetvis om ombudsmännens
            uppgifter.
          </note>
          <note>
            I dag regleras uppgifterna genom förordning och instruktion för
            respektive ombudsman. Deras uppgifter sägs närmast handla om att
            implementera viss lagstiftning genom t.ex. rådgivnings- och upplysningsverksamhet
            och om att främja utveckling på området både nationellt och internationellt.
            Vi ser gärna att deras roll klargörs och blir mer aktiv vad gäller
            försvar av mänskliga rättigheter. Det ska vara en institution
            dit människor kan vända sig, inte bara för att få råd och information
            utan också aktiv hjälp.
          </note>
          <note>
            JämO, DO, HomO och HO har lagstiftning att stödja sig på som
            ger dem större möjligheter, medan t.ex. BO, Barnombudsmannen,
            inte har någon sådan lagstiftning utan enbart barnkonventionen,
            som vi i
          </note>
          <note>
            Sverige tyvärr ännu inte har gjort till lag.
          </note>
          <note>
            Ombudsmännens roll är bl.a. att bevaka efterlevnaden av lagstiftningen,
            och barnkonventionen för
          </note>
          <note>
            BO:s del, och att aktivt ta initiativ. Därför bör de ha en mer
            självständig roll. I dag sitter de ofta på två stolar. Dels lyder
            de under regeringen, dels ska de kontrollera efterlevnaden hos
            regeringens myndigheter. För en självständig roll bör ombudsmännen
            kapa banden till regeringen, menar vi, och ges möjligheter att
            själva i högre grad utforma innehållet i sin verksamhet.
          </note>
          <note>
            Jag vet att det pågår ett arbete i regeringen för att bl.a. ge
            BO en mer självständig roll än tidigare. Därför ser jag att vårt
            bredare utredningskrav ligger helt i linje med utvecklingen i
            dag.
          </note>
          <note>
            När det gäller alkoholfri representation, fru talman, tycker
            vi att det är viktigt att i praktiken kunna visa på de restriktiva
            traditioner som vi i Sverige har vad gäller alkohol i samband
            med arbete. I en gemensam motion med ledamöter från sex olika
            partier är tonen mer skärpt än i den reservation som vi står bakom.
            Motionen handlar om riksdagens representation i allmänhet.
          </note>
          <note>
            Det vore bra om riksdagen kunde gå före här. Det handlar ju inte
            bara om principer och om att det kan uppfattas som stötande bland
            allmänheten. I botten, fru talman, handlar det också om solidaritet
            med dem som har bekymmer med alkohol eller som är direkt alkoholsjuka.
            Priset för en sådan solidaritet väger lätt som en fjäder mot eventuella
            förväntningar bland gäster.
          </note>
          <note>
            I reservationen gäller det enbart s.k. arbetsluncher.
          </note>
          <note>
            Frågan är alltså något insnävad. Motionen har väckts med tanke
            på förestående EU-ordförandeskap och också för att ge större möjligheter
            för en majoritet i kammaren för denna hållning.
          </note>
          <note>
            I reservationen begär vi att regeringen fastställer en policy
            för konferens- och mötesverksamhet under det svenska ordförandeskapet
            om att alkohol inte ska serveras vid arbetsluncher. Ibland kan
            det vara mer lönsamt att ta ett sådant här kortare steg. Jag hoppas
            på en majoritet för det här förslaget.
          </note>
          <note type="speaker">
            Anf. 40 KENNETH KVIST (v) replik:
          </note>
          <note>
            Fru talman! Det gäller att förstå hur staten och statssystemet
            är uppbyggda. Enligt regeringsformen är det regeringen som styr
            riket på riksdagens uppdrag och med förankring i riksdagen. Regeringen
            måste ha instrument för att kunna göra detta; se till att lagar
            implementeras men också se till, via de här myndigheterna, att
            enskildas intressen tas till vara.
          </note>
          <note>
            Det är inte så att det, som Per Lager säger, bara är information
            och liknande som de här främjandeombudsmännen ägnar sig åt. De
            ger också många gånger ett verksamt stöd till enskilda människor.
          </note>
          <note>
            Om tanken är att detta ska läggas under riksdagen för att, som
            Per Lager säger, ombudsmännen själva ska utforma sin verksamhet,
            då ska vi alltså ha en sorts av ingen styrda självständiga ombudsmän.
            Vad leder det till, för det första, om vi har myndigheter som
            inte har de demokratiska institutionerna över sig och lever under
            deras kontroll? Man måste för det andra också göra en åtskillnad
            mellan riksdagens uppgifter, som väljer och vrakar regeringen
            och kontrollerar regeringen så att den gör vad den ska, och regeringens,
            som styr riket på riksdagens uppdrag.
          </note>
          <note>
            Till det behöver regeringen institutioner så att detta styrande
            verkligen når ut i samhället.
          </note>
          <note>
            Det är de skillnaderna man måste ha klara för sig.
          </note>
          <note>
            Börjar vi försöka bygga om detta hus så är det inte bara en och
            annan byggsten som man måste ta i. Då måste man så att säga se
            till helheten. Då är det inte bara fråga om en ombudsmannaorganisation
            eller om huvudmannaskapet. Då får vi tänka över hela statens uppbyggnad
            i dess helhet, och det är vi inte beredda att biträda.
          </note>
          <note type="speaker">
            Anf. 41 PER LAGER (mp) replik:
          </note>
          <note>
            Fru talman! Visst handlar det om helheten, Kenneth Kvist. I det
            här betänkandet handlar det om en utredning av ombudsmannainstitutionen,
            av hur man kan slå ihop de olika ombudsmännen, och om huvudmannaskapet.
            Vad jag gav uttryck för var en riktlinje framåt, vad jag själv
            och Miljöpartiet tror att man skulle kunna utveckla det till.
            Visst medger detta vidare förändringar av systemet. Det gör det
            säkert.
          </note>
          <note>
            Men vad det här handlade om, och vad jag poängterade, var ett
            mer självständigt innehåll, alltså att utforma innehållet i ombudsmannainstitutionen.
            Det är ju väldigt viktigt för att ombudsmannen ska kunna vara
            verksam och aktivt ta initiativ.
          </note>
          <note type="speaker">
            Anf. 42 KENNETH KVIST (v) replik:
          </note>
          <note>
            Fru talman! Jag förstår mycket väl att Miljöpartiet eftersträvar
            förändringar. Men jag är emot dessa förändringar. Ni verkar inte
            ha kommit till insikt om dem. Det finns något slags ämbetsmannarevolt,
            där ämbetsmännen på område efter område vill styra och där politikens
            roll ska förminskas. Er inställning i detta sammanhang är egentligen
            också ett uttryck för detta. Jag vill varna för den inställningen.
            Jag tycker i stället att man ska värna demokratin och de demokratiska
            institutionerna.
          </note>
          <note type="speaker">
            Anf. 43 PER LAGER (mp) replik:
          </note>
          <note>
            Fru talman! Ja, det är ju just att värna demokratin som det är
            fråga om. Därför vill vi bl.a. utreda den här frågan om ombudsmannainstitutionen.
          </note>
          <note>
            (forts. 9 §)
          </note>
          <note>
            Ajournering
          </note>
          <note>
            Kammaren beslutade kl. 13.53 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Frågestund
          </note>
          <note type="speaker">
            Anf. 44 TREDJE VICE TALMANNEN:
          </note>
          <note>
            I dagens frågestund deltar följande statsråd:
          </note>
          <note>
            statsminister Göran Persson, jordbruksminister Margareta Winberg,
            statsrådet Leif Pagrotsky, statsrådet
          </note>
          <note>
            Ulrica Messing och miljöminister Kjell Larsson.
          </note>
          <note>
            Statsministern besvarar allmänpolitiska frågor.
          </note>
          <note>
            Frågor till övriga statsråd förutsätts beröra deras ansvarsområden
            inom regeringen.
          </note>
          <note>
            Vi börjar då med den inledande frågan.
          </note>
          <note>
            Bensin- och dieselskatten
          </note>
          <note type="speaker">
            Anf. 45 ROLF GUNNARSSON (m):
          </note>
          <note>
            Fru talman! Jag vill ställa min fråga till statsministern. Detta
            är ingen ny fråga, men den är alltid lika aktuell. I den del av
            landet som jag kommer från,
          </note>
          <note>
            Dalarna, finns det en fråga som dominerar när jag går på ICA
            och handlar eller när jag går på gatan och träffar folk. Det är
            frågan om bensinskatten.
          </note>
          <note>
            Jag har tidigare diskuterat den här frågan med finansministern
            ett antal gånger. Han har alltid avslutat sina inlägg i de debatterna
            med att det inte nu är aktuellt att sänkta skatten på bensin och
            diesel. I dag tänkte jag ta chansen att fullfölja frågan. Har
            regeringen funderingar och tankar på att sänka bensineller dieselskatten?
          </note>
          <note>
            Anf. 46 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nej, det har vi inte. Skälet till det är mycket enkelt.
            Bensin- och dieselskatt är inte bara en fiskal åtgärd, utan det
            är också en beskattning av ett bränsle som inte har framtiden
            för sig. Det är väl fler än jag som är oroade över den klimatförändring
            som vi med stor sannolikhet bevittnar. Vi vet vad förbränningen
            av kol, olja, bensin, diesel och gas betyder i de sammanhangen.
            Att i detta läge, med det vi nu upplever, skicka ut signalen att
            detta är ett bränsle som vi vill stimulera ytterligare förbrukning
            av vore politiskt oklokt.
          </note>
          <note type="speaker">
            Anf. 47 ROLF GUNNARSSON (m):
          </note>
          <note>
            Fru talman! Jag tackar statsministern för svaret.
          </note>
          <note>
            Jag tror att de som tittar på TV och lyssnar på den här debatten
            tycker att det är bra att det kommer ett besked från regeringen.
            Jag tycker att det är ett klart och konkret besked. Finansministern
            har varit lite svävande. Det är ett bra besked som statsministern
            nu ger att den sittande regeringen inte tänker sänka bensineller
            dieselskatten.
          </note>
          <note>
            Anf. 48 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag anar ju lite partipolitik i frågeställarens upplägg
            av frågan. Det hör ju hemma här i riksdagen. Men när nu den första
            moderat som får chansen att fråga här i kammaren väljer den här
            ingångsvinkeln, ska man komma ihåg att när vi hade en moderat
            skatteminister var han mycket miljöframsynt. Den nuvarande moderatledaren
            höjde bensinoch dieselskatterna väldigt mycket. Vi vårdar de skattenivåerna.
          </note>
          <note>
            Översvämningssituationen i Arvika
          </note>
          <note type="speaker">
            Anf. 49 TORGNY DANIELSSON (s):
          </note>
          <note>
            Fru talman! Jag ställer min fråga till miljöminister
          </note>
          <note>
            Kjell Larsson. Jag vet att miljöministern besökte min hemkommun
            Arvika i går. Det berodde på den översvämningssituation som finns
            där. Jag vet också att det här besöket var mycket uppskattat.
            För närvarande är vattennivån nära tre meter högre än normalt.
          </note>
          <note>
            Tillströmningen fortsätter även om takten inte är lika hög som
            tidigare.
          </note>
          <note>
            Min fråga är då hur ministern bedömer situationen i Arvika efter
            det här besöket. Vilka insatser bedömer ministern behöver göras
            för att mildra de negativa effekterna av detta? Det gäller de
            skador och den förstörelse som drabbar de människor som bor i
            området.
          </note>
          <note>
            Anf. 50 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Det var naturligtvis en lite skrämmande upplevelse
            att komma till Arvika. Vi är ju inte vana vid att vattennivåerna
            är tre-fyra meter över de normala. Vi är inte vana vid att se
            översvämmade gator och torg och hus där det rinner in vatten i
            källaren.
          </note>
          <note>
            Glädjande nog tar arvikaborna, vilket i och för sig är förväntat,
            detta med väldigt bra humör och med mycket jädrar anamma. Man
            tar verkligen i när man försöker lösa de här problemen. Vi kommer
            naturligtvis att följa den här utvecklingen. Mitt besök var ett
            led i det. Om det finns möjligheter för centrala åtgärder är det
            klart att vi kommer att sätta in dem. För närvarande verkar det
            akuta behovet inte finnas.
          </note>
          <note>
            Låt mig också säga att regeringen avsatte 100
          </note>
          <note>
            miljoner kronor i augusti till de kommuner som då drabbades av
            översvämningar. Nu finns det möjligheter för Arvika och andra
            kommuner som drabbas att söka pengar från dessa 100 miljoner kronor
            även om ansökningstiden för de tidigare drabbade kommunerna har
            gått ut.
          </note>
          <note type="speaker">
            Anf. 51 TORGNY DANIELSSON (s):
          </note>
          <note>
            Fru talman! Jag tackar ministern för det svaret.
          </note>
          <note>
            Det var mycket positivt att möjligheten finns att söka pengar
            för eventuella insatser. Nu är det ju lite tidigt att se vilka
            konsekvenser som kommer av den här översvämningen. Det får vi
            se när vattnet sjunker undan.
          </note>
          <note>
            Men en fråga som naturligtvis väcks är om man kan förebygga detta
            på något sätt. Jag har en fråga i samband med det. Kan man på
            något sätt göra så att kommunikationen inom ett vattensystem kan
            förbättras? Jag har lärt mig att det tar tolv dygn innan det vatten
            som ramlar ned på de högsta punkterna i Norge når Säffle där man
            skulle kunna öppna slussluckorna. Detta borde kunna lösas med
            en förenklad kommunikation. Finns det några tankar kring den här
            typen av förebyggande åtgärder?
          </note>
          <note>
            Anf. 52 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Efter augustihändelserna har vi börjat arbeta med
            att se över vattendomarna som ju påverkar vattenflödet genom de
            här vattenlederna. Det är ett mödosamt arbete, men vi ska försöka
            göra det. Det är en del i det man kan göra för att förebygga framtida
            händelser av det här slaget.
          </note>
          <note>
            Vi har också lagt ett uppdrag till SMHI för att de ska redovisa
            sina erfarenheter från augusti. Det anknyter ju till detta med
            vattenföringen från Norge ned till Arvika. Kan man förutse det
            på ett bättre sätt? Det kan vi kanske få svar på.
          </note>
          <note>
            Låt mig också ansluta till statsministerns svar tidigare. Ökade
            risker för översvämningar och att översvämningarna kan bli värre
            och inträffa oftare är ju vad experterna förutspår som en följd
            av de förändrade klimatförhållandena i Sverige och i världen.
            SMHI
          </note>
          <note>
            har en bedömning att på 100 år kommer nederbördsmängden över
            Sveriges inland att öka med ungefär
          </note>
          <note>
            30 %. Det vattnet ska ned till Östersjön eller ned till västerhavet.
            Det är klart att det kan uppstå många problem på vägen. Det är
            viktigt att vi nu börjar en bred diskussion för att undersöka
            sårbarheten inför ett förändrat klimat också i Sverige.
          </note>
          <note>
            Bedömningen av arbetsskador m.m.
          </note>
          <note type="speaker">
            Anf. 53 MARGARETA VIKLUND (kd):
          </note>
          <note>
            Fru talman! Jag har en fråga till jämställdhetsministern. Tyvärr
            får vi ofta information genom massmedierna att kvinnors situation
            i olika sammanhang inte är särskilt jämställd i världens mest
            jämställda land.
          </note>
          <note>
            En ny undersökning visar t.ex. att kvinnor oftare än män får
            avslag när det gäller ersättning för arbetsskador. 32 % av kvinnorna
            fick bifall mot 42 % av männen i den undersökning som refereras
            i bl.a. Dagens Nyheter den här veckan. Kvinnors skador bedöms
            hårdare än mäns.
          </note>
          <note>
            Dessutom har vi också nyligen kunnat se att klyftorna i samhället
            ökar. De som har det sämst är de ensamstående kvinnorna med barn.
            Klyftorna börjar bli så stora och omfatta så många att de är näst
            intill alarmerande. Vilka är jämställdhetsministerns nu aktuella
            planer för att för det första minska ojämlikheten när det gäller
            bedömningen av arbetsskador och för det andra ge de ensamstående
            kvinnorna med barn en ökad social och ekonomisk support?
          </note>
          <note>
            Anf. 54 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det är alldeles riktigt, det var under den borgerliga
            regeringen som arbetsskadelagen skärptes. Det innebar, när vi
            nu kan se resultatet, att kvinnor drabbas mer än män. Det är också
            av det skälet som vi nu, när vi har råd, troligen kommer att kunna
            rätta till det. Det här är för övrigt något som statsministern
            aviserade på LO-kongressen. Detta är ett prioriterat område, inte
            minst ur jämställdhetssynpunkt men naturligtvis också i sak, så
            den översynen ska göras.
          </note>
          <note>
            Så till den andra frågan. Under de svåra åren på
          </note>
          <note>
            90-talet fick barnfamiljerna som grupp bära den allra tyngsta
            bördan. Nu när vi har råd igen är det därför barnfamiljerna som
            står först. Därför presenterade vi i budgetpropositionen en mycket
            stor satsning på just barnfamiljerna. Vi vet att de har burit
            en tung börda.
          </note>
          <note>
            Vi vet att de behöver dessa extra pengar. Det handlar om barnbidrag,
            om maxtaxa på dagis, om mer personal inom barnomsorgen osv.
          </note>
          <note>
            Vi hoppas att vi också ska nå ett annat mål med detta, nämligen
            att par, kvinnor, vågar föda flera barn.
          </note>
          <note type="speaker">
            Anf. 55 MARGARETA VIKLUND (kd):
          </note>
          <note>
            Fru talman! Jag ber att få tacka för svaret. Det är ganska märkligt,
            tycker jag, att varenda gång man ställer en fråga är det mesta
            den f.d. borgerliga regeringens fel.
          </note>
          <note>
            Det är ju nu frågan gäller. Hur tänker man nu, i dagsläget, ta
            tag i de här frågorna om arbetsskador?
          </note>
          <note>
            Man har aviserat att man ska göra något. Men vad?
          </note>
          <note>
            Det skulle jag vilja veta.
          </note>
          <note>
            Sedan har vi det här att man ska satsa på barnfamiljerna. Det
            är väldigt bra, tycker jag. Men hur har man tänkt sig att man
            nu ska ta tag i den stora grupp av ensamstående kvinnor med barn
            som har det jättejobbigt? Det fick jag inte något klart besked
            om, tycker jag.
          </note>
          <note>
            Anf. 56 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag måste ju förklara hur det här olyckliga beslutet
            kom till. Det var 1992, och då var det bevisligen en borgerlig
            regering. Det är bara fakta.
          </note>
          <note>
            Det var ju bl.a. det här beslutet som ledde fram till den opinion
            utanför riksdagshuset, utanför de politiska partierna, t.ex. de
            s.k. stödstrumporna, som reagerade mot den kvinnofientliga politiken.
            Det var kanske också ett av skälen till att det blev en ny regering
          </note>
          <note>
            1994.
          </note>
          <note>
            Men är det så att Margareta Viklund och kd nu har en annan uppfattning
            är det bra. Då hoppas vi på stöd när den här frågan så småningom
            kommer till riksdagen.
          </note>
          <note>
            Det bästa vi kan göra för de ensamstående kvinnorna är att driva
            en politik där också de får rätt till ett eget arbete, en egen
            lön så att de kan försörja sig och sina barn.
          </note>
          <note>
            Alldeles nu i dagarna kan vi konstatera att arbetslösheten trots
            många invändningar har halverats.
          </note>
          <note>
            Det är klart att det också betyder oerhört mycket för de ensamstående
            kvinnorna, men därutöver även maxtaxan på dagis.
          </note>
          <note>
            Försäljning av kommunala bostadsbolag
          </note>
          <note type="speaker">
            Anf. 57 ÅSA TORSTENSSON (c):
          </note>
          <note>
            Fru talman! Jag skulle vilja ställa en fråga till statsministern.
          </note>
          <note>
            Den parlamentariska ALLBO-kommittén har lagt fram ett förslag,
            rent utav ett par, om att det ska kunna krävas två tredjedels
            majoritet i kommunfullmäktige för att sälja kommunala bostadsbolag.
          </note>
          <note>
            Det här innebär helt nya, eller låt mig säga nygamla beslutsprinciper
            som ska införas eller återinföras. Det är principer som socialdemokraterna
            med den äran faktiskt slogs för att få bort.
          </note>
          <note>
            Därför ställer jag nu frågan till statsministern om statsministern
            inte ser någon fara i att återinföra nya principer om hur demokratin
            ska utövas, och om det inte vore på sin plats att statsministern
            redan nu kunde meddela att detta inte kommer att förverkligas.
          </note>
          <note>
            Anf. 58 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Jag har redan sagt att jag ser problem med den typen
            av förslag. Vi får låta någon klok person titta på det hela. Det
            är ingen tvekan om att det finns principiella invändningar.
          </note>
          <note>
            Vad det bottnar i är ju att vi ser en del kraftiga förändringar
            av den kommunala förmögenheten. När vi började i kommunalpolitiken
            i min generation fanns det ett förmögenhetsskydd som förhindrade
            den typ av kommunalt självstyre som vi nu upplever när man säljer
            ut jättelika tillgångar av kommunens förmögenhetsmassa. Det togs
            bort.
          </note>
          <note>
            Sedan har vi nu en situation då vi ju ser att man bedriver en
            politik - och som ALLBO-kommittén har reagerat på - som leder
            fram till en segregation framför allt i våra storstäder. Det blir
            inte kvar några hyresrätter.
          </note>
          <note>
            Om det här är det bästa sättet att hantera den här frågan på
            återstår att se. Det är ett utredningsförslag.
          </note>
          <note>
            Låt oss titta vidare på det utan att för den skull binda oss.
          </note>
          <note type="speaker">
            Anf. 59 ÅSA TORSTENSSON (c):
          </note>
          <note>
            Fru talman! Jag tackar statsministern för signalen om tveksamhet
            vad gäller förändringen till ett majoritetsskydd mot förändringar.
          </note>
          <note>
            Jag måste ändå ställa frågan eftersom det mycket handlar om praktiskt
            politik. Jag skulle vilja få en bredd på svaret när det gäller
            demokratin. Är det inte så att kommuninvånarna i Strömstad, Katrineholm
            och Malmö ska kunna få besluta om sina egna angelägenheter? Det
            är faktiskt möjligheten att utöva demokratiskt arbete, att kunna
            ta ansvar och att kunna utkräva ansvar av sina förtroendevalda
            som jag upplever är det viktiga.
          </note>
          <note>
            Anf. 60 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Där delar vi naturligtvis grundläggande värderingar
            men aldrig så långt att exempelvis skolan kan se ut hur som helst
            beroende på i vilken kommun du bor - det finns ju också ett krav
            på nationell likvärdighet i ett skolsystem - och aldrig så långt
            att vi ser att det ansvarstagande med skatteuttagsrätt som ligger
            exempelvis på äldreomsorgen kan se ut hur som helst. Här måste
            det också finnas ett utrymme för den här församlingen, riksdagen,
            att lägga fast kvalitetskrav, att sätta upp nationella mål. Det
            vill jag bestämt hävda.
          </note>
          <note>
            Sedan är jag glad över den principiella ansats vad gäller valgenomslaget
            som Åsa Torstensson har. Det finns ju nu en tendens att utgående
            majoriteter i vissa delar av landet vill teckna långa avtal som
            omöjliggör för inkommande majoriteter att under sin fyraårsperiod
            bedriva en politik som väljarna har gett dem mandat för.
          </note>
          <note>
            Det sättet att skriva avtal som undanröjer valresultatet är någonting
            som vi också ska titta på. Det vore ju oerhört välgörande om Centern
            var med och stödde den renhållningen vad gäller kommunal demokrati.
          </note>
          <note>
            Barentssamarbetet
          </note>
          <note type="speaker">
            Anf. 61 LENNART GUSTAVSSON (v):
          </note>
          <note>
            Fru talman! För att underlätta det regionala Barentssamarbetet
            i norra Västerbotten har regeringen, om jag har läst rätt, avsatt
            30 miljoner att användas under tre år. Det är bra. Arbetet på
            den lokala och regionala nivån är ju helt avgörande för om man
            ska lyckas.
          </note>
          <note>
            Men det behövs ju också ett nationellt och ett statligt engagemang
            i den här frågan.
          </note>
          <note>
            Min fråga till statsrådet Pagrotsky blir: Hur och på vilket sätt
            kommer Sverige att lyfta fram Barenstfrågorna under Sveriges ordförandeskap
            nästa halvår?
          </note>
          <note type="speaker">
            Anf. 62 Statsrådet LEIF PAGROTSKY (s):
          </note>
          <note>
            Fru talman! Vi är ju nu inne i ett skede när vi förbereder ordförandeskapet
            för de olika ministerråden.
          </note>
          <note>
            Vi går igenom vilka dagordningar vi kommer att jobba med för
            de olika mötena och vilka projekt vi ska driva.
          </note>
          <note>
            Vi har bestämt att alla ministerråd under det svenska ordförandeskapet
            ska ta upp frågor om det som kallas för den nordliga dimensionen
            i EU - våra relationer med våra grannar i norr i alla möjliga
            olika avseenden. Samtliga ministerråd kommer att behandla detta.
          </note>
          <note>
            Ett antal av ministerråden kommer under den här rubriken att
            prioritera frågor kring samarbete i Barentsregionen. Ett mycket
            viktigt exempel är miljöministrarna som kommer, i alla fall enligt
            vad som nu planeras, att diskutera de mycket angelägna miljöproblemen
            kring de militära föroreningarna i Barentsområdet, t.ex. i Murmansk.
            Där ligger det gamla atomreaktorer på gamla ubåtar och andra fartyg
            och rostar i hamnen.
          </note>
          <note>
            Det är bara ett exempel men jag räknar med att ganska många av
            ministerråden kommer att ta upp den här typen av frågor i sina
            arbetsprogram.
          </note>
          <note type="speaker">
            Anf. 63 LENNART GUSTAVSSON (v):
          </note>
          <note>
            Fru talman! Det är bra att miljöfrågor lyfts fram på ministerrådsmötena.
            En god och levande miljö är ju en förutsättning för att vi ska
            kunna leva i den här regionen.
          </note>
          <note>
            En annan förutsättning är att vi har vettiga och bra kommunikationer.
            I dagarna har vi fått veta att de öst-västliga kommunikationerna
            över Kvarken hotas.
          </note>
          <note>
            Den regionen är i sig en viktig del i Barentsregionen.
          </note>
          <note>
            Det finns i den regionen liksom i andra regioner ett nationellt
            ansvar för kommunikationerna. Min följdfråga blir därför: Kommer
            man att ta upp frågan om de öst-västliga förbindelserna över Kvarken
            på något av ministermötena som rör kommunikation?
          </note>
          <note type="speaker">
            Anf. 64 Statsrådet LEIF PAGROTSKY (s):
          </note>
          <note>
            Fru talman! Jag ska vara ärlig och säga som det är: Jag vet inte
            om transportministrarna kommer att diskutera just färjeförbindelsen
            mellan Umeå och
          </note>
          <note>
            Vasa vid sina möten.
          </note>
          <note>
            Jag ser två alternativ: Jag kan ta upp detta med
          </note>
          <note>
            Björn Rosengren och fråga hur planerna ser ut, eller också kan
            riksdagsledamoten Lennart Gustavsson vid nästa frågestund ställa
            frågan till Björn Rosengren och se om han kan ge ett klart och
            redigt svar.
          </note>
          <note>
            I första hand är väl detta ett svensk-finskt problem. Vi har
            redan i år satsat 40 miljoner tillsammans på den här färjelinjen.
            Det kanske finns EU-program där det kan vara angeläget att stödja
            just den här förbindelsen.
          </note>
          <note>
            Annars har vi i EU-sammanhang inriktat oss på kommunikationerna
            med Ryssland, som t.ex. att förkorta vägen mellan Luleå och Murmansk
            genom att öppna en ny tullstation som förkortar vägen väldigt
            mycket. Vi samarbetar också i EU-kretsen för att gå vidare på
            det området.
          </note>
          <note>
            Skogsnäringen
          </note>
          <note type="speaker">
            Anf. 65 ANNE-KATRINE DUNKER (m):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Ulrica Messing.
          </note>
          <note>
            Statsrådet har ju fått en relativt ny lott med regionalpolitiska
            frågor och uttalat att regionalpolitiken hittills har varit ganska
            oprofilerad, och att den nu ska få en starkare profil.
          </note>
          <note>
            En av de starka profiler som finns i glesbygden är ju skogsnäringen.
            Det är en näring som tillsammans med många andra brottas med stora
            konkurrensproblem från flera av våra grannländer.
          </note>
          <note>
            Den höga dieselskatten är ett allvarligt problem.
          </note>
          <note>
            Vi har ju tidigare hört statsministern säga att dieseln inte
            har framtiden för sig. Därför passar min fråga väl: På vilket
            sätt kommer statsrådet att verka för att den svenska skogsråvarans
            konkurrenskraft ska höjas?
          </note>
          <note type="speaker">
            Anf. 66 Statsrådet ULRICA MESSING (s):
          </note>
          <note>
            Fru talman! Den svenska skogen står sig ganska bra i konkurrens
            med många andra näringar. Vi lever ju i en värld som präglas av
            öppnare gränser, av ökad handel både när det gäller varor och
            självklart också utbytet av personliga kontakter. Det är en rörelse
            som kommer att fortsätta. Vi välkomnar den varmt.
          </note>
          <note>
            När det gäller skogsfrågorna finns det inget samarbete på EU-nivå
            som begränsar eller försvårar den handeln. Där är det en fri marknad.
            På de delar där vi samarbetar på europeisk nivå, där skogen ibland
            berörs, handlar det om en ingång utifrån jordbrukspolitiken. När
            det är en viktig fråga att ta upp för oss, för att underlätta
            för den svenska skogsnäringen att verka tillsammans med andra
            näringar i EU, bereder jag och
          </note>
          <note>
            Margareta Winberg självklart de frågorna tillsammans. När det
            gäller villkoren för skogen här hemma diskuterar jag självklart
            de frågorna med företrädarna för skogsorganisationerna.
          </note>
          <note type="speaker">
            Anf. 67 ANNE-KATRINE DUNKER (m):
          </note>
          <note>
            Fru talman! Jag tackar för svaret, men jag blev inte riktigt
            klok på vad statsrådet egentligen menade.
          </note>
          <note>
            Statsrådet är ju själv bosatt i Norrland, om än i nedre delen,
            och är väl medveten om de problem som vår skogs- och jordbruksnäring
            har. På vilket sätt tänker statsrådet vara med och verka exempelvis
            när det gäller dieselskatterna? Vi har ju nu hört att dieseln
            inte har framtiden för sig. Vad ska man då använda för sina transporter?
            Sverige är ett långt land och man har långa transporter.
          </note>
          <note>
            Samma sak gäller energiskatterna, där det ju har skett en förändring,
            men där är jord- och skogsbruket inte inkluderat, vad jag förstår.
            Tänker statsrådet på något sätt vara med och försöka förändra
            där?
          </note>
          <note type="speaker">
            Anf. 68 Statsrådet ULRICA MESSING (s):
          </note>
          <note>
            Fru talman! Jag vill understryka vad jag sade redan i mitt förra
            inlägg. Jag tror att Anne-Katrine
          </note>
          <note>
            Dunker inte lyssnade på det. Jag för en dialog med företrädare
            för skogsorganisationerna - små och stora skogsägare. Det är viktigt
            att komma ihåg att majoriteten av skogsägarna i vårt land har
            oerhört lite skog.
          </note>
          <note>
            De bedriver sitt skogsbruk vid sidan av annat arbete.
          </note>
          <note>
            Sedan har vi några stora bolag som är starka, som har möjlighet
            att expandera, och som ska få förutsättningar att göra det på
            en öppen marknad. Det är viktigt.
          </note>
          <note>
            Skogen är en viktig näring för Sverige nu, och den kommer att
            fortsätta att vara det. För att stötta det gör vi en rad olika
            saker. Statsministern har redan svarat när det gäller vår syn
            på dieselskatten.
          </note>
          <note>
            Vi tittar också över förvärvslagstiftningen. Vi har ett transportstöd
            där vi försöker gynna de delar av verksamheter i vårt land som
            på grund av sitt läge och lokalisering har sämre möjlighet att
            konkurrera än andra näringar. Det är ett stöd som vi kommer att
            fortsätta med också i framtiden.
          </note>
          <note>
            Jag utgår ifrån att i den mån som skogsnäringen i dag upplever
            stora problem med de lagstiftningar som finns kommer man att lyfta
            fram dem tillsammans med mig som ansvarig skogsminister. Vid de
            kontakter vi har haft hittills har man inte gjort det. Man menar
            att det finns möjligheter att fortsätta att växa utifrån de regler
            och lagar som gäller i dag.
          </note>
          <note>
            Den öppna arbetslösheten
          </note>
          <note type="speaker">
            Anf. 69 HANS HOFF (s):
          </note>
          <note>
            Fru talman! Jag vill ställa en fråga till statsministern.
          </note>
          <note>
            För en timme sedan kom nyheten att den öppna arbetslösheten nu
            är 4 %. Den öppna arbetslösheten har därmed halverats på fyra
            år. Det är viktigt att den målsättning som regeringen satt upp
            klaras. Men det allra viktigaste är att konstatera att tiotusentals
            människor lämnat arbetslöshetens gissel, människor som i dag har
            återfått självförtroende och framtidstro.
          </note>
          <note>
            Nu påstås det från olika håll att minskningen av den öppna arbetslösheten
            beror på att regeringen har gömt arbetslösa i olika arbetsmarknadspolitiska
            åtgärder.
          </note>
          <note>
            Min fråga till statsministern är: Finns det någon saklig grund
            för dessa påståenden?
          </note>
          <note>
            Anf. 70 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nej, det är osakligt och lite sorgligt, tycker jag
            också. Jag tycker att vi en sådan här dag skulle kunna kosta på
            oss att vara glada - inte nöjda, men glada. Det är ett nytt Sverige
            som har växt fram.
          </note>
          <note>
            Det är inte bara arbetslösheten som har halverats.
          </note>
          <note>
            Också de åtgärder vi har i arbetsmarknadspolitiken har halverats
            under den här perioden.
          </note>
          <note>
            Detta har varit möjligt därför att det har skapats så oerhört
            många nya jobb i Sverige. Nu ska vi se till att vi går vidare
            mot full sysselsättning och mot regional balans. Det kan vi bara
            göra om vi fortsätter att driva en framgångsrik ekonomisk politik,
            och samtidigt en arbetsmarknadspolitik som riktar sig till de
            människor och regioner som fortfarande inte upplever att det har
            vänt och att det går bra också för dem.
          </note>
          <note>
            Rättviseaspekten och ambitionen ska hållas levande, och så ska
            vi vara glada för att vi har kommit så här långt och att politiken
            har fungerat. Det är en framgång. Det är klart att vi känner glädje,
            men det sporrar också att gå vidare. Det är full sysselsättning
            som är målet.
          </note>
          <note type="speaker">
            Anf. 71 HANS HOFF (s):
          </note>
          <note>
            Fru talman! Jag vill tacka för dessa klarlägganden.
          </note>
          <note>
            Samtidigt vet vi, precis som statsministern säger, att det är
            många som ännu inte har fått jobb - många vars högsta önskan är
            att få ett arbete.
          </note>
          <note>
            Min följdfråga till statsministern blir: Vilka åtgärder planerar
            regeringen för att pressa tillbaka arbetslösheten ännu mer?
          </note>
          <note>
            Anf. 72 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Nu handlar det mer om kvalitativa insatser. Det handlar
            om en extra satsning på arbetsförmedlingarna så att de kan möta
            varje individ utifrån hans eller hennes behov. Det handlar om
            en satsning utifrån individens behov av kunskap och vidareutbildning
            för att passa in i en ny arbetsmarknad.
          </note>
          <note>
            Det är också en satsning på de delar av Sverige som inte har
            känt att det har vänt. Det är insatser via skatteutjämningssystem.
            Det är insatser via kommunakut och en lång rad andra åtgärder.
          </note>
          <note>
            Det är också sådant som vi nu vet är viktigt för att i storstadsområden
            och på andra ställen få arbetskraften att strömma till, och att
            underlätta för barnfamiljerna att kombinera exempelvis arbete
            och ansvar för familjen. Det är en lång rad insatser. Politiken
            hänger ihop. Välfärdsinsatser, arbetsmarknadspolitiska insatser
            och ekonomisk politik samverkar för att vi ska få kakan att växa
            ännu mer. Vi inser att när den gör det får vi förutsättningar
            att bedriva en allt rättvisare fördelning som i sin tur stimulerar
            fler människor att vara med.
          </note>
          <note>
            Vi är nu som land inne i den goda cirkeln. Sverige går åt rätt
            håll. Nu ska vi se till att den cirkelrörelsen blir så långvarig
            som möjligt och att den fortsätter att gå uppåt och åt rätt håll.
            Det ska vi göra tillsammans.
          </note>
          <note>
            Det är klart att jag känner glädje en sådan här dag.
          </note>
          <note>
            Spökgarn
          </note>
          <note type="speaker">
            Anf. 73 JEPPE JOHNSSON (m):
          </note>
          <note>
            Fru talman! Jag ställer min fråga till jordbruksministern. Den
            handlar om något så udda som spökfiske.
          </note>
          <note>
            Jag bor i Blekinge. Vid några tillfällen har jag blivit kontaktad
            av fiskare som undrar varför vi inte kan göra något åt de s.k.
            spökgarnen.
          </note>
          <note>
            Spökgarnen är inga spöken. De finns verkligen.
          </note>
          <note>
            Det handlar om nät som har glömts kvar av olika anledningar,
            oftast efter en storm. Dagens fiskenät är gjorda av syntetmaterial.
            De klarar sig och kan fortsätta att fiska under ganska lång tid,
            troligtvis flera år.
          </note>
          <note>
            Många av spökgarnen kommer från fiskare från de baltiska länderna
            som av olika anledningar inte har intresse och möjlighet att leta
            rätt på garnen.
          </note>
          <note>
            Tidningen Yrkesfiskaren har tagit upp problemet under året. Det
            är möjligt att organisera draggning efter sådana här garn. Det
            sker framgångsrikt bl.a. i
          </note>
          <note>
            Norge.
          </note>
          <note>
            Som jag sade i början är det här en udda företeelse.
          </note>
          <note>
            Jag vill först fråga om jordbruksministern känner till detta.
            Det kan man ju inte fordra att alla människor ska göra.
          </note>
          <note>
            Är jordbruksministern beredd att ta initiativ till att vi vidtar
            åtgärder i Sverige motsvarande dem man har i Norge?
          </note>
          <note>
            Anf. 74 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Ibland drabbas man av den här typen av frågor som
            man inte kan svara på. I den belägenheten är jag nu. Det har att
            göra med att fiskarna i våra kontakter inte har tagit upp det
            med mig.
          </note>
          <note>
            Skriv gärna en skriftlig fråga så att jag får tillfälle att bereda
            svaret lite bättre än vad jag kan göra om jag bara skulle svara
            allmänt just nu.
          </note>
          <note>
            Utsläpp från danska kolkraftverk
          </note>
          <note type="speaker">
            Anf. 75 HARALD NORDLUND (fp):
          </note>
          <note>
            Fru talman! Enligt uppgifter i massmedier förs det diskussioner
            mellan den svenska och den danska regeringen om den fortsatta
            stängningen av Barsebäck. Jag skulle vilja fråga miljöministern
            om den svenska regeringen är beredd att i de samtalen kräva något
            slag av motprestationer från Danmarks sida.
          </note>
          <note>
            Jag tänker främst på motprestationer i form av avgasrenare på
            de danska färjorna och i form av rening av rök och avgaser från
            kraftverk som drivs med fossila bränslen. Finns den typen av motkrav
            med från den svenska regeringen i samtalen?
          </note>
          <note>
            Anf. 76 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag är inte medveten om att det förs sådana samtal,
            i varje fall inte på politisk nivå. Däremot träffar jag ofta min
            danske kollega Svend Auken, som är såväl miljö- som energiminister,
            och vi talar naturligtvis ofta om detta. Han är glad över att
            vi har stängt Barsebäck 1. Jag påminner honom då och då om att
            det naturligtvis förutsätter att han medverkar till att minska
            användningen av kol för produktion av el i Danmark. Han är fullständigt
            medveten om detta och lägger såvitt jag kan bedöma också ned ett
            väldigt bra arbete på att utveckla Danmark till en nation med
            förnybar energi i allt högre grad.
          </note>
          <note type="speaker">
            Anf. 77 HARALD NORDLUND (fp):
          </note>
          <note>
            Fru talman! Det gavs i någon av TV-kanalerna för ungefär en månad
            sedan uppgift om att det skulle vara den svenske näringsministern
            som förde de här samtalen med den danska regeringen. Att den svenska
            regeringen är angelägen om att den danska politiken får den här
            inriktningen borde vara självklart, men finns konkreta krav på
            avgasrenare på färjorna, som faktiskt utgör ett stort miljöproblem,
            med i dessa samtal?
          </note>
          <note>
            Anf. 78 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi har diskuterat den frågan. I vad mån de här kraven
            är konkreta kan jag inte gå in på.
          </note>
          <note>
            Också den frågan är egentligen näringsministerns.
          </note>
          <note>
            Man ska inte tro på allt som står i tidningarna, och den här
            gången var det kanske inte riktigt korrekt att det pågår sådana
            här samtal.
          </note>
          <note>
            Jag skulle vilja berätta för kammaren från den dag, pingstaftonen,
            när man kunde gå över Öresundsbron. Då vandrade jag från den svenska
            sidan, och jag mötte min kollega Svend Auken mitt på bron. Jag
            hade med mig en budkavle från Sverige, som skulle föras vidare
            med Dansk Vandrelaug till Strasbourg.
          </note>
          <note>
            Vi höll var sitt kort tal till varandra.
          </note>
          <note>
            Jag såg den fantastiska synen av Barsebäck nedtill till höger
            och de danska kolkraftverken nedtill till vänster. Jag tog naturligtvis
            det tillfället i akt att skryta lite grann med att vi har avvecklat
            ett kärnkraftverk, och jag ställde till Svend Auken kravet att
            se till att minska kolkraften.
          </note>
          <note>
            Pensionerna
          </note>
          <note type="speaker">
            Anf. 79 MARIA LARSSON (kd):
          </note>
          <note>
            Fru talman! Jag vill ställa en fråga till statsminister Göran
            Persson.
          </note>
          <note>
            Jag har under det senaste året haft samtal med säkert 20 äldre
            kvinnor som var och en har en unik situation och ett unikt liv
            att se tillbaka på. Men de har också en gemensam nämnare: De har
            ägnat en stor del av sina liv åt att fostra och vårda barn, de
            har deltagit i familjejordbruk eller i familjeföretag och de har
            i dag en väldigt dålig pension. De har gjort en stor samhällsinsats,
            som har belönats ringa.
          </note>
          <note>
            Det går bra så länge man är två, men när man blir ensam blir
            det svårt. De fick nästan ingen pensionshöjning i år, och de kommer
            enligt regeringens förslag att få 28 kr i pensionshöjning efter
            nyår. Det är svårt att få det att räcka till julklapp till barnbarnen,
            och det blev ingen ny kjol i höst. Varför, Göran Persson, får
            de inte mer än 28 kr?
          </note>
          <note>
            Anf. 80 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det beror på att vi har ett pensionssystem som är
            kopplat till prisindex. Det resulterar nu i låga pensionsökningar,
            eftersom priserna ligger stilla. Det var annorlunda på 80-talet
            och på 70-talet.
          </note>
          <note>
            Då hade vi den omvända situationen, med kraftig inflation och
            med svårigheter för löntagarna att skydda sig mot urholkning av
            köpkraften, medan däremot pensionssystemen täckte fullt ut.
          </note>
          <note>
            Det är bakgrunden. Vi gör en insats som frågeställaren går förbi,
            och det är att vi kraftigt förbättrar bostadstilläggen, som ju
            framför allt når gruppen med låga pensioner. Det är en förbättring
            både genom borttagande av grundhundralappen, vilket innebär en
            ökning med 100 kr för den enskilde, och en höjning av procentandelen
            av hyresbeloppet från 85 % till
          </note>
          <note>
            90 %. Det kan bli ett rätt ordentligt utfall av detta för dem
            som har en hyreskostnad.
          </note>
          <note>
            I det nya pensionssystemet har vi delvis löst det problem som
            frågeställaren tar upp, och fr.o.m. 2002
          </note>
          <note>
            har vi också en annan uppräkning i det gamla pensionssystemet,
            där vi delvis väger in den utveckling som ekonomin har totalt,
            inte bara prisutvecklingen.
          </note>
          <note type="speaker">
            Anf. 81 MARIA LARSSON (kd):
          </note>
          <note>
            Fru talman! De kostnadsökningar som har skett täcks säkert inte
            av de 28 kronorna. Hyrorna har höjts, de kommunala taxorna har
            gått upp osv.
          </note>
          <note>
            Kristdemokraterna vill återställa änkepensionen.
          </note>
          <note>
            Varför vill inte regeringen göra det?
          </note>
          <note>
            Kristdemokraterna vill ha en längre omställningspension för änkor,
            från nuvarande sex månader till tolv månader. Varför vill inte
            regeringen det?
          </note>
          <note>
            Kristdemokraterna vill höja pensionstillskottet med 200 kr per
            månad. Varför vill inte regeringen ställa upp på det?
          </note>
          <note>
            Kristdemokraterna vill höja grundavdraget så att
          </note>
          <note>
            1,3 miljoner pensionärer skulle kunna få 290 kr mer i månaden.
            Regeringen säger nej till det.
          </note>
          <note>
            Det finns en pensionsöverenskommelse där vi har ställt upp, och
            den kommer att innebära höjda pensioner, men pensionärerna, de
            som har det svårast, behöver en förändring nu.
          </note>
          <note>
            Anf. 82 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vad gäller änkornas pensioner sker det en förbättring
            med 30 miljoner i den budget som har lagts fram. Det upplevs kanske
            inte som tillräckligt mycket, men det är en förbättring.
          </note>
          <note>
            Kristdemokraterna vill väldigt mycket, och det är bra. Det är
            i regel också så att man vill mycket mer när man sitter i opposition
            och inte behöver ta det fulla ansvaret. Den vilja som frågeställaren
            utstrålar står i bjärt kontrast till de praktiska insatser som
            kristdemokraterna gjorde när de var med om att styra
          </note>
          <note>
            Sverige. Men detta är politikens villkor, och därvidlag kan vi
            kanske vara lite generösa mot varandra.
          </note>
          <note>
            E 4:an förbi Sundsvall
          </note>
          <note type="speaker">
            Anf. 83 BIRGITTA SELLÉN (c):
          </note>
          <note>
            Fru talman! Jag vänder mig till miljöminister
          </note>
          <note>
            Kjell Larsson.
          </note>
          <note>
            Regeringen kommer under våren 2001 att få en fråga på bordet
            om ny dragning av E 4:an söder om
          </note>
          <note>
            Sundsvall. Majoriteten i Sundsvalls kommun och länsstyrelsen
            har förordat en dragning över en stor vattentäkt. Det är en vattentäkt
            som i dag försörjer
          </note>
          <note>
            12 000 människor med vatten och som dessutom är en stor resursvattentäkt.
          </note>
          <note>
            EU har nyligen lagt fram ett nytt vattendirektiv där man är väldigt
            tydlig om att bra vattenresurser ska bevaras. Direktivet kommer
            också att implementeras i svensk lag.
          </note>
          <note>
            Hur kommer miljöministern att hantera frågan när den kommer till
            regeringen? Kommer ministern att stödja kommunens och länsstyrelsens
            förslag, eller kommer ministern att stödja EU:s vattendirektiv?
          </note>
          <note>
            Anf. 84 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Nu har Birgitta Sellén med ett enda penndrag avskaffat
            hela Regeringskansliet. Om jag kan svara på den frågan utan någon
            beredning eller utan någon diskussion blir det naturligtvis väldigt
            rationellt, men det kan jag tyvärr inte göra.
          </note>
          <note>
            Det jag kan säga nu är att vi kommer att utsätta det här ärendet
            liksom alla andra ärenden för en tuff miljöprövning. Vi ska titta
            på de faktorer som Birgitta
          </note>
          <note>
            Sellén pekar på. Vi kommer också att fortsätta att arbeta aktivt
            med det nya vattendirektivet och införa det i Sverige. Jag tror
            att det kommer att betyda ganska mycket för våra möjligheter att
            ytterligare förbättra kvaliteten på det svenska vattnet.
          </note>
          <note>
            Det är en viktig tanke bakom direktivet. Man ska titta på vattenflödena
            i hela vattenavrinningsområden för att på det sättet kunna sätta
            in de allra bästa och mest effektiva åtgärderna för att förbättra
            vattenkvaliteten.
          </note>
          <note type="speaker">
            Anf. 85 BIRGITTA SELLÉN (c):
          </note>
          <note>
            Fru talman! Miljöfrågorna är så viktiga. Därför tänkte jag att
            miljöministern får väldigt tungt vägande ord med i diskussionen
            som kommer att ske. Jag hoppas innerligt att det miljöministern
            säger även går hem hos näringsministern, som också ska vara med
            och ta ställning till detta.
          </note>
          <note>
            Det står uttryckligen i den miljöbalk som vi har i
          </note>
          <note>
            Sverige att utsläpp till mark, vatten eller luft kan innebära
            miljöpåverkan. Miljöbalkens regler ska därför alltid följas i
            dessa sammanhang. Det finns många andra skrivningar i miljöbalken
            om detta med vatten.
          </note>
          <note>
            Eftersom vi i Sverige har en stark miljöprofil inom EU skulle
            det se väldigt illa ut, tycker jag, om regeringen skulle gå emot
            EU:s vattendirektiv. Vi kommer dessutom att implementera det i
            vår svenska lag.
          </note>
          <note>
            Jag hoppas innerligt att miljöministern ställer upp på ett annat
            alternativ och att vi kan rädda denna vattentäkt. Jag skulle vilja
            veta hur ministern kommer att arbeta för att få övriga regeringen
            med på det.
          </note>
          <note>
            Anf. 86 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag vet inte om jag behöver arbeta för att få övriga
            regeringen med mig. Det framgår av det jag sade tidigare.
          </note>
          <note>
            Vi har en stark miljöbalk. Det innebär att vi har en mycket starkare
            miljölagstiftning nu än innan den infördes i början av förra året.
          </note>
          <note>
            Jag ser positivt på vattendirektivet och de verkningar det kommer
            att få. Vi tycker att vårt ordförandeskap i EU är viktigt, eftersom
            det mycket starkt fokuserar på miljöfrågorna.
          </note>
          <note>
            Vad gäller det här speciella ärendet, och om vi tycker att det
            stämmer med miljöbalken och vattendirektivet, måste jag få lite
            tid på mig för att sätta mig in i det.
          </note>
          <note>
            Ny kärnkraftsreaktor i Finland
          </note>
          <note type="speaker">
            Anf. 87 INGEGERD SAARINEN (mp):
          </note>
          <note>
            Fru talman! Min fråga är till statsministern.
          </note>
          <note>
            Det finländska energibolaget Industrins Kraft vill bygga en femte
            kärnkraftsreaktor i Finland. I går lämnade bolaget in en ansökan
            om ett principbeslut om en ny reaktor till den finländska regeringen.
          </note>
          <note>
            Vad är Sveriges ståndpunkt i detta ärende, och kommer statsministern
            att framföra den till den finländska regeringen?
          </note>
          <note>
            Anf. 88 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vi kommer inte att engagera oss i de finska besluten.
            Det är deras sak. Vi har vår energipolitik, och den driver vi.
            I vilken utsträckning den påverkar andra såsom ett föredöme återstår
            att se. Det finska beslutet är upp till de finska valda demokratiska
            organen att hantera och inte de svenska.
          </note>
          <note type="speaker">
            Anf. 89 INGEGERD SAARINEN (mp):
          </note>
          <note>
            Fru talman! Varför engagerar sig Sverige i rysk kärnkraft, baltisk
            kärnkraft och riskerna med svensk kärnkraft men inte i riskerna
            med finsk kärnkraft?
          </note>
          <note>
            Anf. 90 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Vad gäller svensk kärnkraft har vi uppfattningen
            att det inte är ett hållbart energisystem.
          </note>
          <note>
            Det är vår grundläggande energipolitiska och miljöpolitiska ingång
            i diskussionen. Det är den här församlingen som har bestämt det,
            och vi har räckvidd i vårt land.
          </note>
          <note>
            Sedan har vi alla ansökarländerna till EU och inte minst Ryssland.
            Där finns utöver hållbarhetsresonemangen en säkerhetsaspekt som
            är påträngande. Vi är naturligtvis oerhört angelägna om att se
            till att de anläggningarna bedrivs på ett sådan sätt att de inte
            förorsakar fara för närboende eller för andra i närområdet, dit
            Sverige faktiskt får räknas. Det är grunden för det engagemanget.
          </note>
          <note>
            Vad gäller den finska kärnsäkerheten har vi aldrig från svensk
            sida haft någon anledning att ha några uppfattningar.
          </note>
          <note>
            Nedsatta sociala avgifter
          </note>
          <note type="speaker">
            Anf. 91 JAN-EVERT RÅDHSTRÖM (m):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Ulrica Messing.
          </note>
          <note>
            Riksdagen fattade beslut den 19 december 1999
          </note>
          <note>
            om att nedsättning av socialavgifter i skogslän skulle upphöra
            fr.o.m. den 1 januari 2000. Näringsdepartementet skrev i en promemoria
            den 8 februari att man var medvetna om de problem som har uppstått
            i näringslivet. Man skrev: Om inte frågan löses inom de närmaste
            månaderna överväger regeringen alternativa möjligheter att stödja
            näringslivet i de mest utsatta delarna av stödområdet.
          </note>
          <note>
            Det har gått något mer än några månader. Jag undrar vilka åtgärder
            som har vidtagits eller avses att vidtas.
          </note>
          <note type="speaker">
            Anf. 92 Statsrådet ULRICA MESSING (s):
          </note>
          <note>
            Fru talman! Som frågeställaren kanske vet har frågan om möjligheten
            att ha nedsatta socialavgifter i vissa delar av vårt land och
            för vissa verksamheter inte bara avgjorts här i Sverige. Det är
            också en fråga som EU har synpunkter på, eftersom man menar att
            det kan leda till vissa konkurrensnackdelar.
          </note>
          <note>
            Eftersom EU-kommissionen och kommissionär
          </note>
          <note>
            Monti ännu inte har gett besked till Sveriges regering eller
            till Sveriges riksdag hur EU ser på den här frågan har vi fått
            avvakta från departementens sida.
          </note>
          <note>
            Jag tycker att det är oacceptabelt att ligga så länge på en fråga
            som engagerar och involverar så många.
          </note>
          <note>
            Jag har redan kontaktat Monti. Vi ska ses i Bryssel på tisdag
            kväll. Där är min ambition att kunna få ett snabbt svar från kommissionen
            och kommissionären om hur man ser på frågan.
          </note>
          <note>
            Sedan ska vi självklart fundera över vad deras besked till oss
            innebär och vilka möjligheter vi har att kompensera eller komplettera
            det beslut som kommissionen ger oss till det svenska näringslivet.
          </note>
          <note type="speaker">
            Anf. 93 JAN-EVERT RÅDHSTRÖM (m):
          </note>
          <note>
            Fru talman! Jag förutsätter att det ska ske en förhandling. Det
            handlar inte bara om vad EU-
          </note>
          <note>
            kommissionen vill säga till Sverige, utan det öppnar väl också
            för förhandlingar härifrån för att tillmötesgå de alternativa
            lösningar som kommissionen möjligtvis har ställt Sverige inför.
          </note>
          <note type="speaker">
            Anf. 94 Statsrådet ULRICA MESSING (s):
          </note>
          <note>
            Fru talman! Man har inte kommit med förslag till kompromisser.
            Kommissionen tittar på det och ställer frågan: Är detta ett system
            som vi accepterar utifrån konkurrensperspektivet, eller är det
            inte det? Vi kommer att få argumentera för varför vi har haft
            systemet och vilka fördelar vi har sett att det fört med sig.
          </note>
          <note>
            Om kommissionen accepterar vår argumentation och kan ta hänsyn
            till den, och kanske också tillåta systemet i andra länder, är
            svaret ja. Då får vi fortsätta med vårt system. Men tycker kommissionen
            att vår argumentation haltar och att systemet snedvrider konkurrensen
            för det svenska näringslivet är svaret nej. Då är det inte längre
            möjligt för oss att ha nedsatta socialavgifter för delar av verksamheten.
          </note>
          <note>
            Det kommer inte att handla om någon kompromiss. Här blir det
            raka besked: Ja eller nej.
          </note>
          <note>
            Försäljning av kommunala bostadsbolag
          </note>
          <note type="speaker">
            Anf. 95 ANNELIE ENOCHSON (kd):
          </note>
          <note>
            Fru talman! Jag vill rikta min fråga till statsminister Göran
            Persson. Den berör också ALLBO-
          </note>
          <note>
            utredningen. I statsministerns svar till Åsa Torstensson fick
            jag delvis svar på min fråga om kvalificerad majoritet.
          </note>
          <note>
            Jag har dock en ytterligare fråga.
          </note>
          <note>
            I dag på morgonen i TV 2 sade ALLBO-
          </note>
          <note>
            utredningens ordförande att en av ALLBO-
          </note>
          <note>
            utredningens huvuduppgifter var att finna något som skulle ersätta
            stopplagstiftningen när det gäller försäljning av kommunala bolag.
            Vore inte den enklaste åtgärden att helt enkelt upphäva stopplagstiftningen
            och låta kommunerna sköta denna kommunala angelägenhet själva?
            Problemet är att det byggs för lite hyresrätter i hela Sverige.
          </note>
          <note>
            Anf. 96 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det är just det som är problemet. Och det vi ser
            är ju att de som skulle kunna bygga hyresrätter, framför allt
            i storstäderna, är de allmännyttiga bostadsföretag som nu privatiseras.
            Hyresrätter i storstadsområden, inte minst i Stockholm, har alltid
            byggts av allmännyttan. Varför byggs det inga nu? Jo, därför att
            de som sitter i ledningen för dessa företag är upptagna med att
            sälja ut dem och skapa ett Stockholm där de som kan slänga upp
            1, 2, 3, 4 eller 5
          </note>
          <note>
            miljoner kronor har rätt att bo, medan däremot de som har låga
            inkomster och låga förmögenheter inte kan hyra en bostad någonstans.
            Det är ju det här systemskiftet, från att vara en stad öppen för
            alla till att bli en stad där man väljer vilka som ska bo, som
            vi vill motverka. Ett sätt att motverka det var ju den här stopplagstiftningen,
            och när den då är tömd på sin kraft vill vi naturligtvis se om
            vi kan få till stånd en ordning där vi återigen bygger i Stockholm
            med hjälp av allmännyttan. Eller ska vi sitta fast i ett träsk
            - inte minst kristdemokrater gör detta möjligt - där vi hela tiden
            under resten av mandatperioden bara har en privatiseringskampanj
            och ingen som helst nybyggnation?
          </note>
          <note type="speaker">
            Anf. 97 ANNELIE ENOCHSON (kd):
          </note>
          <note>
            Fru talman! Tack statsministern för svaret!
          </note>
          <note>
            Nu är det så att jag kommer från Göteborg, och i
          </note>
          <note>
            Göteborg har vi samma problem med att det byggs för lite hyresrätter.
            Och där är det en vänstermajoritet.
          </note>
          <note>
            Det här är alltså inte ett Stockholmsproblem, utan detta är ett
            problem som Sverige har.
          </note>
          <note>
            Det finns två åtgärder som jag tror skulle kunna öka nyproduktionen.
            Den ena är att sänka byggmomsen. Den andra är att ta bort allmännyttans
            hyresledande roll.
          </note>
          <note>
            Anf. 98 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Det sista är att införa marknadshyror, och det betyder
            i klartext ungefär detsamma som det som nu pågår i Stockholm när
            man säljer ut till bostadsrätter. Det blir människor som har det
            bättre ställt som har råd att bo i innerstäderna.
          </note>
          <note>
            Hela den sociala bostadspolitik som allmännyttan representerar,
            inte bara i Stockholm, utan också i
          </note>
          <note>
            Göteborg och i Malmö, har ju bestått i att göra det möjligt också
            för människor med låga inkomster att bo bra och bo centralt. Nu
            vill ni uppenbarligen införa en marknadshyra, ta bort hyresregleringen
            och låta de parter som finns på marknaden sätta hyran. Det kommer
            alltid att finnas de som vill betala mer för att bo centralt,
            och då blir det plånboken som avgör vilka som kommer att bo i
            de attraktiva lägena, och så får andra flytta på sig. Det är ju
            det systemskiftet som ni öppnar för när ni talar på det sätt som
            ni nu gör, och det är det som vi vill motverka.
          </note>
          <note>
            Jag tror att detta kommer att bli en av de stora frågorna i kommande
            valrörelser, och den ideologiska striden ser jag faktiskt fram
            emot.
          </note>
          <note>
            Översvämningarna i Värmland och Dalsland
          </note>
          <note type="speaker">
            Anf. 99 ELVER JONSSON (fp):
          </note>
          <note>
            Fru talman! Jag vill vända mig till miljöministern och fortsätta
            med den här jättefrågan, nämligen att vi nu konstaterar att vattnet
            formligen dränker västra
          </note>
          <note>
            Värmland och norra Dalsland. Statsrådet Larsson kom ju, om inte
            med stövlarna på, så direkt därifrån och har sett det på plats,
            som han nyss sade här.
          </note>
          <note>
            Den fråga som då inställer sig är: Finns den praktiska beredskap
            som det finns anledning att ha? Sedan undrar jag om regelverket
            är så anpassat att vi inte ska behöva stå handfallna när det händer.
            Vi har ju gamla vattendomar, som sades, från 50- och 70-talet,
            och vi har länsstyrelsens till synes inte fulla möjligheter att
            verka över länsgränser. Är detta någonting som regeringen nu funderar
            kring för att vi ska kunna höja en framtida beredskap, så att
            vi kan göra snabbare insatser i sådana här vattensjuka områden?
          </note>
          <note>
            Anf. 100 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag har blivit ganska imponerad, både när jag besökte
            Dalarna i somras och när jag nu besökte Arvika, över de arbetsinsatser
            som görs av räddningsverk, hemvärn och av alla andra som engagerar
            sig i det här jobbet och som får jobba dag och natt, kanske i
            veckor, för att hålla undan vattnet och för att klara de nödvändiga
            funktionerna i samhället.
          </note>
          <note>
            Det är klart att man, när man nu utvärderar det här, kan finna
            saker som man kan bättra på också i det avseendet.
          </note>
          <note>
            Sedan är det riktigt att vi tittar på vattendomarna för att se
            om de möjligen är gjorda för ett samhälle av ett annat slag än
            det som vi har för närvarande.
          </note>
          <note>
            Många av dem är ju väldigt gamla. Det finns förmodligen också
            - och det har ju visat sig i den här situationen där översvämningarna
            omfattar såväl Värmland som Västra Götalands län - en del problem
            i samband med att man ska fatta beslut som går över länsgränsen
            osv. Det är en sak som jag naturligtvis är beredd att titta på
            omedelbart efter den diskussion som jag hade i går med landshövdingen
            i Värmland.
          </note>
          <note type="speaker">
            Anf. 101 ELVER JONSSON (fp):
          </note>
          <note>
            Fru talman! Jag instämmer i att det sker gigantiska insatser
            av dem som har att hantera det här, men jag noterar ändå att miljöministern
            nu är beredd att ta itu med det som kanske skulle ha skett för
            länge sedan.
          </note>
          <note>
            Sedan finns det en annan fråga som det också skulle vara intressant
            att få en liten kommentar till.
          </note>
          <note>
            Det intryck man har är att vattenmagasinen nu fylls på alltför
            högt, dvs. att man spekulerar i att det nog inte blir så mycket
            regn, och så blir det mycket regn, och då blir det för hårda påfrestningar.
            Det gäller stora vattendrag. Det gäller också sjösystem. Jag vet
            att länsstyrelsen, när det gäller t.ex. sjön Mjörn i mina egna
            hemtrakter, gång på gång har hävdat att man inte har resurser
            för att se om man lever upp till vattendomarna från 1959 och från
            1970-talet.
          </note>
          <note>
            Jag undrar återigen om miljöministern kan ge oss en försäkran
            om att man nu ser över det här. Och kan man ge tydliga signaler
            när det gäller den övervakande myndighetens uppgifter?
          </note>
          <note>
            Anf. 102 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi har ju ökat resurserna till länsstyrelserna för
            miljöövervakning, och jag hoppas att en del av de resurserna kan
            användas på det här sättet.
          </note>
          <note>
            Om man fyller magasinen mer än man får enligt en vattendom är
            det väl inte min sak att framföra den typen av anklagelser. Men
            det finns naturligtvis möjligheter för dem som kan konstatera
            detta att gå till rätta med den här situationen. Jag hoppas att
            det, om man bryter mot vattendomarna och det skapar den här typen
            av risk, blir någon form av uppföljning av det här.
          </note>
          <note>
            Mänskliga rättigheter i Turkiet
          </note>
          <note type="speaker">
            Anf. 103 INGER LUNDBERG (s):
          </note>
          <note>
            Fru talman! Jag skulle vilja ställa en fråga till statsministern.
          </note>
          <note>
            Den 21 december i år kommer den syrianske prästen Yusuf Akbulut
            att ställas inför rätta i turkiska statens säkerhetsdomstol i
            Diyarbakir. Skälet till åtalet är att han i en tidningsintervju
            uttalat att det var positivt att den amerikanska kongressen fördömt
            folkmordet på armenier i Turkiet och också framhållit att runt
            en halv miljon assyrier/syrianer mördades under den period som
            kallas för svärdets år.
          </note>
          <note>
            Åtalet är ett allvarligt ingrepp i yttrandefriheten.
          </note>
          <note>
            Vi har också fått uppgifter från många assyrier/syrianer som
            lever i Sverige att det har skapat mycket stor oro bland dem som
            lever kvar i sydöstra
          </note>
          <note>
            Turkiet.
          </note>
          <note>
            Jag vill därför fråga statsministern om Sverige är berett att
            vidta åtgärder för att påverka Turkiet, så att ett land som nu
            vill söka medlemskap i EU inte begår övergrepp när det gäller
            de mänskliga rättigheterna för assyrier/syrianer.
          </note>
          <note>
            Anf. 104 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Svaret på frågan är ja. Redan i morgon kommer utrikesminister
            Anna Lindh i samband med sin rundresa till kandidatländerna att
            ha tillfälle att ta upp en diskussion om mänskliga rättigheter,
            yttrandefrihet och demokrati med sina turkiska motparter.
          </note>
          <note>
            Det fall som Inger Lundberg åberopar är väl känt, både av ambassaden
            i Ankara och av vårt utrikesdepartement, och understryker vikten
            av att vi håller en fortsatt hög beredskap för en dialog med Turkiet,
            särskilt inför ett eventuellt EU-medlemskap, omkring just dessa
            frågor.
          </note>
          <note type="speaker">
            Anf. 105 INGER LUNDBERG (s):
          </note>
          <note>
            Fru talman! Jag uppskattar att statsministern markerar att utrikesministern
            tar de här frågorna på stort allvar.
          </note>
          <note>
            Jag tror att man kan försäkra att det är många av oss i den här
            kammaren som ser positivt på de ansträngningar som Turkiet gör
            för att stärka de mänskliga rättigheterna och som känner en väldigt
            stor sorg över den typ av bakslag som ett fall som Yusuf Akbulut
            innebär. Det är naturligtvis önskvärt att också den turkiska regeringen
            får del av de känslorna från vår sida.
          </note>
          <note>
            Anf. 106 Statsminister GÖRAN PERS-
          </note>
          <note>
            SON (s):
          </note>
          <note>
            Fru talman! Den balanserade attityd som Inger
          </note>
          <note>
            Lundberg har i sin fråga är naturligtvis också någonting som
            vi försöker ge uttryck för, även om vi aldrig någonsin kompromissar
            med frågeställningar som rör demokrati och mänskliga rättigheter.
            Vi är upprörda över den här behandlingen. Vi tycker att det finns
            all andledning att peka på att detta icke är i linje med sådant
            beteende som man förväntar sig av en kommande medlem i Europeiska
            unionen.
          </note>
          <note type="speaker">
            Anf. 107 TREDJE VICE TALMANNEN:
          </note>
          <note>
            Tiden för frågestunden är därmed slut. Jag tackar regeringens
            företrädare och likaså kammarens ledamöter för engagerad medverkan.
          </note>
          <note>
            Ajournering
          </note>
          <note>
            Kammaren beslutade kl. 15.01 på förslag av tredje vice talmannen
            att ajournera förhandlingarna under fem minuter i väntan på att
            försvarsminister Björn von Sydow skulle infinna sig i kammaren
            för att lämna information från regeringen.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.06.
          </note>
          <note>
            8 § Information från regeringen om avvecklingen av övertalig
            materiel inom Försvarsmakten
          </note>
          <note>
            Anf. 108 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Arbetet med att genomföra den av riksdagen beslutade
            reformeringen av Försvarsmakten pågår i full omfattning i vårt
            land. Reformen syftar till att skapa ett modernt insatsförsvar
            med flexibilitet och anpassningsförmåga. Den innebär också att
            en stor del av krigsorganisationen omstruktureras eller avvecklas,
            detta eftersom behovet av krigsförband minskat. Vi går från en
            organisation med nästan
          </note>
          <note>
            800 000 man till ca 200 000 efter reformen. När behovet av krigsförband
            minskar, minskar också behovet av utrustning, vapensystem och
            fordon. Sammanlagt ska mer än hälften av de förnödenheter som
            lagerhålls av Försvarsmakten avvecklas.
          </note>
          <note>
            Under hösten 1999 informerades riksdagen om regeringens inriktning
            för avvecklingsarbetet, nämligen att överskottsförnödenheter i
            första hand borde utnyttjas
          </note>
          <note>
            1. inom de frivilliga försvarsorganisationerna,
          </note>
          <note>
            2. för humanitära insatser,
          </note>
          <note>
            3. för militärt säkerhetsfrämjande materielsamarbete och
          </note>
          <note>
            4. för stärkandet av det svenska samhället vid svåra påfrestningar
            i fred.
          </note>
          <note>
            Inriktningen är att överskottet i andra hand bör säljas eller
            destrueras. Regeringens inriktning utgår från att tillgodose väsentliga
            intressen och att eventuella överlåtelser ska kunna ske skyndsamt
            och helst utan kostnad för Försvarsmakten.
          </note>
          <note>
            Försvarsmaktens pågående omstrukturering och avvecklingen av
            överskottsförnödenheter har väckt ett stort massmedialt intresse.
            Även allmänheten och riksdagsledamöter ställer sig frågande till
            omfattningen och genomförandet av avvecklingen.
          </note>
          <note>
            Många frågor har kommit till Försvarsdepartementet om olika materielslags
            eventuella framtid, t.ex. om det är rimligt att Försvarsmakten
            skrotar användbara fordon när de i stället borde kunna delas ut
            till landets älgjaktlag. Enskilda har skrivit till mig och bett
            att få tält och sovsäckar till ungdomsverksamhet. En del har t.o.m.
            skrivit och bett att få ett exemplar av den kanon de utbildats
            på under sin värnplikt för att ha i trädgården och kunna visa
            för intresserade.
          </note>
          <note>
            Vissa av de önskemål som inkommit till Försvarsdepartementet
            och till Försvarsmakten är behjärtansvärda. Jag, precis som många
            av er, ställer mig frågan: Kan vi inte bistå dessa önskemål? Andra
            verkar mer tveksamma; jag tänker då bl.a. på exemplet med kanonen
            i trädgården.
          </note>
          <note>
            De principer vi arbetar efter är de som jag har redovisat. Det
            innebär att Försvarsmakten i dialog med de frivilliga försvarsorganisationerna
            försöker klara ut behov samt kostnader för att underhålla och
            öva med den önskade utrustningen inklusive vapen. Det är inte
            ansvarsfullt att överlämna stora mängder materiel som mottagaren
            varken har råd eller möjlighet att använda och underhålla.
          </note>
          <note>
            Regeringen har bemyndigat Försvarsmakten att hantera förfrågningar
            från olika biståndsorganisationer om materiel för humanitärt bistånd.
            Organisationer som Svenska Missionsförbundet, Frälsningsarmén
            och Hoppets Stjärna har fått ansökningar beviljade för detta ändamål.
          </note>
          <note>
            Utöver det ser Räddningsverket över möjligheten att lagerhålla
            övertaligt materiel för framtida behov i samband med internationella
            humanitära insatser och katastrofbistånd. Totalt har 2 413 pallar
            med övertalig materiel överlämnats för humanitärt bistånd.
          </note>
          <note>
            Det säkerhetsfrämjande stödet till de baltiska staterna har regeringen
            fattat beslut om. Arbetet med att identifiera materielen i de
            olika förbanden pågår.
          </note>
          <note>
            Totalt handlar det om utrustning, inklusive vissa typer av vapen,
            för förband motsvarande 15 000 man till
          </note>
          <note>
            Estland, Lettland och Litauen. Syftet med samarbetet är bl.a.
            att bygga upp en säkerhetspolitisk kompetens i de mottagande länderna,
            att stödja utvecklingen av försvarsmakten under demokratisk kontroll
            samt att stärka dessa länders kompetens inom den fredsfrämjande
            verksamheten.
          </note>
          <note>
            Den sista principen är att avdela stöd som kan användas vid svåra
            påfrestningar på samhället i fred.
          </note>
          <note>
            Regeringen har givit Räddningsverket i uppdrag att se över möjligheten
            att ta över bandvagnar för placering hos den kommunala räddningstjänsten.
          </note>
          <note>
            Utöver dessa principer har regeringen beslutat att
          </note>
          <note>
            Försvarsmakten har rätt att skänka materiel till andra statliga
            myndigheter och till rikstäckande organisationer med barn- och
            ungdomsverksamhet eller organisationer med frivilligt socialt
            arbete på programmet.
          </note>
          <note>
            Rikspolisstyrelsen, Vägverket och Svenska kraftnät tillhör några
            av de statliga myndigheter som har fått del av övertalig materiel.
          </note>
          <note>
            Fru talman! Det är viktigt att påpeka att denna verksamhet långt
            ifrån är den mest kostnadseffektiva och rationella för avvecklingen
            av överskottet. Det hänger samman med den omfattande registerhantering
            som finns för att kontrollera var alla olika delar finns och vilket
            användningsområde som just den specifika prylen har.
          </note>
          <note>
            Det kan tyckas enkelt om det handlar om en filt eller om ett
            tält. Men vad gäller för en verktygssats till ett fordon? Mina
            medarbetare har informerat mig om att en gammal stridsvagn innehåller
            nästan 13 000
          </note>
          <note>
            materielobjekt, varav 8 000 är anpassade enbart till just denna
            stridsvagn. Övriga 5 000 objekt går att använda till andra system
            inom Försvarsmakten av vilka inte alla ska skrotas.
          </note>
          <note>
            Jag ber riksdagsledamöterna tänka på att dessa objekt i olika
            volymer finns i förråd på 6 000 platser runtom i vårt avlånga
            land. Då förstår vi att rationaliteten blir lidande om man ska
            ta ut enstaka enheter ur denna massa.
          </note>
          <note>
            Som om inte detta var nog pågår samtidigt en förändring av Försvarsmaktens
            förrådshållning, som innebär att förnödenheter till de förband
            som har längre beredskapstider kommer att föras till centrala
            förråd. De nya förrådsprinciperna kommer att medföra att den totala
            förrådsytan kan minskas till minst hälften av dagens yta, vilket
            ju sparar stora summor pengar. Ju fortare vi kommer in i den nya
            förrådsstrukturen, desto mer pengar frigörs för utveckling av
            det nya försvaret.
          </note>
          <note>
            Regeringen menar mot denna bakgrund att överlåtelser till enskilda
            personer inte är aktuella. Det beror dels på sådana skäl som gällande
            konkurrens och miljölagstiftning, dels på att Försvarsmakten inte
            ska drabbas av orimliga kostnader för den hantering som måste
            till i varje ärende. Försvarsmakten måste nämligen vid överlåtelse,
            oavsett om det gäller ett tält eller ett helt förråd fyllt av
            tält, kontrollera att förnödenheterna inte hamnar i orätta händer.
            Avtal måste skrivas om vem som ansvarar för eventuella fel och
            brister. Förnödenheterna måste plockas fram från förråden och
            prickas av i registren.
          </note>
          <note>
            Jag vill genom att ställa några frågor till kammaren understryka
            problemen med överlåtelse av fordon, elaggregat och den typen
            av produkter, som efterfrågas särskilt. Den absoluta huvuddelen
            av fordonen är mycket slitna, om än fungerande. Under alla förutsättningar
            bör kontrollbesiktning och godkännande ske innan fordonen kan
            övertas. Vem ska ansvara och betala för utförandet? Majoriteten
            av dessa fordon har ingen avgasrening. Ska staten bidra till att
            sprida sådana fordon till allmänheten?
          </note>
          <note>
            Fru talman! Försvarsmakten planerar att genomföra avvecklingen
            i huvudsak före 2005. Om den tidigare använda avvecklingsmetodiken
            med bra-att-halagring, överskottsförsäljning och lokal avyttring
            skulle användas skulle arbetet kunna komma att ta decennier. Under
            denna tid måste både lokaler och kunnig personal finnas, vilket
            leder till att orimliga kostnader belastar Försvarsmakten.
          </note>
          <note>
            Försvarsmakten förbereder därför avyttring och destruktion på
            helt andra villkor än vad som gällt tidigare. Myndighetens inriktning
            är att genom ett upphandlingsförfarande finna en affärsmässig
            lösning. Syftet är att överskottet ska kunna överlåtas till någon
            köpare som på uppdrag genomför försäljning och destruktion. Därigenom
            kommer försäljningsintäkterna att kunna täcka en del av destruktionskostnaderna,
            inklusive destruktion av vapen.
          </note>
          <note>
            I stor utsträckning kan detta ske. Det primära är dock att frigöra
            Försvarsmakten från avvecklingsarbetet, så att man med full kraft
            kan utveckla det nya försvaret.
          </note>
          <note>
            Fru talman! Mot bakgrund av dessa förfaringssätt menar regeringen
            att enskilda företag, kommuner och andra intressenter kommer att
            kunna vända sig till de civila aktörer som kommer att ta över
            den övertaliga materielen och på marknadens villkor kommer de
            att kunna köpa de artiklar de anser sig behöva.
          </note>
          <note>
            Fru talman! Jag ber härmed att få tacka för att jag fått tillfälle
            att göra denna inledning.
          </note>
          <note>
            Anf. 109 ERIK ARTHUR EGER-
          </note>
          <note>
            VÄRN (c):
          </note>
          <note>
            Fru talman! Låt mig inledningsvis deklarera att jag i allt väsentligt
            delar försvarsministerns och därmed regeringens filosofi när det
            gäller hur man hanterar den materiel som ska avvecklas. Jag tycker
            också att det är mycket bra målgrupper som försvarsministern hänvisar
            till. Jag delar dessutom uppfattningen att det bör vara en snabb
            process. Speciellt bra är det naturligtvis med stödet till Baltikum
            och till olika typer av hjälporganisationer och försvarets frivilliga
            organisationer.
          </note>
          <note>
            På en punkt känner jag dock en viss förvåning.
          </note>
          <note>
            Det är när försvarsministern så kategoriskt avvisar att materiel
            överförs till kommunerna, bl.a. med hänvisning till konkurrensskäl.
          </note>
          <note>
            Jag kan i och för sig förstå det som princip. Det är en respektabel
            inställning. Men en viss inkonsekvens förefaller mig ändå att
            finnas där, för det går uppenbart att överföra materiel till statliga
            myndigheter utan att behöva beakta konkurrensskäl. Jag menar då
            att kommunerna borde kunna betraktas på samma sätt. Kommunen är
            kanske trots allt den viktigaste aktören när det gäller samhällets
            beredskap och tålighet i fråga om att klara svåra påfrestningar,
            som försvarsministern dessutom hänvisar till i sitt anförande.
          </note>
          <note>
            Jag skulle alltså vilja fråga försvarsministern om det finns
            någon beredskap eller någon tanke på att möjligen ha en något
            mer positiv syn på materielförsörjning till kommunerna på det
            sätt som har redovisats här.
          </note>
          <note>
            Avslutningsvis skulle jag bara vilja göra en reflexion. Försvarsministern
            nämner inte materiel till hemvärnet i sitt tal och jag utgår från
            att det beror på att hemvärnet betraktas som en del av territorialförsvaret
            och således får sin materielförsörjning i annan ordning. Jag utgår
            som sagt från det, men ett klargörande kan vara på sin plats.
          </note>
          <note>
            Anf. 110 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Hemvärnet får successivt materiel från de nuvarande
            krigsförbanden. Jag har genom personliga besök fått intrycket
            att så sker i ganska snabb takt och att många hemvärnsförband
            anser sig ha praktiskt taget den materiel man kan tänka sig att
            använda.
          </note>
          <note>
            Att ta ställning till kommunerna är den knivigaste frågan i sammanhanget.
            Vi har gett Räddningsverket i uppdrag att se på möjligheterna
            att låta kommunerna disponera det som jag tror är den kanske mest
            efterfrågade materielen, nämligen bandvagnar för räddningstjänsten.
            Vi kommer att få en redovisning från
          </note>
          <note>
            Räddningsverket om detta. Jag är optimist över att detta ska
            vara möjligt. Vi har funnit att det är knepigt.
          </note>
          <note>
            Det hänger ihop med att man kan diskutera med konkurrens- och
            näringspolitiska argument i frågan.
          </note>
          <note>
            Konkurrenspolitiskt kan man mena att om staten skänker materiel
            kan det bli en konflikt med likställighetsprincipen för företag
            som tillverkar och saluför materiel. Det kan göras gällande att
            det föreligger en icke-korrekt konkurrenssituation. Man kan också
            argumentera att marknaden - kanske t.o.m. en lokal eller regional
            marknad - kan påverkas negativt om kommuner använder materiel
            i en verksamhet som är konkurrensutsatt.
          </note>
          <note>
            Anf. 111 ERIK ARTHUR EGER-
          </note>
          <note>
            VÄRN (c):
          </note>
          <note>
            Fru talman! Jag återkommer till frågan om jämförelsen med statliga
            myndigheter. Här pekas på att
          </note>
          <note>
            Rikspolisstyrelsen, Räddningsverket och Svenska kraftnät helt
            riktigt kommer att komma i åtnjutande av försvarsmateriel som
            ska avvecklas. Varför kan inte kommunerna jämställas med statliga
            myndigheter i konkurrensavseende?
          </note>
          <note>
            Anf. 112 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Den distinktion som man kan argumentera kan dras
            innebär att myndigheterna tillhör staten medan kommunerna i många
            stycken är att betrakta som självständiga rättsobjekt. Det är
            en knivig fråga. Jag har menat att det vore klokt att försöka
            arbeta på det sätt som regeringen har gjort, nämligen att ta fasta
            på det materielslag som är det mest eftersökta och som det inte
            är lätt att skaffa på marknaden, dvs. bandvagnar utrustade för
            räddningsverksamheten. Frågan är knepig. Jag anser att det är
            självklart att den måste kunna bedömas framgent i ljuset av svensk
            rätt och EU-rättsliga frågeställningar.
          </note>
          <note type="speaker">
            Anf. 113 HENRIK LANDERHOLM (m):
          </note>
          <note>
            Fru talman! Låt mig först av allt tacka försvarsministern för
            informationen och uttrycka mitt stöd för den prioriteringsordning
            som också riksdagen har fattat beslut om. Alldeles särskilt vill
            jag uttrycka mitt stöd för överföringen av materiel till Baltikum.
            Det är inte bara ett stöd för dessa länders försvar utan ligger
            väl i linje med svenska säkerhetsintressen och som, alldeles oavsett
            om man väljer att säga det öppet eller inte, bidrar till de baltiska
            ländernas förutsättningar att själva kunna få välja den säkerhetslösning
            i form av Natomedlemskap som är deras önskan.
          </note>
          <note>
            Även om materielavvecklingen hade fått en delvis annan och mindre
            omfattning om riksdagsmajoriteten i maj hade valt ett annat försvarspolitiskt
            alternativ, hade en omfattande avveckling av försvarsmateriel
            blivit nödvändig.
          </note>
          <note>
            Jag har två frågor till försvarsministern. Den första berör det
            Erik Arthur Egervärn har tagit upp.
          </note>
          <note>
            Från ett skattebetalarperspektiv ter det sig orimligt att kommuninvånare
            i kommunen x två gånger ska behöva betala för en bandvagn eller
            ett reservaggregat.
          </note>
          <note>
            Om det skulle bli resultatet, står det uppenbart i strid med
            sunt förnuft. Jag har full respekt för de konkurrensregler som
            gäller även för statlig verksamhet.
          </note>
          <note>
            Men om en organisation som också är ett självständigt rättssubjekt
            kan erhålla gratis materiel för att skicka vidare till humanitär
            hjälp, borde det vara möjligt för kommunerna att ta över materiel
            gratis utan att drabbas av konkurrenspolitiska hårklyverier.
          </note>
          <note>
            Min andra fråga handlar om de nationella skyddsstyrkorna. Varken
            organisation eller omfattning är fastställd ännu. Här känner jag
            en mycket stor oro att materielavvecklingsprocessen nu går så
            snabbt att vi hamnar i ett läge att när beslut väl har fattats
            om hur organisationen ska se ut har en del av den materiel som
            organisationen avsågs fyllas med redan avvecklats. Också det vore
            en fullständigt orimlig konsekvens av avvecklingsprocessen.
          </note>
          <note>
            Anf. 114 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! ÖB avser att den 1 mars inkomma med underlag om inriktning
            och utrustning för de nationella skyddsstyrkorna. Försvarets materielverk
            bedriver en upphandlingsprocess med ett antal tilltänkta möjliga
            entreprenörer. Den processen kommer inte att komma till ett avslut
            före det att överbefälhavaren, regeringen och eventuellt riksdagen
            tagit ställning till inriktningen av de nationella skyddsstyrkorna
            och följaktligen har vi granskat vilka materielsystem som kan
            behövas för dem.
          </note>
          <note>
            Sedan var det den kommunala frågan. Vi får se om det är möjligt
            att finna någon annan väg än den som vi har sett hittills. Den
            hänger samman med att kommunerna är omfattande ekonomiska aktörer.
            Det kan göras gällande att det blir ett felaktigt konkurrensläge
            i förhållande till näringslivet.
          </note>
          <note type="speaker">
            Anf. 115 HENRIK LANDERHOLM (m):
          </note>
          <note>
            Fru talman! Jag tackar försvarsministern för svaret vad gäller
            de nationella skyddsstyrkorna. Det är min förhoppning att denna
            fråga följs upp och löses.
          </note>
          <note>
            I det andra avseendet kvarstår emellertid min oro.
          </note>
          <note>
            Jag måste från ett skattebetalarperspektiv verkligen ställa mig
            frågan om försvarsministern tycker att det är rimligt att skattebetalarna
            två gånger kan hamna i ett läge där de redan en gång har betalat
            för samhällsviktig verksamhet i en statlig organisation, närmare
            bestämt Försvarsmakten, sedan än en gång med skattemedel tvingas
            betala på marknadsmässiga villkor, trots att grejerna redan är
            inköpta för en verksamhet som det har fattats beslut om inom ramen
            för den offentliga sektorns totala verksamhet.
          </note>
          <note>
            Från min utgångspunkt ter sig det lika orimligt som det förhållandet
            att Socialdepartementet i tidigt
          </note>
          <note>
            90-tal avdelade 150 miljoner av skattebetalarnas pengar för att
            delanskaffa helikoptrar, som sedan inte har kommit till användning
            i den verksamhet de avsågs för just på grund av de konkurrenspolitiska
            problemen. Detta måste gå att lösa, herr försvarsminister.
          </note>
          <note>
            Anf. 116 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Vi skattebetalare kommer att tvingas betala försvarsmaterielen
            en gång till. Den ska nämligen destrueras, och våra försvarsanläggningar
            ska miljösaneras. Som jag har redovisat i informationen, anser
            vi att det ska vara möjligt för Försvarets materielverk att göra
            en så bra upphandling att materielverket får ett betydande tillskott
            för sina kostnader genom att destruera materiel, inklusive ammunition
            som det inte är fråga om att försälja. Vi som skattebetalare står
            inför att än en gång betala för det vällovliga skydd som vi har
            ansett att vi har behövt under de gångna årtiondena. Det går inte
            att ställa oss som statsskattebetalare mot oss som kommunalskattebetalare,
            som försvarsutskottets ordförande gör.
          </note>
          <note type="speaker">
            Anf. 117 MAUD EKENDAHL (m):
          </note>
          <note>
            Fru talman! Jag vill också börja med att tacka försvarsministern
            för informationen vad gäller överbliven försvarsmateriel.
          </note>
          <note>
            Försvarsministern inledde med att räkna upp olika intressenter
            som hade hört av sig. Jag vet inte om det var medveten glömska
            att jag hade väckt en interpellation som det fanns ett bestämt
            svarsdatum till. Enligt en överenskommelse blev det denna information
            i stället för interpellationsdebatten.
          </note>
          <note>
            Jag hade frågat för Sjöräddningssällskapets vidkommande, nämligen
            om att skänka några stridsbåtar.
          </note>
          <note>
            Jag vet också att det här har diskuterats, och det har lånats
            ut båtar både till polisen, av typen 90 H, och till sjöräddningen.
            Nu är sjöräddningen i behov av ännu fler båtar. Man säger att
            eftersom det inte finns något överskott av stridsbåtar kan man
            inte ge en gåva, utan kan i så fall eventuellt låna ut något.
          </note>
          <note>
            Jag tror att försvarsministern i dag eller i går på sitt bord
            har fått en ansökan från Sjöräddningssällskapet om att få låna
            båtar tills vidare. Då har jag två frågor att ställa i samband
            med det.
          </note>
          <note>
            I och med att man lånar en stridsbåt av den här typen kanske
            man behöver modifiera den för att den ska kunna användas på det
            andra användningsområdet. Då vill jag ställa frågan om försvarsministern
            är beredd till sådana överenskommelser i avtalet. Jag vill också
            fråga om avtalstiden, om det kan vara ömsesidig uppsägning under
            fredstid.
          </note>
          <note>
            Anf. 118 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är helt rätt, som Maud Ekendahl säger, att hon
            hade lämnat en interpellation och att jag föreslog att vi skulle
            behandla den i det här bredare sammanhanget. Jag syftade också
            till att göra det nu.
          </note>
          <note>
            Det är riktigt att Sjöräddningssällskapet har inkommit med en
            skrivelse. Man redovisar mycket positiva erfarenheter av de båtar
            som man har lånat.
          </note>
          <note>
            Det är också riktigt att de båtarna inte tillhör den materiel
            som är övertalig, utan det är modern materiel som ingår i vår
            krigsorganisation.
          </note>
          <note>
            Nu har man begärt att få låna ytterligare stridsbåtar, och den
            frågan bereds nu inom Försvarsmaktens högkvarter. Jag har fått
            reda på att högkvarteret ser positivt på möjligheten att bistå
            Sjöräddningssällskapet på detta sätt, men de måste titta på möjligheterna
            och se på lämplig period, typ av stridsbåt och, antar jag, frågan
            om eventuell temporär modifikation.
          </note>
          <note>
            Jag bedömer det så att det mycket väl kan bli såsom tidigare,
            nämligen att man kan gå vidare med att genomföra tidsbegränsade
            men dock ganska långa lån av de här fartygen till Sjöräddningssällskapet.
          </note>
          <note type="speaker">
            Anf. 119 MAUD EKENDAHL (m):
          </note>
          <note>
            Fru talman! Jag nickar bara instämmande.
          </note>
          <note type="speaker">
            Anf. 120 ROLF GUNNARSSON (m):
          </note>
          <note>
            Fru talman! Jag tackar statsrådet för en bra information. Man
            skulle kunna bli förstasidesstoff och vara med i Rapport och Aktuellt
            i kväll genom att föreslå kanoner till älgjaktslagen. Nu är jag
            inte älgjägare så jag vet inte någonting om det.
          </note>
          <note>
            Jag tänkte ta upp en fråga om byråkratin kring materielen. Jag
            tror att många av oss har fått mejl och brev om byråkratin, framför
            allt när det gäller hemvärnet, som Erik Arthur Egervärn var inne
            på. Från hemvärnet finns det exempel. En kompanichef från
          </note>
          <note>
            Sölvesborg skriver att det tar oerhört lång tid från det att
            man önskar och rekvirerar och tills det blir verklighet. Det talas
            om att det kan gå tre år från önskningen fram till dess att det
            blir resultat.
          </note>
          <note>
            Det är en oro som jag naturligtvis vill skicka till försvarsministern.
            Jag hoppas att jag har fel i den oron och att den starka och omfattande
            byråkrati som det talas om är en feltolkning av något slag.
          </note>
          <note>
            Jag kommer från en numera vit försvarsfläck i
          </note>
          <note>
            Sverige, där det inte finns något förband från Enköping upp till
            Östersund. Jag bor mittemellan. Frågan om bandvagnar till kommunerna
            är därför mycket viktig. Jag har tidigare ställt en fråga till
            försvarsministern om det.
          </note>
          <note>
            Jag vet att det också finns miljöaspekter i fråga om bandvagnar.
            Jag har pratat med räddningstjänsten hemma, och det kan handla
            om en handfull timmar per år. Jag bor i ett översvämningsområde,
            och just nu ligger vi på silverplats, då Värmland har tagit över.
            Men vi har också relativt nyligen haft ett snöoväder, och Dalregementet
            har gjort stora insatser.
          </note>
          <note>
            Jag vill haka på vad Henrik Landerholm sade, att det är svårt
            att komma hem och säga att det inte finns några bandvagnar och
            inte några pengar. Det blir svårt att förklara för skattebetalarna
            hemma om det blir två olika kassor. För Svensson därhemma, oavsett
            om han är hemvärnsman eller är mån om en bra trygghet i samhället,
            är det svårt att förklara det här.
          </note>
          <note>
            Anf. 121 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Låt mig då säga att jag tror att även en dalkarl
            ser att det kommer att kosta att göra sig av med den materiel
            som har anskaffats. Frågan är: Vilken skattebetalare ska betala
            det? Ska det vara statsskattebetalaren eller ska det vara kommunalskattebetalaren
            som får se sin kommun ibland köpa materiel till priser som kanske
            ändå inte blir så avskräckande?
          </note>
          <note>
            Det är min inriktning att om Räddningsverket finner att det är
            praktiskt möjligt, inte bara miljömässigt utan också underhållsmässigt,
            och om kommunerna vill ha framför allt bandvagnar för att förstärka
            sin räddningstjänst och sin kommunala service ska det vara möjligt
            att lösa det, trots de möjliga konkurrensoch näringspolitiska
            konsekvenser som skulle kunna andras gentemot att staten skänker
            ganska stora volymer och ganska dyrbar materiel till kommunerna.
          </note>
          <note>
            Jag vill framhålla att Räddningsverket har ett uppdrag. Jag ser
            optimistiskt på att vi ska kunna genomföra det som de flesta anser
            vara den naturliga användningen av och komplementet till de kommunala
            räddningstjänsterna.
          </note>
          <note>
            Slutligen vill jag beträffande Dalarna säga att det i somras
            visade sig att det fungerade väldigt bra. Försvarsmakten och hemvärnet
            gör jättefina insatser även när det är mycket stora resurser som
            krävs. Det är detsamma som sker nu. Jag hörde från min kollega
          </note>
          <note>
            Kjell Larsson att man i Dalsland i dag är väldigt imponerad över
            vilka insatser Försvarsmakten kan göra, även när förändringsprocessen
            bland våra grundorganisationsenheter pågår.
          </note>
          <note type="speaker">
            Anf. 122 ROLF GUNNARSSON (m):
          </note>
          <note>
            Fru talman! För att haka på det sista, är det riktigt att det
            pågår en översvämning i centrala Falun, som har hamnat i skuggan.
            Där gör hemvärnet ånyo en stark insats, precis som med Sundborn
            och Carl Larsson-gården, och det övriga. Det finns en annan oro
            över vart hemvärnet är på väg i numerär, men det kan vi ta vid
            ett annat debattillfälle.
          </note>
          <note>
            Jag har naturligtvis ingen lösning på frågan om vem som ska betala
            bandvagnarna och överlåtelsen, men jag tror att sunt förnuft kan
            vara en sak som löser frågan om vilken kassa det handlar om. Jag
            tror i alla fall att det ska finnas en lösning.
          </note>
          <note>
            Jag tyckte att försvarsministern använde orden ljusning och optimist
            på slutet, och det gör att jag också ser en ljusning och är optimist.
          </note>
          <note>
            Anf. 123 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag är tacksam.
          </note>
          <note type="speaker">
            Anf. 124 STIG SANDSTRÖM (v):
          </note>
          <note>
            Fru talman! Jag har ett par reflexioner kring händelseutvecklingen,
            och det gäller framför allt det ekonomiska tänkandet inom försvaret.
            Jag tror att många bland allmänheten blir chockade när de ser
            vilka materielmängder som strömmar ut ur de 6 000
          </note>
          <note>
            förråden och undrar hur tänkandet har varit inom försvarets beslutsfattande
            när man har skaffat sig så här många bra-att-ha-saker. Det är
            den första reflexionen.
          </note>
          <note>
            Den andra reflexionen är den aktuella avyttringen och hur det
            ekonomiska tänkandet har varit. Jag kan hålla med både Moderaterna
            och Centern om att det är självklart att kommunerna ska kunna
            få ta över de här sakerna. Det är dumt att betala två gånger,
            men materielleverantörerna har ju redan fått betalt för de här
            sakerna. Man behöver inte vara så ömsint att de ska få betalt
            ytterligare en gång, med tanke på de behov som nu finns vad gäller
            räddningstjänst osv.
          </note>
          <note>
            Det gäller alltså avyttringen. Jag såg en uppgift att
          </note>
          <note>
            Stena hade fått ta över 3 000 fullt funktionsdugliga fordon av
            olika typer, bl.a. Valpen, för 175 kr styck.
          </note>
          <note>
            Staten tjänar ju någonting på det, men på öppna marknaden skulle
            man kunna få ut 10 000, 20 000
          </note>
          <note>
            eller 30 000 kr för de fordonen.
          </note>
          <note>
            Jag läste en notis från Norrbotten där det står följande: För
            knappt två veckor sedan skulle Norra underhållsregementet i Boden
            sälja en mängd fordon på auktion, bl.a. lastbilar och hjullastare.
            Tillställningen utannonserades två gånger i lokalpressen, men
            när lantbrukarna kom fram fick de veta att högkvarteret i
          </note>
          <note>
            Stockholm i sista stund stoppat fordonsauktionen. Det är klart
            att de blev förbannade. Det var tydligen av miljöskäl, som verkar
            lite långsökt.
          </note>
          <note>
            Den sista funderingen gäller om man har lärt sig någonting om
            det ekonomiska tänkandet i Försvarsmakten. Finns det någon självkritik,
            eller ska det fortsätta på samma vis framöver?
          </note>
          <note>
            Anf. 125 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Tänkandet inom Försvarsmakten, som Stig Sandström
            frågar efter, tycker jag i många stycken var riktigt. Det handlade
            ju om att ha ett försvar som skulle kunna vara tillgängligt inom
            några dygn. Det fanns inte möjligheter att då tulla på frågan
            om vad det fanns för materiel och vilken duglighet den höll. Det
            var under kalla kriget ett försvar som med kort varsel skulle
            kunna mobiliseras till, som jag sade, kanske 800 000 man. Materielmässigt
            tror jag att det har varit en förståelig princip.
          </note>
          <note>
            Nu står vi inför att göra det så bra som möjligt när vi ska minska
            försvaret och samtidigt använda de bästa systemen. Det är klart
            att jag hoppas att det ska vara möjligt att nå rationalitet också
            i detta.
          </note>
          <note>
            De försäljningsprocesser som har pågått kan - jag känner inte
            till detta fall - ha varit knutna till tidigare försvarsbeslut.
            Det tar, som jag sade i min inledning, väldigt lång tid att identifiera
            vilka fordon det är som innehåller komponenter som vi behöver
            i andra fordonssystem. Man har försökt att nå en rationalitet
            tidigare och har grejer som ska passa i flera system.
          </note>
          <note>
            Jag tror att vi får ha en viss respekt för att det tar sin tid.
          </note>
          <note>
            Miljöaspekterna är intressanta, och jag undrar om
          </note>
          <note>
            Stig Sandström verkligen vill driva sin tes här i kammaren. Ska
            vi verkligen bejaka att fordon som saknar avgasrening, för att
            inte tala om modern avgasrening, kommer ut i trafiken och påverkar
            miljön?
          </note>
          <note>
            Jag delar den bedömning som har gjorts och görs i
          </note>
          <note>
            Försvarsmakten av att t.ex. de berömda "valparna"
          </note>
          <note>
            från 60-talets början av miljöskäl inte är lämpliga att ha i
            vårt trafiksystem och i vårt ekologiska system.
          </note>
          <note>
            Försvarsmakten har en mycket ambitiös miljöpolicy, och jag tycker
            att det är riktigt att den gäller även vid avyttringar.
          </note>
          <note type="speaker">
            Anf. 126 STIG SANDSTRÖM (v):
          </note>
          <note>
            Fru talman! Beträffande påståendet att vissa vagnar saknar katalysatorer
            vill jag säga att jag antar att det går att sätta dit sådana.
            Den möjligheten finns väl.
          </note>
          <note>
            Beträffande tänkandet och miljön och apropå flygskolan vill jag
            säga följande. Det kanske är lite långsökt, men jag såg att Centern
            hade gruppmöte häromdagen. Man säger så här: Det avgörande argumentet
            för Uppsala är möjligheten att lägga exportstödet för JAS där.
            Man pekar bl.a. på att det i Uppsala finns bergrumshangarer där
            det finns möjlighet att ställa de övertaliga 40 Gripenplanen.
            Uppsala har dessutom miljöprövats för Gripenplan, vilket inom
            parentes inte är sant.
          </note>
          <note>
            Det är därför jag är lite orolig för att man fortsätter att tänka
            på detta vis. Man samlar på sig grejer, och så stoppar man i förråd
            till stora kostnader. Vi måste göra upp med de tankegångarna.
          </note>
          <note>
            Jag skulle avslutningsvis, om det är möjligt, vilja ställa en
            fråga angående de internationella insatserna i
          </note>
          <note>
            Baltikum. Det finns påståenden bl.a. från Henrik
          </note>
          <note>
            Landerholm om att detta är ett led i att hjälpa de baltiska länderna
            till Nato. Är det också regeringens uppfattning att Sverige som
            nation ska medverka till andra länders inträde i militärallianser?
          </note>
          <note>
            Anf. 127 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Första delen av Stig Sandströms replik gällde proposition
            och uttalanden av en person som inte har möjlighet att svara i
            kammaren, och jag anser att jag inte bör gå in i en replikomgång
            om detta.
          </note>
          <note>
            De miljöaspekter jag tar fram gäller materiel som är tillverkat
            tidigare med andra och lägre miljökrav.
          </note>
          <note>
            Frågan är om de i olika former ska komma ut i samhället, t.ex.
            i trafiken, och i vår natur, eller är det mindre lämpligt?
          </note>
          <note>
            På den senare punkten - frågan om stödet till de tre baltiska
            länderna vad beträffar materiel - kan jag säga att jag hade en
            interpellationsdebatt i ett snarlikt ämne i kammaren i tisdags.
            Jag var då i tillfälle att redovisa regeringens syn, som är den
            att varje land har en rätt att självständigt välja sin säkerhetspolitiska
            väg. De tre baltiska länderna har som sin första strävan att bli
            medlem i Nato respektive EU, och regeringen respekterar det.
          </note>
          <note type="speaker">
            Anf. 128 ÅKE CARNERÖ (kd):
          </note>
          <note>
            Fru talman! Jag tänker anknyta till det som Rolf
          </note>
          <note>
            Gunnarsson tog upp. Jag har också fått brevet från en kompanichef
            inom hemvärnet. Jag vill läsa några rader: Om vi t.ex., skriver
            han, behöver en traktor måste vårt önskemål gå till myndigheten,
            som då ska behovsätta denna traktor på en särskild lista. Denna
            lista ska därefter vandra vidare och utredas i alla instanser
            ända upp till högkvarteret, innan det eventuellt fastställs och
            beslutas om att hemvärnet ska tilldelas denna materiel. Från vår
            begäran om behovsättning till det att beslutet tagits tar det
            minst tre år.
          </note>
          <note>
            Jag tror inte att detta är specifikt för just denna kompanichef
            inom hemvärnet. Därför vill jag ha ett förtydligande av statsrådet.
            Hur arbetar man när det gäller att förse hemvärnet med nödvändig
            materiel?
          </note>
          <note>
            Hemvärnet kommer att vara en viktig del i de nationella skyddsstyrkorna
            och som också kommer att ha en viktig roll i arbetet för att förstärka
            samhället vid svåra påfrestningar i fred. Det var den första frågan.
          </note>
          <note>
            Den andra är följande. Jag har också blivit uppvaktad när det
            gäller elaggregaten och deras betydelse i upplysningens tjänst.
            Jag kopplar också detta till svåra påfrestningar. Var kommer dessa
            elaggregat att placeras? Vi har haft en del svåra påfrestningar,
            t.ex.
          </note>
          <note>
            snöoväder, där lantbrukare kan hamna i en mycket prekär situation
            om det inte finns elkraft för mjölkning. Det är naturligtvis väldigt
            viktigt att dessa kan placeras hos Jordbruksverket eller någon
            annan regional myndighet för att kunna användas.
          </note>
          <note>
            Anf. 129 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! När det gäller hemvärnets dialog i
          </note>
          <note>
            Försvarsmakten kring materielprocesserna kan jag säga att den
            sker tjänstevägen genom dagens militärdistrikt. Jag har själv
            suttit med när det har varit diskussioner - ibland något hetsiga
            - mellan hemvärnets företrädare och militärdistriktens företrädare.
            Jag vill naturligtvis inte göra någon bedömning av hur det går
            till i enskilda fall, men man måste ha en viss förståelse för
            att högkvarteret måste få ta ställning. Det måste göras en bedömning
            av om vi behöver denna materiel någon annanstans, t.ex. i de nationella
            skyddsstyrkorna, som försvarsutskottets ordförande tog upp. Är
            materielen av det slaget att vi kan bryta ut ett visst antal pjäser
            som kan gå till olika hemvärnsdelar utan att vi tar hänsyn till
            helheten?
          </note>
          <note>
            Även om man känner att det kan vara frustrerande på lokal nivå
            anser jag att en kraftfull dialog med militärdistriktets företrädare
            och de distriktsgrupper som finns ute på nästan trettiotalet platser
            i vårt land är den metod som hemvärnet bör använda.
          </note>
          <note>
            Jag vill understryka att vi får ha respekt också för det motsatta
            agerandet i Försvarsmakten, nämligen att man vill ha överblick
            över vad som sker.
          </note>
          <note>
            Den andra frågan gällde elaggregaten. Jag kan inte svara på hur
            just den materieltypen ter sig i detta ljus. Är det så att Räddningsverket
            eller en annan statlig myndighet, t.ex. Jordbruksverket, anser
            att man vill och kan ta ansvar för och också hitta en finansieringsform
            för att ha dessa system tillgängliga kan jag tänka mig att det
            kan bli en motsvarighet till det som är på gång när det gäller
            t.ex. bandvagnar.
          </note>
          <note type="speaker">
            Anf. 130 ÅKE CARNERÖ (kd):
          </note>
          <note>
            Fru talman! Jag tackar för svaret. Jag hoppas att försvarsministern
            tar oron när det gäller materiel till hemvärnet till sig och till
            Försvarsdepartementet när man under nästa år kommer med förslag
            om utformning av de nationella skyddsstyrkorna, där hemvärnet
            kommer att ingå.
          </note>
          <note type="speaker">
            Anf. 131 CHRISTER SKOOG (s):
          </note>
          <note>
            Fru talman! Den 20 maj i år var jag tillsammans med några kolleger
            från riksdagen inbjudna till en ceremoni på Hasslö i den blekingska
            skärgården. Vid denna ceremoni överlämnades såsom lån tre tidigare
            stridsbåtar till Sjöräddningssällskapet. Dessa tre båtar har redan
            nu gjort aktiva insatser för att rädda nödställda. Redan under
            de 50 första dagarna när båtarna var hos Sjöräddningssällskapet
            räddade man två pojkar från att drunkna och undsatte 123 människor
            ur
          </note>
          <note>
            38 båtar. Detta har fortsatt. Så sent som för 14 dagar sedan
            var det en båt som är stationerad på Hasslö som gjorde en bra
            insats när man räddade i land de förlista lettiska sjömännen vid
            Utklippan i Karlskrona.
          </note>
          <note>
            Sjöräddningssällskapet är nöjt med denna tingens ordning att
            man lånar båtarna. Jag grundar min utsago på den erfarenhet som
            jag har från samtal med deras operative chef Anders Jönsson. Det
            är mycket riktigt så att man nu har begärt att få förlänga lånet
            av dessa båtar och eventuellt låna någon ytterligare.
          </note>
          <note>
            Detta har inte skett av sig självt. Det har varit en lång process.
            Vi var några i riksdagen som engagerade oss i detta och aktivt
            bidrog till att detta gick att genomföra. Men Försvarsmaktens
            företrädare var kanske inte de mest resonabla i dessa avseenden.
          </note>
          <note>
            Först när regeringen mycket föredömligt grep in och fattade beslut
            gick detta att genomföra. Och i dag fungerar förhållandet mellan
            regeringen och Sjöräddningssällskapet bra.
          </note>
          <note>
            Fru talman! Detta är ett exempel som jag tycker är alldeles utmärkt
            på hur vi kan använda den av oss alla gemensamt ägda materielen
            för skattebetalarnas bästa.
          </note>
          <note>
            Fru talman! Jag träffade också häromdagen kompanichefen i hemvärnet,
            Joakim Fryklund i Sölvesborg, som har nämnts här. Han hade länge
            för sitt kompanis räkning begärt att få en vanlig vagn att dra
            sina kokkärl på. Han har inte fått den. Han fick köpa den av en
            handlare på orten och betala för den. Frågan är vad jag och försvarsministern
            möjligtvis har att säga till honom med tanke på den prioritering
            som försvarsministern har talat om i riksdagen.
          </note>
          <note>
            Anf. 132 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag vill tacka Christer Skoog för de vänliga orden
            beträffande stridsbåtarna och Sjöräddningssällskapet. Jag är glad
            över att vi har kunnat finna en lösning som är så samhällsnyttig.
            Jag kan inte gå in i hur en enskild diskussion mellan en hemvärnsenhet
            och högre delar i Försvarsmakten går till.
          </note>
          <note>
            Jag kan säga att jag från cheferna i hemvärnet och militärdistriktens
            företrädare också för södra militärdistriktet har den bilden att
            man menar att man under ett fåtal år framåt kommer att kunna ge
            det till hemvärnet som hemvärnet vill och kan använda sig av.
          </note>
          <note>
            Hur det har gått till i det här enskilda fallet kan jag ha varken
            en mening eller åsikt om, utan jag får förlita mig på den helhetsbild
            som jag har fått också beträffande förhållandena i södra militärdistriktet.
          </note>
          <note type="speaker">
            Anf. 133 CHRISTER SKOOG (s):
          </note>
          <note>
            Fru talman! Jag tackar försvarsministern för detta.
          </note>
          <note>
            Bara det faktum att försvarsministern inför riksdagen och därmed
            svenska folket har redogjort för den ordning som denna materiel
            ska användas på kommer -
          </note>
          <note>
            det är jag övertygad om - att stärka dem som aktivt verkar i
            hemvärnet och i andra frivilligorganisationer att med kraft kunna
            verka för att detta även ska gälla ute i verkligheten. Och det
            vet jag att vi alla här vill.
          </note>
          <note>
            9 § (forts. från 6 §) Statlig förvaltning (forts.
          </note>
          <note>
            KU3)
          </note>
          <note type="speaker">
            Anf. 134 KENTH HÖGSTRÖM (s):
          </note>
          <note>
            Fru talman! Först måste jag be kammaren om ursäkt. Jag missade
            att anmäla mig på talarlistan på grund av att jag prioriterade
            en statlig utredning denna eftermiddag. Detta ska icke upprepas,
            det lovar jag. Meningen var i alla fall att företräda reservation
            1
          </note>
          <note>
            på s. 43 med anledning av mom. 1 i utskottets hemställan i konstitutionsutskottets
            betänkande 3. Jag vill klargöra att man i motionerna från skilda
            håll förordar någon form av rationalisering, effektivisering eller
            t.o.m. avskaffande av ombudsmannafunktioner som regeringen inrättat
            för att t.ex. implementera lagstiftning i skilda ärenden. Vi menar
            att de går lite för långt. Det finns inga bärande och tungt vägande
            skäl till att i dag säga att regeringen ska göra si eller så.
            Vi förutsätter ju att regeringen fortlöpande följer dessa ombudsmannafunktioners
            effektivitet.
          </note>
          <note>
            Men det finns ett annat riskmoment med dessa motioner och utskottsmajoritetens
            betänkandetext, nämligen att man lämnar öppet för en möjlighet
            att inordna dessa ombudsmannafunktioner, som är tillsatta för
            att t.ex. hjälpa till att implementera lagstiftning i diskrimineringshänseenden,
            och att överföra dessa verktyg från regeringsmakten till riksdagen.
          </note>
          <note>
            Det menar vi är alldeles fel, därför att riksdagen har ett ombudsmannaämbete
            som vi ska slå vakt om, och det är Justitieombudsmannen. Denna
            justitieombudsman är de enskilda medborgarnas garant för att myndigheter
            inte missbrukar sin makt gentemot dem.
          </note>
          <note>
            Det är en helt annan konstitutionell avvägning, och den har en
            helt annan konstitutionell ställning. Denna ombudsmannafunktion
            är väsensskild från de ombudsmannafunktioner som regeringen har
            tillsatt för att skapa klarhet i olika diskrimineringshänseenden.
          </note>
          <note>
            De ombudsmannafunktioner som detta gäller är alltså Jämställdhetsombudsmannen,
            Ombudsmannen mot etnisk diskriminering, Handikappombudsmannen
            och Ombudsmannen mot diskriminering på grund av sexuell läggning.
            Det är alltså ombudsmannafunktioner som regeringen egentligen
            har inrättat för att försvara Sveriges hållning i FN-deklarationen
            om mänskliga rättigheter. Jag menar att det är fel av riksdagen
            att nu tillkännage ett utredningsuppdrag som skulle kunna innebära
            att dessa ombudsmannafunktioner inordnas under riksdagen.
          </note>
          <note>
            Jag vet att Moderata samlingspartiets företrädare i utskottet
            har haft en ungefär likartad hållning. Men de gick ändå med på
            att öppna för denna utredning. Jag förstår inte det.
          </note>
          <note>
            Jag yrkar därför bifall till vår reservation 1 som även Vänsterpartiet
            ställer sig bakom.
          </note>
          <note>
            Sedan vill jag för klarhets vinnande säga att det finns ett rättelseblad
            på era bänkar. Det innebär att vi stryker sista meningen i andra
            stycket:
          </note>
          <note>
            "Myndigheterna ska inte, som särskilda kontrollorgan, se till
            att enskildas rättigheter tillvaratas i olika sammanhang."
          </note>
          <note>
            Just den meningen svarar inte riktigt mot den verklighet som
            våra ombudsmannafunktioner i Regeringskansliet har beskrivit för
            oss. Därför stryks den.
          </note>
          <note>
            På det sättet blir vår reservation klarare på denna punkt.
          </note>
          <note type="speaker">
            Anf. 135 NILS FREDRIK AURELIUS (m):
          </note>
          <note>
            Fru talman! Jag är naturligtvis medveten om att
          </note>
          <note>
            Kenth Högström inte har hört debatten till fullo som har förts
            här tidigare. I varje fall förefaller det inte som om han hörde
            mitt inledande inlägg, där jag mycket klart till kammaren sade
            och betonade det som faktiskt också står på s. 13 i betänkandet,
            nämligen den särställning som Riksdagens ombudsmän har. Någon
            anledning att ifrågasätta JO:s ställning och verksamhet anser
            utskottet inte att det finns. Det står alltså mycket tydligt.
          </note>
          <note>
            Det som majoriteten däremot tycker är att de andra ombudsmännen,
            de som är underställda regeringen, i större utsträckning borde
            kunna samverka. Och det är inte någon ny ståndpunkt. Kenth Högström
            var ju med även i fjol när utskottet var enigt om att säga att
            det fanns faror med att man tunnar ut ombudsmannainstitutet genom
            att tillsätta nya ombudsmän - det förs fram krav i debatten på
            alla möjliga nya ombudsmän - och att det borde kunna gå att samordna
            på olika sätt, inte minst för effektivitetens skull men också
            för att allmänheten på ett rimligare sätt ska kunna förstå vad
            det handlar om.
          </note>
          <note>
            Jag vill fråga Kenth Högström om han fortfarande, liksom i fjol,
            anser att det skulle kunna finnas fördelar med att slå ihop flera
            av de ombudsmannainstitutioner som sorterar under regeringen.
            Är det i så fall inte rimligt att utreda frågan? Ett rykte säger
            att det rentav pågår ett slags inofficiell utredning inom regeringen
            som inte har kommit till utskottets kännedom.
          </note>
          <note type="speaker">
            Anf. 136 KENTH HÖGSTRÖM (s) replik:
          </note>
          <note>
            Fru talman! Nils Fredrik Aurelius inledningsanförande har jag
            fått rekapitulerat på ett gott sätt från en sagesman som heter
            Pär Axel Sahlberg, och han brukar vara vittnesgill.
          </note>
          <note>
            Jag vill läsa högt för kammaren vad utskottsmajoriteten skriver:
            "Frågan om huvudmannaskapet för dessa ombudsmän måste, enligt
            utskottet, ses i ljuset av de uppgifter ombudsmännen tilldelas.
            Enligt utskottet bör riksdagen, med anledning av motionerna -
          </note>
          <note>
            - -." Man stänger inte klart en dörr, utan man öppnar dörrarna
            för att av olika praktiska skäl om möjligt underställa dessa ombudsmannafunktioner
            riksdagen.
          </note>
          <note>
            För oss socialdemokrater är det att gå för långt. En effektivitetsöversyn
            kan man mycket väl tänka sig och det gör regeringen fortlöpande.
            Att initiera vissa administrativa effektivitetsöversyner måste
            rimligen ligga inom Regeringskansliets fortlöpande verksamhet.
            Det är väl ändå inte ett område där riksdagen behöver peka regeringen
            på näsan. Men att föra över ombudsmannafunktionerna till riksdagens
            kontroll menar vi är fel därför att det kolliderar och kan konkurrera
            med det ombudsmannaämbete som vi ska vara rädda om, nämligen JO-ämbetet.
          </note>
          <note>
            Där måste väl ändå Nils Fredrik Aurelius hålla med om att ni
            öppnar dörren för detta i en kommande utredning. Ni gör det för
            att få med er några till på vagnen när det gäller denna utredning.
            Det är ett sätt att, som jag ser det, i onödan knäppa regeringen
            på näsan.
          </note>
          <note type="speaker">
            Anf. 137 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Man kan naturligtvis tänka sig att bara sådana utredningsuppdrag
            ges där man vet vad utredningsresultatet ska bli. Men en relativt
            rimlig ordning är väl ändå att en utredning får vara någorlunda
            förutsättningslös. Sedan kan man ha bestämda åsikter, och sådana
            finns exempelvis från min sida i de här olika frågorna.
          </note>
          <note>
            Det enda som står här är ju att huvudmannaskapet är beroende
            av vilka uppgifterna är. Det tycker jag är fullständigt självklart.
            Det är ingenting som säger vad slutresultatet av en utredning
            ska bli. Tyngdpunkten både i texten här och i debatten ligger
            på detta med att man ska utreda de regeringen underställda ombudsmännens
            möjligheter att samverka - eventuellt sammanslås i något eller
            flera fall. Det står ju mycket tydligt här.
          </note>
          <note>
            Sedan kan man naturligtvis säga att detta tittar regeringen på
            och utreder. Men så har det alltså sagts år efter år från konstitutionsutskottets
            sida utan att någonting händer - eller hur? Det enda nya argument
            som har tillkommit den här gången är att man avvaktar ett slags
            EU-ställningstagande och lite sådant.
          </note>
          <note>
            Annars är det, som sagt, precis samma argument år efter år. Därför
            tycker jag att det finns anledning för riksdagen att säga: Nu
            vill vi se att någonting händer här.
          </note>
          <note>
            Det ligger väl ändå, Kenth Högström, en viss fara i det ständigt
            växande antalet ombudsmän. Det inte bara tunnar ut JO-institutet,
            utan över huvud taget tunnar det ut ombudsmannainstitutet.
          </note>
          <note>
            För tydlighetens skull vill jag än en gång säga att jag tror
            att vi alla är överens med Kenth Högström om JO:s speciella särklasställning.
            Detta betonas också eftertryckligt i utskottsmajoritetens skrivning.
          </note>
          <note type="speaker">
            Anf. 138 KENTH HÖGSTRÖM (s) replik:
          </note>
          <note>
            Fru talman! Det är inte så säkert att man kan utläsa de nyanserna
            i utskottstexten. Man måste nog också läsa riksdagens protokoll
            från dagens debatt för att förstå att åtminstone ni företrädare
            för Moderata samlingspartiet menar att justitieombudsmannaämbetet
            har en särställning. När man läser det här utskottsbetänkandet
            kan man mycket väl tänka sig att en del av de ombudsmannafunktioner
            som nu avses bli utredda skulle kunna få en ställning i konstitutionen
            motsvarande Justitieombudsmannens men det finns ingen sådan distinktion.
          </note>
          <note>
            Detta med de effektivitetsvinster som skulle kunna erhållas genom
            samordning av vissa ombudsmannafunktioner i ett gemensamt kansli
            eller t.o.m. genom sammanslagning av vissa menar jag är en sak
            för regeringen att se över, vilket utskottet tidigare har menat.
            Vi vet dessutom att regeringen tittar på detta.
          </note>
          <note>
            Det finns dock också en annan fara med den argumentation som
            jag nyss hörde Nils Fredrik Aurelius göra sig till tolk för. Han
            menar att vi har fått en växande skara av ombudsmannafunktioner
            - det är förvisso alldeles klart att ett antal sådana har tillkommit
            under de senaste åren - och att det i sig skulle utgöra en urvattning
            av ombudsmannabegreppet eller en uttunning av ombudsmannafunktionen.
          </note>
          <note>
            Den åsikten delar inte jag därför att den typ av ombdusmannafunktioner
            som här avses är precis vad som är avsett från regeringens sida.
            Det handlar nämligen om ett verktyg i det politiska vardagsarbetet
            för att implementera den politiska lagstiftning som ska hindra
            diskriminering.
          </note>
          <note type="speaker">
            Anf. 139 INGVAR SVENSSON (kd) replik:
          </note>
          <note>
            Fru talman! I den här debatten fokuseras det kanske lite väl
            mycket på effektiviteten. Syftet bakom detta med ombudsmännen
            är ju att få en större överblickbarhet och lättillgänglighet för
            den enskilde medborgaren - också där kan det givetvis vara fråga
            om effektivitetsvinster.
          </note>
          <note>
            Jag vill betona att majoriteten i utskottet inte har tagit ställning
            vad gäller huvudmannaskapet. Vi har sagt att när man ändå utreder
            det får huvudmannaskapet ses i ljuset av vad man kommer fram till.
            Varför är Kenth Högström så rädd för att de starka argument som
            han menar sig ha inte skulle hålla i en sådan här utredning och
            vid en närmare granskning?
          </note>
          <note type="speaker">
            Anf. 140 KENTH HÖGSTRÖM (s) replik:
          </note>
          <note>
            Fru talman! Jag förstod inte riktigt den fråga som
          </note>
          <note>
            Ingvar Svensson ställde allra sist i sin replik men jag ska försöka
            kommentera själva hållningen i frågan.
          </note>
          <note>
            Om ni företrädare för de olika partier som utgör utskottsmajoriteten
            satte er ned för att försöka komma överens om vad ni egentligen
            vill skulle ni inte klara av det därför att ni har vitt skilda
            åsikter om var huvudmannaskapet egentligen ska ligga, åtminstone
            att döma av vår debatt i utskottet. Det är alltså tack vare att
            ni är otydliga på den här punkten och håller dörrarna öppna som
            ni klarar av att skapa en majoritet för en utredning.
          </note>
          <note>
            När det gäller de diskrimineringsombudsmannafunktioner som det
            här handlar om menar jag att varje närmande till riksdagens underställande
            också är att kanske göra dem till ett slags justitieombudsmannafunktion.
            Justitieombudsmannen är så helig i vår konstitution - lika helig
            som konstitutionsutskottet självt, alltså kontrollmakten - att
            där ska vara särskillnad.
          </note>
          <note>
            Ombudsmannabegreppet är ett svenskt begrepp, en svensk innovation
            - här har vi ett av få ord som
          </note>
          <note>
            Sverige har lyckats exportera till andra länder - och har nyligen
            fått en ny plattform i EU där det ju nyligen inrättats en ombudsmannafunktion
            för att bevaka insynsfrågorna i det än så länge ganska svårgenomträngliga
            EU. Vi ska alltså vara rädda om den ursprungliga funktionsmakt
            som justitieombudsmannafunktionen har.
          </note>
          <note type="speaker">
            Anf. 141 INGVAR SVENSSON (kd) replik:
          </note>
          <note>
            Fru talman! Detta med att bara kunna komma överens om en liten
            del gäller kanske inte bara partierna i den här majoriteten. Hur
            var det med arbetstidsfrågan, Kenth Högström?
          </note>
          <note>
            Den fråga som Kenth Högström inte förstod var följande: Om han
            nu har starka argument emot detta med huvudmannaskapet för riksdagen
            i den här frågan, varför är han då rädd för låta dem prövas i
            en utredning?
          </note>
          <note type="speaker">
            Anf. 142 KENTH HÖGSTRÖM (s) replik:
          </note>
          <note>
            Fru talman! Allt som vi tycker och vill göra i respektive partier
            och utskott kan inte leda till parlamentariska utredningar. Endast
            de frågor som är av den vikten att de har bäring på angelägna
            samhällsfält bör utredas. T.ex. bör tryckfrihetslagstiftningen,
            som har bäring på grundlagen, alltså ses över just nu på grund
            av att vi lever i en tid av konvergens och snabb teknikförändring.
            Det är en typisk sådan fråga där verkligheten spelar in med kraft
            och ställer politikerna inför svåra avvägningar som bör utredas.
            Nu har vi fått en sådan utredning. Allt ska inte utredas.
          </note>
          <note>
            Det här hade vi kunnat avstyra redan i utskottet genom att säga:
            Okej, vi är överens om att man mycket väl från regeringens sida
            kan se över de administrativa resurserna för att öka effektiviteten
            och nå kostnadsbesparingar, eller vad det nu är för någonting,
            men behöver inte utreda var dessa ombudsmannafunktioner ska ligga.
            Det fanns egentligen en majoritet för den hållning som jag företräder,
            den socialdemokratiska. Alldeles uppenbart tycker också moderaterna
            det, men de öppnar i stället för en utredning av helt andra skäl.
          </note>
          <note type="speaker">
            Anf. 143 ELVER JONSSON (fp):
          </note>
          <note>
            Fru talman! Vi har vant oss vid att frågor, likartade sådana,
            kan dyka upp i flera utskott. En sådan är alkoholfrågans hantering
            under EU-året, där konstitutionsutskottet har yttrat sig över
            frågan och föreslår riksdagen slutsatser som jag för min egen
            del har svårt att dela. Den socialpolitiska glöden är minst sagt
            måttfull, för att använda utskottets egen vokabulär.
          </note>
          <note>
            Jag har bl.a. motionerat om att det, när vi nu har
          </note>
          <note>
            EU här och skulle presentera också svensk alkoholoch drogpolitik,
            vore rimligt med en vit vecka i EU.
          </note>
          <note>
            Den tanken dyker upp i den flerpartimotion som är en av dem där
            man tycker att vi bör passa på att ha en progressiv hållning i
            socialpolitiska frågor när vi har kommandot i Europeiska unionen
            över ett halvår.
          </note>
          <note>
            Intressant är just motion 267 som toppas av riksdagens andre
            vice talman med stöd från tredje vice talman och med stöd från
            ytterligare företrädare för fyra partier. Där tar man upp det
            viktiga att markera.
          </note>
          <note>
            Vi ska bl.a. vara värd för en FN-konferens som har alkohol- och
            drogfrågor på programmet. Sverige har en stark förpliktelse inte
            minst från WHO-
          </note>
          <note>
            konferensen i Paris i december 1995.
          </note>
          <note>
            I den motion som här behandlas och som jag apostroferar, nämligen
            motion 267, påpekas ju att vi har anledning att också känna ansvar
            för dem som har svårigheter med att hantera sin egen konsumtion.
            I
          </note>
          <note>
            dessa yttersta dagar, fru talman, har socialministern kommit
            med en handlingsplan beträffande alkoholfrågor. Där markerar han
            särskilt att det i arbetslivet bör vara alkoholfritt. Det är också
            vad ett antal reservanter påminner om. Det betyder att jag för
            min del kommer att stödja reservation 7.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 11 §.)
          </note>
          <note>
            10 § Kommunala kompetensfrågor
          </note>
          <note>
            Föredrogs konstitutionsutskottets betänkande 2000/01:KU6
          </note>
          <note>
            Kommunala kompetensfrågor.
          </note>
          <note type="speaker">
            Anf. 144 PER-SAMUEL NISSER (m):
          </note>
          <note>
            Fru talman! Det här betänkandet gäller motioner som är samlade
            från både 1999 års och detta års allmänna motionstid. Frågorna
            berör främst kommunal näringsverksamhet och möjligheter till laglighetsprövning
            och sanktionssystem.
          </note>
          <note>
            Kommuner och landsting bedriver en omfattande näringsverksamhet.
            Det sker både i traditionell förvaltningsform och i ett stort
            antal kommunala bolag.
          </note>
          <note>
            Det finns i dag ca 1 800 kommunala och landstingskommunala bolag
            och stiftelser. Dessa omsätter ca
          </note>
          <note>
            130 miljarder kronor. Detta kan jämföras med att övrig kommunal
            verksamhet omsätter 420-430 miljarder.
          </note>
          <note>
            Den allmänna bestämmelserna om kommunernas och landstingens näringsverksamhet
            återfinns i 2 kap.
          </note>
          <note>
            7 och 8 §§ kommunallagen. Enligt 7 § får kommuner och landsting
            bedriva näringsverksamhet om den drivs utan vinstsyfte och går
            ut på att tillhandahålla allmännyttiga anläggningar eller tjänster,
            t.ex. bussbolag eller flygplatser, åt medlemmarna i kommuner och
            landsting.
          </note>
          <note>
            Kommuner och landsting bedriver i dag näringsverksamhet som är
            omfattande både vad gäller omfång och vad gäller utbud av varor
            och tjänster. Det handlar om bostadsbolag, energibolag, kaféer,
            videouthyrning, resebyråer, kommunala gym, m.m. Listan kan göras
            lång. Gemensamt för dessa olika näringar i kommunal regi är att
            de ofta bedrivs med hjälp av skattepengar, dvs. pengar som annars
            skulle kunna användas till att förstärka och finansiera andra
            för kommuner och landsting mer naturliga verksamhetsområden, t.ex.
            skola och sjukvård.
          </note>
          <note>
            Hur ser då företagare och lokala politiker på frågan om kommunal
            näringsverksamhet? Ja, det har gjorts en rapport under hösten
            av SAF, som med hjälp av en undersökning gjord av Demoskop ställt
            frågor till 18 000 företagare och 5 000 kommunpolitiker om synen
            på kommunal näringsverksamhet.
          </note>
          <note>
            I denna rapport kan man se att tre av tio företagare anser att
            osund konkurrens förekommer från kommunen, och så tycker även
            två av tio kommunpolitiker.
          </note>
          <note>
            Om man utgår från att det finns ca 200 000 företag i
          </note>
          <note>
            Sverige med minst en anställd innebär det att ca
          </note>
          <note>
            60 000 företag i Sverige är drabbade av en osund kommunal konkurrens.
          </note>
          <note>
            Helt tydligt är att företagarna enligt denna rapport mer kritiska
            än kommunpolitikerna. Men ungefär
          </note>
          <note>
            13 % av kommunpolitikerna tyckte att den kommunala näringsverksamheten
            fungerar utmärkt. Många kommunpolitiker tycker att det fungerar
            dåligt på detta område och är inte nöjda med hur kommunen arbetar
            med konkurrensfrågorna.
          </note>
          <note>
            En person, en drabbad småföretagare från Borlänge, som intervjuats
            i denna undersökning säger:
          </note>
          <note>
            Det kan inte vara meningen att kommunerna går in i bransch efter
            bransch och snedvrider konkurrensen med skattepengar. Det måste
            skapas tydliga regler och ordentliga verktyg för att förhindra
            den osunda konkurrensen från stat och kommun.
          </note>
          <note>
            Så långt denna rapport.
          </note>
          <note>
            Jag anser att kommunal näringsverksamhet hotar de lokala småföretagen
            och är ett stort risktagande för alla skattebetalare. Arbeten
            och småföretag slås ut av skattesubventionerad kommunal verksamhet.
            De privata småföretagen tvingas att konkurrera med verksamheter
            som bedrivs på helt andra ekonomiska villkor. Man kan ifrågasätta
            om utvecklingen av den kommunala näringsverksamheten är förenlig
            med kommunallagen och konkurrenslagens bestämmelser.
          </note>
          <note>
            Bolagsbildningen leder vidare till dubbla lojaliteter för förtroendemän
            därför att aktiebolagslagen och kommunallagen ställer delvis motstridiga
            krav.
          </note>
          <note>
            Lagregleringen av den kommunala kompetensen kan tyckas vara relativt
            klar och tydlig, men regelverket räcker inte till för att hindra
            att kommuner och landsting ger sig in på affärsmässig verksamhet
            som inte ligger inom det som kan anses vara en naturlig kommunal
            uppgift.
          </note>
          <note>
            En annan del som är viktig i detta sammanhang är möjligheten
            till lagprövning och frågan om sanktionssystem. Medborgarna har
            i dag mycket ringa möjligheter att få till stånd en laglighetsprövning
            av kommunernas och landstingens beslut att bedriva näringsverksamhet
            i förvaltningsform eller i bolag. För att det ska vara möjligt
            i dag krävs ett formellt beslut att överklaga. Om en kommunal
            enhet inleder en försäljningsverksamhet på den öppna marknaden
            utan något formellt beslut om saken, finns det inte något beslut
            att laglighetspröva. Om verksamheten sker inom ett kommunalt bolag
            kan normalt inte ett beslut överklagas.
          </note>
          <note>
            En kommun kan inte i dag tvingas att rätta sig efter ett beslut,
            och om det inte rör sig om myndighetsutövning finns inte någon
            straffrättslig eller civilrättslig sanktion att tillgripa mot
            kommunen. För varje kommunal överträdelse av gällande lag måste
            det finnas effektiva sanktioner. Dessa påtalade brister måste
            rättas till.
          </note>
          <note>
            Fru talman! Vår utgångspunkt från Moderata samlingspartiet är
            att kommunerna inte ska bedriva näringsverksamhet. Sådan verksamhet
            sköts bättre av andra. En renodling av kommunernas uppgifter gynnar
            demokratin och beslutens kvalitet.
          </note>
          <note>
            Jag vill avslutningsvis yrka bifall till reservation 1
          </note>
          <note>
            under mom. 1, och jag ställer mig bakom de övriga reservationer
            där moderater finns med.
          </note>
          <note type="speaker">
            Anf. 145 INGVAR SVENSSON (kd):
          </note>
          <note>
            Fru talman! Kristdemokraterna står bakom de reservationer om
            kommunal näringsverksamhet och kompetensfrågor som finns i betänkandet,
            som Per-
          </note>
          <note>
            Samuel Nisser har varit inne på.
          </note>
          <note>
            Jag vill ta upp en annan kompetensfråga och det gäller kommuners
            kompetens beträffande barnomsorgssubventioner. De nuvarande subventionerna
            från kommuner till föräldrar med barn i daghemsåldern gynnar ensidigt
            vissa barn. Det borde rimligtvis vara så att kommunerna ska ha
            den generella rätten att fördela sina egna - och jag vill betona
            egna - barnomsorgssubventioner på ett rättvis sätt till varje
            barn och på ett sådant sätt att föräldrar kan erhålla den faktiska
            valfriheten att bedöma och anlita den barnomsorg som bäst lämpar
            sig för de barn som man har ansvar för. En sådan rätt ligger dessutom
            i linje med principen om den kommunala självstyrelsen, och den
            bör ju ha något innehåll - för att citera vad Lagrådet sagt i
            ett annat sammanhang. Riksdagen bör besluta om en förändrad kommunal
            kompetens på området.
          </note>
          <note>
            Fru talman! Jag yrkar bifall till reservation nr 4.
          </note>
          <note type="speaker">
            Anf. 146 HELENA BARGHOLTZ (fp):
          </note>
          <note>
            Fru talman! Redan i det korta perspektivet finns det stora besparingsmöjligheter
            i landets kommuner.
          </note>
          <note>
            En avveckling av kommunala bolag frigör resurser för de hårt
            ansträngda verksamheterna vård, omsorg och skola.
          </note>
          <note>
            Om en kommun säljer ett bolag minskar dess tillgångar och skulder.
            Det ger ingen direkt möjlighet att tillföra andra verksamheter
            ökade resurser. Däremot får det verkligen positiva sidoeffekter.
            Den kommunala administrationen minskar och de avvecklade bolagen
            utnyttjas på ett samhällsekonomiskt och effektivt sätt genom att
            snedvriden konkurrens och ineffektiv förvaltning av bolagens resurser
            försvinner.
          </note>
          <note>
            På sikt har sådana här dynamiska effekter en positiv inverkan
            på den kommunala ekonomin.
          </note>
          <note>
            De resurser som direkt frigörs då kommunala bolag avvecklas är
            de som uppkommer genom att kommunens ränteutgifter minskar och
            förlustbidragen till olönsamma bolag försvinner. Redan på kort
            sikt uppgår dessa vinster till betydande belopp.
          </note>
          <note>
            Folkpartiet liberalerna har länge arbetat för en bolagsavveckling.
            Vår bedömning är att det är fullt realistiskt att under den här
            mandatperioden sälja ungefär hälften av de kommunala bolagen.
            Framför allt inom energisektorn finns det många bolag som kan
            säljas utan några risker, och vi har redan sett en del exempel
            på detta. Inom fastighetssektorn finns det en del bolag som kan
            säljas, framför allt industrilokaler och kommersiella fastigheter.
            Bostadsbolagen kan inte säljas i lika stor utsträckning, eftersom
            det av bostadssociala skäl är viktigt att behålla merparten av
            de allmännyttiga bostadsbolagen.
          </note>
          <note>
            I vissa fall bedrivs angelägen kommunal verksamhet i bolagsform,
            och då tänker jag på verksamhet inom kultursektorn. Där finns
            det särskilt konstruerade bolag. Det är helt onödigt. Dessa bolag
            kan avvecklas och i stället förvandlas till verksamhet i normal
            förvaltningsform.
          </note>
          <note>
            Enligt en utvärdering som gjordes för ett par år sedan av Capella
            Analys uppgick det marknadsmässiga värdet av kommunala bostads-
            och energitillgångar till ca 120 miljarder kronor, varav energitillgångarna
            svarade för ca 70 miljarder. En försiktig uppskattning av det
            totala värdet av den kommunala bolagssektorn ger resultatet att
            värdet uppgår till mellan 120 och 150 miljarder kronor.
          </note>
          <note>
            En utförsäljning av hälften av de kommunala bolagen skulle ge
            kommunerna intäkter på 60-75 miljarder. Eftersom dessa intäkter
            ska användas för att minska den kommunala skuldsättningen uppstår
            alltså ett positivt räntenetto, och det i sin tur blir ett resurstillskott.
            En bolagsavveckling skulle medföra en god möjlighet att förbättra
            de kommunala kärnverksamheterna vård och skola.
          </note>
          <note>
            De demokratiska aspekterna på en avveckling av de kommunala bolagen
            har berörts i ett tidigare anförande. Det finns mycket i övrigt
            negativt som man kan säga om de kommunala bolagen.
          </note>
          <note>
            Fru talman! Jag vill med detta yrka bifall till reservation nr
            1, som handlar om en begränsning av kommunal affärsverksamhet
            och till reservation nr 2, som handlar om laglighetsprövning av
            kommunal näringsverksamhet.
          </note>
          <note type="speaker">
            Anf. 147 PER LAGER (mp):
          </note>
          <note>
            Fru talman! Med anledning av detta betänkande har jag bara en
            fråga som jag vill ta upp, och det är den reservation som jag
            har anmält. Den handlar om möjligheten för föräldrar att vara
            kommunala dagbarnvårdare åt sina egna barn.
          </note>
          <note>
            Miljöpartiet vill se en förändring i kommunallagen som möjliggör
            rätten att bli kommunal dagbarnvårdare åt eget barn. Statliga
            subventioner utgår i dag endast till föräldrar som väljer barnomsorgsformer
            som innebär att någon annan tar hand om barnen.
          </note>
          <note>
            Miljöpartiet anser att även föräldrar som väljer att vårda sina
            barn i det egna hemmet bör få ekonomiskt stöd. Därför bör en förälder
            kunna vara anställd som kommunal dagbarnvårdare åt eget barn med
            likvärdig betalning som en kommunal dagmamma erhåller.
          </note>
          <note>
            I reservationen vill vi att regeringen återkommer med förslag
            till en förändring i kommunallagen som ger denna möjlighet. Av
            socialtjänstlagen och skollagen framgår kommunens skyldigheter
            i fråga om barnomsorg, men kommunallagens föreskrifter hindrar
            i dag en utvidgning av kommunens befogenheter i detta avseende.
            Det krävs alltså en ändring av föreskrifterna i kommunallagen
            eller en särskild lagstiftning.
          </note>
          <note>
            Skillnaden mellan vårt förslag och kristdemokraternas förslag
            om vårdnadsbidrag - jag vet inte om ni kallar det vårdnadsbidrag
            längre - är att Miljöpartiet vill ha en kommunal anställningsform,
            inte pengar direkt i handen så att säga. Vi anser att det är viktigt
            att ha en anställningsform med sjukförsäkring, pensionspoäng osv.
            Annars kan det lätt bli en kvinnofälla samtidigt som det handlar
            om jämställdhet.
          </note>
          <note>
            Jag saknar stöd från de borgerliga partierna för denna reform.
            Som ni minns gjorde Miljöpartiet upp med regeringen om en s.k.
            mixtaxa. Vi var väldigt noggranna med att tala om att den skulle
            kombineras med en valfrihetsreform typ att kunna vara dagbarnvårdare
            åt eget barn.
          </note>
          <note>
            Jag hoppas trots allt att de borgerliga partierna kommer att
            stödja denna reservation, men jag anar att jag inte kommer att
            få det stöd som jag förväntat mig.
          </note>
          <note>
            Från de borgerliga partierna efterfrågade man just denna valfrihet
            för föräldrarna.
          </note>
          <note>
            Fru talman! Jag vill med detta yrka bifall till reservation nr
            6. Jag hoppas, som sagt, att jag kan få ett bredare stöd, om inte
            från de andra så från de borgerliga partierna som har efterfrågat
            just den här typen av frihet.
          </note>
          <note type="speaker">
            Anf. 148 INGVAR SVENSSON (kd) replik:
          </note>
          <note>
            Fru talman! Jag vill gärna göra ett klarläggande.
          </note>
          <note>
            Vår reservation handlar inte om vårdnadsbidrag eller om kommunalt
            vårdnadsbidrag, utan det handlar om en frihet för kommunerna att
            hitta olika tekniska lösningar för att själva kunna disponera
            sina egna medel på detta område, och det är en generell rätt.
          </note>
          <note>
            Vad Per Lager vill ha är en teknisk lösning på en sådan generell
            rätt, och det förklarar skillnaden. Vi vill inte låsa oss vid
            just denna tekniska lösning.
          </note>
          <note type="speaker">
            Anf. 149 PER LAGER (mp) replik:
          </note>
          <note>
            Fru talman! Det hade varit lämpligt om denna tekniska lösning,
            som Ingvar Svensson kallar vårt förslag, hade kunnat få ett stöd.
            Vi begär ju ett förslag från regeringen, och man hade kanske kunnat
            diskutera olika tekniska lösningar. Men en allmän frihet för kommuner
            att kunna betala ut ersättning till föräldrar såsom föreslås i
            kristdemokraternas reservation är ju egentligen inget annat än
            ett sätt att skapa en kvinnofälla, som jag ser det.
          </note>
          <note type="speaker">
            Anf. 150 INGVAR SVENSSON (kd) replik:
          </note>
          <note>
            Fru talman! Det var ett intressant konstaterande.
          </note>
          <note>
            Det decentralistiska Miljöpartiet vill inte ha frihet för kommunerna.
          </note>
          <note type="speaker">
            Anf. 151 PER LAGER (mp) replik:
          </note>
          <note>
            Fru talman! Om jag har yrkat bifall till fel reservation ska
            jag be att få rätta mig. Jag yrkar bifall till reservation nr
            5.
          </note>
          <note>
            Jag måste be Ingvar Svensson om ursäkt, för jag hörde faktiskt
            inte frågan.
          </note>
          <note type="speaker">
            Anf. 152 INGVAR SVENSSON (kd) replik:
          </note>
          <note>
            Fru talman! Jag konstaterade att det decentralistiska Miljöpartiet
            numera klargör att man inte vill ha frihet för kommunerna.
          </note>
          <note type="speaker">
            Anf. 153 PER LAGER (mp) replik:
          </note>
          <note>
            Fru talman! Jodå, vi är decentralistiska. I vissa fall finns
            det anledning att garantera vissa grundläggande rättigheter i
            de här friheterna, bl.a. när det gäller en anställningsform som
            vi tycker är väldigt viktig.
          </note>
          <note>
            Anf. 154 KERSTIN KRISTIANSSON
          </note>
          <note type="speaker">
            KARLSTEDT (s):
          </note>
          <note>
            Fru talman! Vi behandlar just nu konstitutionsutskottets betänkande
            KU6, och vi behandlar 30 motioner, som tidigare har sagts, från
            allmänna motionstiden åren 1999 och 2000 och dessutom reservationer
            till förmån för vissa av dessa motioner.
          </note>
          <note>
            Inledningsvis vill jag passa på att yrka avslag på reservationerna
            och bifall till utskottets hemställan.
          </note>
          <note>
            Som tidigare år när vi har diskuterat dessa frågor rör motionerna
            omfattningen av kommunal affärsverksamhet och formen för sådan
            verksamhet. De rör laglighetsprövning, sanktionssystem, kommunala
            trafikbolag, företags möjligheter att verka utanför den egna kommunen
            samt kommunens befogenheter i fråga om barnomsorg, som vi nyss
            har hört en debatt kring. Jag ska inte kommentera varenda motion
            i det här betänkandet, men ska i någon mån kommentera reservationerna.
          </note>
          <note>
            Vad gäller kommunal näringsverksamhet, dess omfattning och form
            finns det i dag inte skäl att göra något annat ställningstagande
            än det som vi gjorde i ett liknande betänkande våren 1999 - det
            var när den här formen av frågor senast var uppe till diskussion
            -
          </note>
          <note>
            dvs. att det inte finns skäl att begränsa eller förbjuda kommunala
            företag. Men det finns en uttalad viljeinriktning att den kommunala
            verksamheten i största möjliga utsträckning ska bedrivas i nämndform.
            Det kan också, som tidigare nämnts här, finnas skäl att bedriva
            viss verksamhet i bolagsform. Här ska verksamhetens förutsättningar
            och den samlade kommunala nyttan vara utgångspunkten för organisationsformen.
          </note>
          <note>
            Frågan om otillbörlig konkurrens, som reservationerna handlar
            om, är ju redan uppmärksammad. Jag vill här hänvisa till Konkurrensrådet,
            som vid årsskiftet ska lämna sin slutrapport. Därefter är det
            regeringens sak att ta ställning i frågan och vidta de åtgärder
            som är erforderliga. Dessutom är det aktuellt med en departementspromemoria
            från Näringsdepartementet som just behandlar konkurrenssnedvridande
            effekter av offentlig näringsverksamhet.
          </note>
          <note>
            Dessa frågor är alltså belysta. Men det låter på
          </note>
          <note>
            Per-Samuel Nisser och Moderata samlingspartiet som om de aldrig
            har lyfts. Jag vill påminna om näringsutskottets betänkande som
            vi hade att behandla i kammaren under förra veckan, NU4, där denna
            fråga verkligen belystes. Näringsutskottet hade en klar viljeinriktning
            att vare sig kommunal verksamhet eller annan näringsverksamhet
            fick bedrivas så att den konkurrerade ut eller på annat sätt hindrade
            tillväxten i privata företag. Det var en klar viljeinriktning,
            och den ställde sig kammarens majoritet bakom.
          </note>
          <note>
            Så till frågan om en laglighetsprövning. Även den frågan har
            under åren varit föremål för diskussion i denna kammare. Bedömningen
            huruvida en verksamhet ligger inom den kommunala kompetensen är
            ytterst en styrelsefråga. Även ägaren, i det här fallet kommunen
            eller landstinget, har ju möjlighet att agera på bolagsstämmor
            där man väljer ombud från ägarens sida. Visst kan det vara så
            att en sådan verksamhet haltar i vissa fall, men oftast fungerar
            den på ett bra sätt.
          </note>
          <note>
            Vad gäller detta med sanktionssystem kan konstateras att en del
            lagändringar faktiskt har skett sedan frågan debatterades i kammaren
            våren 1999. Jag tänker då främst på det socialrättsliga området.
            Dessutom har det aktualiserats en del författningsändringar på
            senare tid. Här pågår alltså ett aktivt arbete. Låt oss därför
            avvakta och se vad det utmynnar i.
          </note>
          <note>
            Till sist den intressanta diskussionen som fördes innan jag kom
            upp i talarstolen som gällde barnomsorgen, som ska bedrivas i
            kommunal regi.
          </note>
          <note>
            Jag tycker att frågan om hur man formar familjepolitiken ytterst
            är en nationell fråga. Vi har en lagstiftning i dag som reglerar
            detta. Att då via ändringar i kommunallagen eller genom särskild
            lagstiftning kringgå den finns det absolut inga skäl att göra.
          </note>
          <note>
            Familjepolitiken ska göras lika i landet, och den ska inte vara
            beroende av vilken kommun man bor i.
          </note>
          <note>
            Dessutom tycker jag att det är förvånande att Kristdemokraterna
            och Ingvar Svensson, som i andra sammanhang - inte minst vad gäller
            laglighetsprövning, sanktionssystem och annat - vill snäva in
            den kommunala kompetensen i det här fallet vill utvidga den. Det
            är något märkligt tycker jag.
          </note>
          <note>
            De reservationer från Miljöpartiet och Kristdemokraterna som
            handlar om att kommunerna själva ska få bestämma sin barnomsorg
            ställer jag mig väldigt negativ till. Vi kan ju i den här kammaren
            bedriva en debatt som handlar om rättvisa, jämlikhet och annat.
          </note>
          <note>
            Det ställer jag gärna upp på i andra sammanhang, men just den
            här debatten är konstitutionell.
          </note>
          <note>
            Därför, fru talman, yrkar jag avslutningsvis återigen avslag
            på reservationerna och bifall till utskottets hemställan.
          </note>
          <note type="speaker">
            Anf. 155 PER-SAMUEL NISSER (m) replik:
          </note>
          <note>
            Fru talman! Jag ser många exempel runtom i landet på osund konkurrens
            och snedvridna förhållanden när kommuner bedriver affärsverksamhet.
            Det finns också många exempel på kommunala bolag som behöver tillskott,
            alltså extra pengar från ägaren, dvs.
          </note>
          <note>
            kommunen, när verksamheten inte går runt.
          </note>
          <note>
            Jag vill fråga Kerstin Kristiansson Karlstedt: Ska verkligen
            skattemedel användas på detta sätt? Det är pengar som annars skulle
            kunna användas på områden som skola, sjukvård osv.
          </note>
          <note>
            Anf. 156 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Det ska de naturligtvis inte göra. Jag framhöll också
            i mitt anförande att varken kommunal eller annan offentlig verksamhet
            får slå ut jobb eller tillväxt i den privata verksamheten. Naturligtvis
            ska det inte vara på det viset. Det har också uppmärksammats av
            Konkurrensrådet som nu ska lämna sin slutrapport vid årsskiftet.
          </note>
          <note>
            Men Per-Samuel Nisser och Moderata samlingspartiet får det att
            låta som att all näringsverksamhet -
          </note>
          <note>
            om den drivs i kommunal regi - är solarier, cafeterior, frisörverksamhet,
            gym och annat. Så är det ju inte.
          </note>
          <note>
            Kommunal näringsverksamhet utgörs till nästan 99 %
          </note>
          <note>
            av sådan verksamhet som bedrivs för kommunnyttan och icke i vinstgivande
            syfte, nämligen bostads- och hyresverksamhet. Det handlar om energiverk
            och allt sådant som kan räknas till allmännyttan.
          </note>
          <note type="speaker">
            Anf. 157 PER-SAMUEL NISSER (m) replik:
          </note>
          <note>
            Fru talman! Kerstin Kristiansson Karlstedt anser tydligen - det
            hörde jag i anförandet - att den lagreglering som finns räcker
            för att motverka den osunda konkurrens som vi i dag kan se. Det
            tycker jag är märkligt. Det är så mycket som visar på det motsatta.
          </note>
          <note>
            Är det så att Socialdemokraterna tycker att det är bra att kommuner
            och landsting bedriver affärsmässig verksamhet? Det verkar vara
            så. Annars borde det vara viktigare, tycker jag, att det offentliga
            koncentrerar sig på att sköta de åtaganden som vi ser som mer
            naturliga.
          </note>
          <note>
            En annan fråga gäller lokaliseringsprincipen.
          </note>
          <note>
            Kommuner ska inte bedriva verksamhet utanför kommungränsen. I
            betänkandet tas frågan upp om kommunala trafikföretag, men det
            kan också gälla andra verksamheter. Det finns i dag exempel på
            kommunala bolag som lägger anbud på verksamhet utanför den egna
            kommunens gränser. På så sätt kan kommuninvånarnas skattemedel
            äventyras. Vi har sett exempel inom elhandelsområdet. Anser Kerstin
            Kristiansson Karlstedt, om jag ställer det som en principfråga,
            att kommunala bolag ska få arbeta över kommungränserna genom att
            ta anbud utanför kommunen även om det i flera fall har visat sig
            att det finns en fara för att kommuninvånarnas skattemedel används
            på fel sätt?
          </note>
          <note>
            Anf. 158 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Jag kan inte låta bli att kommentera lite av det
            som Per-Samuel Nisser inledde med. Det gäller detta med den kommunala
            näringsverksamheten. Sanningen är ju den, Per-Samuel Nisser, att
            från borgerligt håll ogillar man all kommunal näringsverksamhet.
            Sedan gömmer man sig bakom detta med cafeterior och annat för
            att det låter mer rumsrent. Det är ju sanningen. Kommunal näringsverksamhet
            ogillas. Allt ska privatiseras. Det är ju den bistra sanningen.
          </note>
          <note>
            Vad gäller näringsverksamhet som bedrivs utanför den egna kommunen
            vet Per-Samuel Nisser lika väl som jag att frågan har utretts.
            För närvarande håller den på att få en översyn i Regeringskansliet.
            Låt oss då inte föregripa denna genom att fastna i vissa fållor
            i de här sammanhangen utan låt oss se vad den ger vid handen.
            I vissa fall kan det dock vara så att det gagnar människor i en
            viss region på grund av att det är glest med folk där osv. Det
            gäller just detta med bussbolag och deras verksamhet utanför den
            egna kommunen. Men frågan är som sagt under beredning, så låt
            oss avvakta.
          </note>
          <note type="speaker">
            Anf. 159 HELENA BARGHOLTZ (fp) replik:
          </note>
          <note>
            Fru talman! Hörde jag rätt när Kerstin Kristiansson Karlstedt
            sade att hon inte ser några problem med den bolagsverksamhet som
            så många kommuner ägnar sig åt? Jag ser många problem med kommunal
            näringsverksamhet. Det är därför många av oss borgerliga politiker
            är så skeptiska mot detta. Det har ju visat sig gång på gång att
            det behövs resurstillskott från den egna kommunen för att man
            ska klara verksamheten. Det förekommer ett antal skandaler knutna
            till de kommunala bolagen.
          </note>
          <note>
            Vad jag också har upplevt som mycket besvärande är ju att många
            av de ledamöter som sitter som partirepresentanter i de kommunala
            bolagen inte längre ser sig som politiker. De ser sig något annat
            slags personer, som står utanför den politiska verksamheten och
            i stället ägnar sig åt att göra affärer med mer eller mindre gott
            resultat. Jag skulle vilja höra vad Kerstin Kristiansson Karlstedt
            anser att man kan göra för att förbättra demokratin när man ska
            ha kvar kommunala bolag.
          </note>
          <note>
            Anf. 160 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Det är ju inte på det viset, Helena
          </note>
          <note>
            Bargholtz, att kommunala bolag är något självändamål. Det gagnar
            ju kommunnyttan, dvs. de invånare som bor i kommunerna. Man får
            det ibland från borgerligt håll att låta precis som om det här
            hade ett egenvärde i sig. Det har det inte alls.
          </note>
          <note>
            Sedan är det dessutom på det viset att de människor som väljs
            till de kommunala bolagen ofta väljs via fullmäktige. Då har ju
            kommunfullmäktige och landstingsfullmäktige ett speciellt ansvar
            för att se till att de rätta människorna kommer dit. Men själva
            principen med kommunala bolag, med kommunal näringsverksamhet
            i stort, kan det ju inte vara något fel på bara för att man måhända
            från visst håll väljer dit fel människor.
          </note>
          <note type="speaker">
            Anf. 161 HELENA BARGHOLTZ (fp) replik:
          </note>
          <note>
            Fru talman! Då vill jag fråga Kerstin Kristiansson
          </note>
          <note>
            Karlstedt hur hon ställer sig till utförsäljningar av kommunala
            bolag. Jag visade ju i mitt inledande anförande på vilka stora
            förtjänster, vilka vinster, kommunerna kan göra genom att sälja
            kommunala bolag t.ex. inom energisektorn. Är det så väldigt mycket
            bättre att ha energiverksamheten i ett kommunalt bolag än i ett
            privat bolag? Känner verkligen kommuninvånarna att de får väldigt
            mycket bättre energi om de vet att det är kommunalpolitiker som
            sköter det hela?
          </note>
          <note>
            Jag skulle över huvud taget vara intresserad av att veta om Kerstin
            Kristiansson Karlstedt är beredd att verka för att man omvandlar
            bolagsformer till vanliga kommunala nämndformer för att öka demokratin
            och förbättra insynen i verksamheten.
          </note>
          <note>
            Anf. 162 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Det är ju på det viset, och det sade jag också om
            Helena Bargholtz lyssnade på mitt anförande, att man i mesta möjliga
            mån ska driva det i nämndform - just på grund av detta med insynsmöjligheterna.
            Men sedan handlar det också om tillit. Vi väljer ju företrädare
            i våra bolag för att vi litar på de människorna. Vi har en tilltro
            till dem. Det är inte så att man fifflar i varje bolag.
          </note>
          <note>
            Jag minns så väl debatten från förra året, från våren 1999. Då
            stötte man, inte minst från folkpartistiskt håll, in sig på just
            att det var där som fifflet skedde; bakom slutna dörrar. Visst
            kan det hända, men det är ju inget som är vanligt förekommande.
          </note>
          <note>
            Där det förekommer fördöms det.
          </note>
          <note type="speaker">
            Anf. 163 PER LAGER (mp) replik:
          </note>
          <note>
            Fru talman! Kerstin Kristiansson Karlstedt, varför så negativ
            till den variant som jag nämner i reservationen, nämligen möjligheten
            för kommunen att anställa en människa som kommunal dagbarnvårdare
            åt eget barn? Vad är det för skillnad mellan att jag är dagbarnvårdare
            åt grannens barn och att jag är det åt mina egna barn? Att det
            är en nationell fråga håller jag med om. Men just därför ska vi
            ha de här variablerna som ger kommunen möjlighet att se vad som
            är bäst i den situation de har. Det kanske är så att det är bäst
            för mig att vara dagbarnvårdare åt mina egna barn. Varför ska
            jag inte få den möjligheten då?
          </note>
          <note>
            Anf. 164 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Jag tror som jag sade tidigare att det här är en
            mycket vid fråga som fordrar en mycket vid diskussion, kanske
            långt vidare än vad som föranleds av en motion från Miljöpartiet
            och en motion från kd, som dessutom har väldigt skiftande innehåll.
          </note>
          <note>
            Jag pratar gärna rättvisa och jag pratar gärna jämställdhet med
            Per Lager, men kanske inte just under rubriken Kommunal kompetens.
            Här handlar det om att man vill ha ändringar i kommunallagen eller
            särskild lagstiftning för att de här möjligheterna ska ges.
          </note>
          <note>
            Dessa möjligheter får konsekvenser, inte minst av ekonomisk karaktär,
            som borde diskuteras i ett annat sammanhang.
          </note>
          <note type="speaker">
            Anf. 165 PER LAGER (mp) replik:
          </note>
          <note>
            Fru talman! Jag kan inte förstå vad det är för stora ekonomiska
            konsekvenser detta skulle få. Trots allt är det samma barn det
            handlar om. Det handlar bara om att ge möjlighet till någon annan
            form av dagbarnvård än vad vi har i den kommunala lagstiftningen.
            Jag menar att ska vi ha en kommunal lagstiftning så ska den också
            ge de möjligheter som är bäst för barnen, inte för systemet eller
            för ekonomin i första hand. Det ska vara bäst för barnen. Därför
            kan jag inte förstå den principiella hållningen att det här är
            en kommunal fråga och att vi måste ha särskild lagstiftning. Så
            är det ju, eftersom lagstiftningen inte tillåter detta.
          </note>
          <note>
            Det haltar. Kan inte Kerstin Kristiansson Karlstedt inse att
            det haltar?
          </note>
          <note>
            Anf. 166 KERSTIN KRISTIANSSON
          </note>
          <note type="speaker">
            KARLSTEDT (s) replik:
          </note>
          <note>
            Fru talman! Jag tycker att det är vansinnigt viktigt att diskutera
            just familjepolitiken, men jag inser samtidigt att den här frågan
            är av sådan oerhörd vidd att man inte i ett klubbslag omkring
            kommunal kompetens kan ändra i förutsättningarna. Jag är inte
            av samma uppfattning som Per Lager i den här frågan.
          </note>
          <note>
            Men jag tror inte att vi ska fördröja debatten här genom att
            ta en vid debatt kring rättvisefrågor, jämställdhetsfrågor och
            mycket annat. Det ser jag fram emot att få debattera med Per Lager
            i ett annat sammanhang, dock inte under rubriken Kommunal kompetens.
          </note>
          <note type="speaker">
            Anf. 167 MATS EINARSSON (v):
          </note>
          <note>
            Fru talman! Det här betänkandet har som sagt fått titeln Kommunala
            kompetensfrågor. Jag ska börja med att slå fast att det här med
            kommunal kompetens inte är något absolut begrepp, lika lite som
            begreppet kommunalt självstyre. Givetvis bestäms det ytterst av
            kommunallagen, men inom den ramen bestäms nog vad som är kommunal
            kompetens av den politiska debatten, av opinionsläget och av medborgarnas
            aktivitet eller brist på sådan. Självfallet bestäms det också
            av de parlamentariska styrkeförhållandena osv.
          </note>
          <note>
            Att tro att man med ett beslut, en grundlagsskrivning eller ett
            fåtal snabba ingrepp av lagstiftningsmakten ska kunna nagla fast
            den kommunala kompetensen på någon speciell nivå eller med någon
            speciell avgränsning, tror jag är illusioner. Det finns inga av
            oss oberoende naturliga gränser för den kommunala kompetensen.
            Vi kommer nog att fortsätta att slåss, eller i alla fall diskutera,
            om var gränserna ska gå och var balanspunkten ska vara. Vart fjärde
            år bedöms våra argument och våra resultat av väljarna. Det är
            nog så det ska vara. Vad som är kommunal kompetens är politik,
            inte juridik.
          </note>
          <note>
            Vad är nu de borgerligas grundläggande syfte med sina motioner?
            Det är frågan. Ett argument som framförs med viss emfas är omsorgen
            om medborgarnas insyn. Jag har en känsla av att det kanske inte
            är det helt grundläggande argumentet.
          </note>
          <note>
            Är det de ekonomiska skälen som Helena Bargholtz tar fram? Jag
            har lite svårt att riktigt tro på den där kalkylen. Den förutsätter
            nämligen att de allra flesta kommunala bolag är illa skötta, olönsamma
            och byråkratiska. Dessutom övergår de som genom ett trollslag
            till att bli vinstgivande företag när de har försålts eftersom
            de annars inte skulle gå att sälja. Jag tror inte riktigt på den
            kalkylen.
          </note>
          <note>
            Är det omsorgen om småföretagarna, solarieägarna, som konkurreras
            ut av den kommunala jätten
          </note>
          <note>
            Glufs-Glufs? Jag tror inte heller att det är det avgörande skälet.
            Jag tror att i den här debatten - liksom i den allmänna politiska
            debatten - handlar det om att, som jag ser det, inskränka politikens
            verksamhetsfält, minska utrymmet för den kommunala bestämmanderätten
            och att faktiskt minska utrymmet för demokratin. De borgerliga
            partierna säger gärna och ofta att de vill stärka det kommunala
            självstyret, men samtidigt arbetar man för att minska den kommunala
            politikens verkningsradie. En extra polering av den borgerliga
            hållningen leder till absolut kommunal makt över absolut ingenting.
          </note>
          <note>
            Vi som inte har några fördomar mot kommunal näringsverksamhet,
            vi som t.o.m. så vill omdana samhället att bestämmanderätten över
            produktionen och dess fördelning läggs i hela folkets händer,
            som det fortfarande står i ett snart reviderat partiprogram som
            tillhör ett annat parti än mitt, är nog mer bekymrade över de
            regler som innebär att kommunala företag missgynnas på en konkurrensutsatt
            marknad.
          </note>
          <note>
            Här vill jag bara kort peka på den motion som finns från Hans
            Stenberg m.fl. De vill permanenta den försökslagstiftning som
            finns beträffande kommunala trafikföretag - det är redan nämnt
            i debatten -
          </note>
          <note>
            så att de kan konkurrera på samma villkor som de privata företagen.
            Vi i utskottet kan då konstatera att den här frågan övervägs i
            Regeringskansliet. Jag förutsätter att regeringen kommer med en
            proposition i linje med den här motionen.
          </note>
          <note>
            Jag ska kanske vara extra tydlig. Vi förordar självfallet inte
            någon allmän bolagisering av kommunal verksamhet - absolut inte.
            Den nämndstyrda förvaltningsformen är nästan alltid den självklara
            formen för kommunal verksamhet. Jag är inte heller av den uppfattningen
            att kommunen ska använda sina resurser till att konkurrera ut
            småföretagare. Det är inte
          </note>
          <note>
            Vänsterpartiets linje. Men det finns också i vissa fall goda
            skäl för kommunala bolag. Deras möjlighet att verka på en konkurrensutsatt
            marknad ska inte begränsas.
          </note>
          <note>
            Fru talman! Jag vill varmt rekommendera kammarens ledamöter att
            rösta för bifall till utskottets hemställan i samtliga moment.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 11 §.)
          </note>
          <note>
            11 § Beslut om utskottsbetänkanden som slutdebatterats vid dagens
            sammanträde.
          </note>
          <note>
            SfU5 Ny socialavgiftslag
          </note>
          <note>
            Mom. 2 (säsongsanställda)
          </note>
          <note>
            1. utskottet
          </note>
          <note>
            2. res. 1 (fp, m, kd, c)
          </note>
          <note>
            Votering:
          </note>
          <note>
            157 för utskottet
          </note>
          <note>
            129 för res. 1
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 34 v, 14 mp
          </note>
          <note>
            För res. 1: 66 m, 1 v, 37 kd, 14 c, 11 fp
          </note>
          <note>
            Frånvarande: 22 s, 16 m, 8 v, 5 kd, 4 c, 6 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            KU3 Statlig förvaltning
          </note>
          <note>
            Mom. 1 (ombudsmännen)
          </note>
          <note>
            1. utskottet
          </note>
          <note>
            2. res. 1 (s, v)
          </note>
          <note>
            Votering:
          </note>
          <note>
            144 för utskottet
          </note>
          <note>
            138 för res. 1
          </note>
          <note>
            2 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 66 m, 2 v, 37 kd, 14 c, 11 fp, 14 mp
          </note>
          <note>
            För res. 1: 107 s, 31 v
          </note>
          <note>
            Avstod: 2 v
          </note>
          <note>
            Frånvarande: 24 s, 16 m, 8 v, 5 kd, 4 c, 6 fp, 2 mp
          </note>
          <note>
            Mom. 2 (Justitiekanslerns verksamhet)
          </note>
          <note>
            1. utskottet
          </note>
          <note>
            2. res. 2 (kd, fp)
          </note>
          <note>
            Votering:
          </note>
          <note>
            237 för utskottet
          </note>
          <note>
            49 för res. 2
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 65 m, 35 v, 14 c, 14 mp
          </note>
          <note>
            För res. 2: 1 m, 37 kd, 11 fp
          </note>
          <note>
            Frånvarande: 22 s, 16 m, 8 v, 5 kd, 4 c, 6 fp, 2 mp
          </note>
          <note>
            Mom. 5 (IT och förvaltningen)
          </note>
          <note>
            1. utskottet
          </note>
          <note>
            2. res. 4 (c)
          </note>
          <note>
            Votering:
          </note>
          <note>
            270 för utskottet
          </note>
          <note>
            14 för res. 4
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 66 m, 35 v, 35 kd, 11 fp, 14 mp
          </note>
          <note>
            För res. 4: 14 c
          </note>
          <note>
            Avstod: 1 kd
          </note>
          <note>
            Frånvarande: 22 s, 16 m, 8 v, 6 kd, 4 c, 6 fp, 2 mp
          </note>
          <note>
            Mom. 6 (dröjsmålstalan)
          </note>
          <note>
            1. utskottet
          </note>
          <note>
            2. res. 5 (kd, m, c, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            128 för res. 5
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 35 v, 14 mp
          </note>
          <note>
            För res. 5: 66 m, 37 kd, 14 c, 11 fp
          </note>
          <note>
            Frånvarande: 22 s, 16 m, 8 v, 5 kd, 4 c, 6 fp, 2 mp
          </note>
          <note>
            Mom. 12 (alkoholfri representation)
          </note>
          <note>
            1. utskottet
          </note>
          <note>
            2. res. 7 (v, mp)
          </note>
          <note>
            Votering:
          </note>
          <note>
            222 för utskottet
          </note>
          <note>
            58 för res. 7
          </note>
          <note>
            5 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 66 m, 27 kd, 12 c, 8 fp, 1 mp
          </note>
          <note>
            För res. 7: 1 s, 35 v, 5 kd, 1 c, 3 fp, 13 mp
          </note>
          <note>
            Avstod: 5 kd
          </note>
          <note>
            Frånvarande: 22 s, 16 m, 8 v, 5 kd, 5 c, 6 fp, 2 mp
          </note>
          <note>
            Thomas Julin (mp) anmälde att han avsett att rösta nej men markerats
            ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            KU6 Kommunala kompetensfrågor
          </note>
          <note>
            Mom. 1 (begränsning av kommunal affärsverksamhet)
          </note>
          <note>
            1. utskottet
          </note>
          <note>
            2. res. 1 (kd, m, fp)
          </note>
          <note>
            Votering:
          </note>
          <note>
            171 för utskottet
          </note>
          <note>
            113 för res. 1
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 34 v, 14 c, 14 mp
          </note>
          <note>
            För res. 1: 66 m, 37 kd, 10 fp
          </note>
          <note>
            Avstod: 1 fp
          </note>
          <note>
            Frånvarande: 22 s, 16 m, 9 v, 5 kd, 4 c, 6 fp, 2 mp
          </note>
          <note>
            Mom. 6 (barnomsorg)
          </note>
          <note>
            1. utskottet
          </note>
          <note>
            2. res. 4 (kd)
          </note>
          <note>
            3. res. 5 (mp)
          </note>
          <note>
            Förberedande votering:
          </note>
          <note>
            38 för res. 4
          </note>
          <note>
            15 för res. 5
          </note>
          <note>
            233 avstod
          </note>
          <note>
            63 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            233 för utskottet
          </note>
          <note>
            37 för res. 4
          </note>
          <note>
            16 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 109 s, 65 m, 35 v, 14 c, 10 fp
          </note>
          <note>
            För res. 4: 37 kd
          </note>
          <note>
            Avstod: 1 m, 1 fp, 14 mp
          </note>
          <note>
            Frånvarande: 22 s, 16 m, 8 v, 5 kd, 4 c, 6 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            12 § Valfrågor
          </note>
          <note>
            Föredrogs konstitutionsutskottets betänkande 2000/01:KU7
          </note>
          <note>
            Valfrågor.
          </note>
          <note type="speaker">
            Anf. 168 NILS FREDRIK AURELIUS (m):
          </note>
          <note>
            Fru talman! De valfrågor som behandlas i detta motionspaket är
            huvudsakligen sådana som har att göra med valproceduren, valsedlarnas
            utformning, registrering av blankröster och liknande frågor som
            i och för sig kan vara nog så viktiga. Men viktiga frågor som
            skilda valdagar, valdagens förläggning i tiden och andra valfrågor
            ligger i ett betänkande om författningsfrågor som vi kommer att
            behandla först i vår.
          </note>
          <note>
            Det är emellertid så att en större valfråga finns med redan i
            detta betänkande, nämligen den som handlar om personvalet på kort
            och längre sikt. Ämnet är förstås viktigt eftersom det handlar
            om vilket inflytande den enskilde väljaren ska ha på valet av
            personer som ska företräda honom i de valda församlingarna. Genom
            att väljarna får makten över vilka som väljs kan demokratin vitaliseras.
            Det är förhoppningen.
          </note>
          <note>
            Personvalet kan kanske bidra till en ny och närmare relation
            mellan väljarna och de förtroendevalda.
          </note>
          <note>
            Ibland yppas farhågor för att personvalet kan leda till att väljarna
            enbart röstar fram ytliga och mediala politiker som inte har någon
            djupare ideologisk förankring. Jag tror dock att riskerna är betydligt
            överdrivna. De allra flesta människor klarar faktiskt av en livsplanering
            på eget ansvar och kan rent av välja premiepensionsfond alldeles
            själva, och då tror jag nog att de också kan anförtros ansvaret
            att välja politiker i vår representativa demokrati.
          </note>
          <note>
            Det valsystem med inslag av personröstning som tillämpades 1998
            föll så pass väl ut att det finns anledning att fortsätta på den
            inslagna vägen. Begränsningarna i systemet gjorde visserligen
            att genomslaget för personvalet inte blev så stort, men ett dussintal
            kandidater till riksdagen, som hade en placering på partilistan
            som enligt det gamla systemet inte skulle har räckt till, kryssades
            ändå in.
          </note>
          <note>
            Dessutom var det förstås, särskilt i mindre valkretsar, åtskilliga
            som klarade spärren utan att så att säga behöva det, eftersom
            de valdes in redan genom sin placering på listan.
          </note>
          <note>
            Personvalet är hur som helst långt ifrån konsekvent genomfört
            i Sverige. Man måste exempelvis fråga sig om det är rimligt att
            det finns en spärrgräns på 5 % i kommunala val och en på 8 % i
            riksdagsval.
          </note>
          <note>
            Sambandet är naturligtvis att ju högre spärrnivån är, desto mindre
            är möjligheten för väljarna att välja person och inte bara parti.
            Det är svårt att se det goda argumentet för att det skulle vara
            svårare för väljarna att påverka vilken person som kommer in i
            riksdagen än vilken som väljs in i kommunfullmäktige.
          </note>
          <note>
            Spärren i riksdagsval bör därför sänkas till 5 %, kräver en enad
            borgerlig front i reservation 1. Det bör vara möjligt för regeringen
            att återkomma med förslag om lagstiftning i så god tid att de
            nya reglerna kan tillämpas redan vid 2002 års val, om bara viljan
            finns. Tyvärr verkar det kanske inte som om den gör det. Just
            nu verkar vi i oppositionen inte riktigt nå upp till den majoritet
            på 50 % som i varje fall här i riksdagen än så länge räcker för
            beslut som socialdemokraterna ogillar.
          </note>
          <note>
            Den gemensamma borgerliga reservationen pekar på vad som borde
            vara möjligt i det korta perspektivet för att stärka inslaget
            av personval. På något längre sikt, fram till valet 2006, bör
            ett renodlat personval införas. Hur ett sådant valsystem ska vara
            utformat i detalj kan man ha många olika åsikter om. Frågorna
            om antalet kryss, hur valsedlar med för få eller för många kryss
            ska räknas osv. måste alltså utredas.
          </note>
          <note>
            Detta framgår av reservation 2, som, förutom Moderaterna, också
            Folkpartiet står bakom.
          </note>
          <note>
            I frågan om hur ett framtida renodlat personvalssystem ska vara
            utformat finns det alltså ingen anledning att låsa sig redan nu.
            Att det kan vara svårt att reglera alla detaljer i en personvalsprocess
            framgår för övrigt redan av detta betänkande, i avsnittet om vad
            som händer när en person, t.ex. en partiledare, finns i toppen
            på flera listor samtidigt i en valkrets.
          </note>
          <note>
            Den s.k. dubbelvalsavvecklingen fick konsekvenser som nog ingen
            hade förutsett. Rådet för utvärdering av 1998 års val ägnade åtskillig
            möda åt att analysera denna fråga och diskuterade bl.a. möjligheten
            att införa en regel i vallagen som innebär att en kandidat bara
            får ställa upp i en valkrets. Detta stannade man dock inte för.
            Den norska modellen med s.k.
          </note>
          <note>
            officiella valförberedelser, som man studerade, skulle kräva
            följdändringar som inte var rimliga. Framför allt skulle ett krav
            att alla kandidater i förväg ska anmäla i vilken valkrets de avser
            att delta innebära ett avsteg från den fria nomineringsrätten,
            som är en viktig princip att slå vakt om.
          </note>
          <note>
            Rådet stannade till slut för ett förslag om en bestämmelse av
            normativ, rekommenderande, karaktär i vallagen, en regel som skulle
            säga att en kandidat i riksdagsvalet endast bör förekomma i en
            valkrets.
          </note>
          <note>
            Konstitutionsutskottet, som är enigt i denna del, menar i sin
            bedömning att det knappast är lagtekniskt lämpligt med en sådan
            normativ men inte absolut bindande lagstiftning.
          </note>
          <note>
            Jag tycker att denna fråga visar att det kan vara svårt att reglera
            alla detaljer. Partierna måste framöver uppträda på ett sätt som
            gör att personvalet fungerar och inse att personvalssystemet också
            kräver ett moraliskt förhållningssätt. Att en partiledare står
            i topp på listor i alla valkretsar inger betänkligheter redan
            av det skälet att han inte gärna kan besätta mera än en plats
            i riksdagen. Om partiledaren får många kryss, vilket är troligt,
            fungerar dessutom personvalsinstrumentet dåligt i valet mellan
            övriga kandidater på listan. Om det till råga på allt förekommer
            mer än en lista med partiledaren eller en annan person i toppen
            i en och samma valkrets, kommer systemet helt till korta, och
            den stora förvirringen utbryter.
          </note>
          <note>
            Jag tror dock att de oklarheter som i någon utsträckning präglade
            valet senast - förutom det jag just nämnt om flera listor och
            även exempelvis Riksskatteverkets, RSV:s, föga klargörande upplysning
            om vad som händer om man inte personröstar - ändå måste ses som
            skönhetsfläckar och inkörningssvårigheter. Vägen mot ett personvalssystem
            är ändå beträdd, och under de närmaste åren bör vi besluta om
            ytterligare steg och därmed förhoppningsvis bidra till en vitaliserad
            demokrati.
          </note>
          <note>
            Fru talman! För tids vinnande nöjer jag mig med att yrka bifall
            till reservation 1.
          </note>
          <note type="speaker">
            Anf. 169 MATS EINARSSON (v):
          </note>
          <note>
            Fru talman! Jag yrkar allra först bifall till reservation nr
            4 om kommunala utjämningsmandat. Jag tänker inte närmare utveckla
            resonemanget om detta från talarstolen utan yrkar bifall till
            utskottets hemställan i den delen. Däremot ska jag kort relatera
            det särskilda yttrande som Kenneth Kvist och Alice
          </note>
          <note>
            Åström fogat till betänkandet. Jag hade inte tillfälle att vara
            med vid justeringen.
          </note>
          <note>
            Vänsterpartiet säger där följande:
          </note>
          <note>
            "På grundval av en kompromiss mellan riksdagspartierna beslutade
            riksdagen 1997 att införa ett begränsat personvalsinslag i det
            svenska valsystemet.
          </note>
          <note>
            Partierna närmade sig denna kompromiss från skilda utgångspunkter.
            Vänsterpartiet hörde och hör alltjämt till dem som är mest kritiska
            mot personvalskampen.
          </note>
          <note>
            Vi står dock fast vid den kompromiss som möjliggjorde konsensus
            i frågan om valsystemets utformning. De förutsättningar som förelåg
            när kompromissen gjordes har inte ändrats på något avgörande sätt,
            och inte heller erfarenheterna av de allmänna valen
          </note>
          <note>
            1998 är sådana att överenskommelsen bör omprövas."
          </note>
          <note>
            Detta är grunden för vårt ställningstagande i dessa frågor. Däremot
            har vi inget emot att diskutera valfrågor i allmänhet och personvalet
            i synnerhet. Jag tror tvärtom att det är alldeles nödvändigt att
            vi fortsätter den diskussionen.
          </note>
          <note>
            Nu är det något lite skumt med en folkvald politiker som är kritisk
            till personval. Visst måste väl han eller hon egentligen mest
            vara rädd för att inte bli omvald, om väljarna får för mycket
            att säga till om när det gäller personval? Vad gäller den här
            talaren kan man titta på s. 226 i betänkandet Personval 1998,
            en utvärdering av personvalsreformen. Där kan man se vilka som
            i valkretsen Stockholms stad, Vänsterpartiet, skulle ha blivit
            valda om vi inte alls hade haft någon spärr i valsystemet. Jag
            finner att Mats Einarsson då inte skulle ha blivit vald.
          </note>
          <note>
            Den typ av antydda bevekelsegrunder som väl förekommer i större
            utsträckning i mindre seriösa sammanhang än här i kammaren är
            lite svåra att värja sig mot, men jag tar risken att försöka säga
            något i sakfrågan om personval.
          </note>
          <note>
            Jag tror att det är viktigt att diskutera frågan och att ifrågasätta
            visheten i ett ytterligare förstärkande av personvalsinslaget.
            Det finns ju några partier som gärna skulle se något sådant. Jag
            menar att det vore mycket olyckligt för den svenska politiska
            demokratin om fokus i politiken, i valkampanjerna och i den politiska
            debatten i än större utsträckning flyttas från partiernas program,
            från de politiska förslagen, kraven och lösningarna, denna politikens
            innehållsliga kärna, till dess yttre sekundära former. Till det
            yttre och sekundära får vi väl ändå räkna oss själva som personer
            i det här sammanhanget.
          </note>
          <note>
            Det är i många sammanhang svårt att gå förbi
          </note>
          <note>
            USA, inte minst när det gäller valfrågor. Nu är det i och för
            sig rösträkningens svåra konst som står i fokus när det gäller
            det som brukar kallas världens största demokrati, men annars är
            det väl personvalet som man mest brukar uppmärksamma i det amerikanska
            valsystemet. Där ser vi personval i dess kanske mest extrema form.
          </note>
          <note>
            Jag vet att det inte är någon i den svenska debatten som har
            velat eller vill införa ett amerikanskt valsystem, men i det amerikanska
            valsystemet ser vi viktiga och väsentliga delar i personvalssystemet
            i förstärkt och t.o.m. karikerad form. Jag tycker att det inger
            en hel del betänkligheter.
          </note>
          <note>
            Men, säger man, personval är bra eftersom vi ju måste ha kompetenta
            politiker. Tycker då jag att vi inte behöver kompetenta politiker?
            Är det oväsentligt vilken kompetens och kunnighet som de har?
            Nej, det är nog inte oväsentligt. Jag tror t.o.m. att det är mycket
            väsentligt. Det är bara det att ett renodlat personvalssystem
            strängt taget inte gynnar kompetenta politiker, i varje fall inte
            med nödvändighet. Ett personvalssystem gynnar per definition politiker
            som är duktiga på att värva personröster. Det behöver inte vara
            detsamma som allmänpolitisk kompetens, redighet, kunnighet och
            alla de andra egenskaper som vi vet att väljarna uppskattar och
            förväntar sig av sina politiker men som det givetvis är oerhört
            svårt att bedöma utifrån 15 sekunder i Rapport eller en fyrfärgsbroschyr.
          </note>
          <note>
            Vi ser att valdeltagandet minskar rent allmänt. Det är ett problem
            som förtjänar sin egen debatt. Vi vet att det finns många och
            komplicerade orsaker till det minskade valdeltagandet. Men vi
            vet också att det inte beror på att människors intresse för eller
            kunskap om politik minskar. Tvärtom! Människor blir mer och mer
            intresserade av politiska frågor, dessutom mer och mer kunniga
            i politiska frågor.
          </note>
          <note>
            Den slutsats jag drar av detta är att politiken bör bli mer politisk,
            inte mindre. Allmänna val till riksdag, landsting, kommuner och
            Europaparlamentet bör handla om politiska program, om framtidens
            lösningar och de bör också handla om bedömningar av vad de politiska
            partierna har uträttat. Detta är grunden för mitt partis kritiska
            hållning till personvalstanken som sådan. Vi står fast vid den
            kompromiss som ligger till grund för det valsystem vi i dag har,
            i grunden ett partival med ett begränsat personvalsinslag.
          </note>
          <note>
            Vi tror att det ligger ett egenvärde i att ha en bred parlamentarisk
            konsensus, majoritet, kring politikens och demokratins spelregler.
            Jag är lite oroad för att den vilja till denna strävan efter konsensus
            i valfrågorna håller på att något naggas i kanten.
          </note>
          <note>
            Nåväl. Jag ska avsluta detta anförande med att med bortseende
            från reservation nr 4, där jag yrkar bifall till reservationen,
            i övrigt yrka bifall till utskottets hemställanspunkter.
          </note>
          <note type="speaker">
            Anf. 170 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Mats Einarsson uttrycker här farhågor för vilka följderna
            kan bli med personvalssystemet.
          </note>
          <note>
            Han sade bl.a. att intresset kan flyttas från innehållet till
            personen. Han sade att politiker som är duktiga på att värva personröster
            väljs in. Det är naturligtvis riktigt. Det är definitionsmässigt
            korrekt. Men, de politikerna kan möjligtvis inte vara så insatta
            i programmet.
          </note>
          <note>
            Vad har vi för garanti för att de politiker som väljs in enligt
            det gamla systemet med partilistor skulle vara bärare av dessa
            insikter av detta ideologiska djup som Mats Einarsson befarar
            kan försvinna genom personval? Är partiledningar eller partistämmor
            alldeles självklart bättre lämpade att fastställa vilka som ska
            komma in i riksdagen än väljarna på valdagen?
          </note>
          <note>
            Vi måste studera alternativet. Det går att rent allmänt ha farhågor
            för att det sker en delvis negativ medialisering av politiken,
            men det måste finnas ett alternativ om man ifrågasätter personvalssystemet.
          </note>
          <note>
            Vilket är det skarpa, logiska argumentet för att spärren till
            riksdagsval ska vara 8 % och till kommunal- och landstingsval
            endast 5 %?
          </note>
          <note type="speaker">
            Anf. 171 MATS EINARSSON (v) replik:
          </note>
          <note>
            Fru talman! Det fanns naturligtvis ingen garanti i det gamla
            systemet för att endast de allra mest kompetenta politikerna valdes.
            En snabb empirisk undersökning skulle leda till ett annat resultat.
            Det är naturligtvis inte så.
          </note>
          <note>
            Men jag tror - inte i det valsystem vi nu har - att i ett utpräglat
            personvalssystem kommer partierna att förr eller senare frestas
            att laborera med och fundera på om denna person går hem i stugorna.
            Gör han eller hon sig bra i TV, etc.? Partierna kommer att avstå
            från att föra fram kandidater som de i och för sig är övertygade
            om är kompetenta men som kanske inte är lika starka röstmagneter.
            Detta är till förfång, till skada, för det politiska systemet.
          </note>
          <note>
            Har man bättre möjligheter att bedöma dessa kompetenser inom
            partierna än i en valrörelse? Jo, jag tror faktiskt att man har
            det. I partiarbetet visas naturligtvis på olika sätt vilka olika
            kompetenser som finns i ett parti. En del människor - och sådana
            ska vi vara rädda om - är utåtriktade, verbala, de som kanske
            är röstmagneter. Andra har andra kompetenser. Jag tror att det
            politiska systemet behöver alla dessa olika kompetenser. Jag är
            rädd för att ett utpräglat personvalssystem skulle skapa en smalare
            bas för rekrytering av politiker.
          </note>
          <note>
            Sedan var det frågan om 8-procents- och 5-
          </note>
          <note>
            procentsspärren. Jag var inte med när den fastställdes.
          </note>
          <note>
            Det är klart att det ligger ett visst mått av godtycke i siffrorna.
            De är framförhandlade. Jag kan inte heller redogöra för några
            skarpa, logiska argument för att det ska vara 8 % där och 5 %
            där. Jag menar dock att om man sänker 8-procentsspärren till 5-procentsnivån
            även i riksdagsvalet, innebär detta ett litet, men dock, förstärkande
            av personvalsinslaget. Därför röstar jag emot ett sådant förslag.
          </note>
          <note type="speaker">
            Anf. 172 NILS FREDRIK AURELIUS (m)
          </note>
          <note>
            replik:
          </note>
          <note>
            Fru talman! Mats Einarsson säger här att i ett renodlat personvalssystem
            kan partierna frestas att välja bort tråkigare kandidater som
            kanske är duktiga och kunniga och i stället plocka fram andra.
            Men själva poängen med personvalssystemet är att ge mera av inflytande
            till väljarna på valdagen. Jag tycker inte att jag har fått något
            svar på vilken garantin är för att partierna skulle vara bättre
            att plocka fram kandidaterna till riksdagen än väljarna på valdagen.
            Risken för ytlighet och medialisering måste finnas redan nu, särskilt
            som Mats Einarsson säger att partierna kan frestas att se på sådana
            synpunkter.
          </note>
          <note>
            Jag noterar att Mats Einarsson egentligen inte tycker om personvalssystemet
            alls. Då är det möjligen hedervärt att hålla en ingången överenskommelse.
          </note>
          <note>
            Men det är väl inte speciellt imponerande att först ingå en överenskommelse
            och sedan inte visa sig tro på den.
          </note>
          <note>
            Jag noterar slutligen att det inte fanns något gott argument
            - det sade Mats Einarsson själv ärligt nog -
          </note>
          <note>
            för att det ska vara olika höga spärrar till kommunalval och
            riksdagsval.
          </note>
          <note type="speaker">
            Anf. 173 MATS EINARSSON (v) replik:
          </note>
          <note>
            Fru talman! Ett annat alternativ är att höja till 8 %
          </note>
          <note>
            i kommunalvalen också. Jag har inte velat föra fram det förslaget,
            men det hade varit lika logiskt.
          </note>
          <note>
            Nej, det finns inga som helst garantier för någonting. Det är
            klart att det redan i dagens system - även i det gamla systemet
            utan något personvalsinslag över huvud taget - finns en påtaglig
            risk för och tendens mot medialisering, mot personfixering. Det
            beror på en mängd olika orsaker och självfallet inte enbart och
            främst genom personvalsinslaget. Just därför att denna tendens
            finns ska man vara försiktig att i valsystemet bygga in sådant
            som förstärker denna tendens.
          </note>
          <note type="speaker">
            Anf. 174 INGVAR SVENSSON (kd):
          </note>
          <note>
            Fru talman! I likhet med Mats Einarsson tillhör jag också dem
            som inte skulle ha blivit invald i parlamentet om vi hade haft
            ett renodlat personvalssystem. Det hade varit synd för parlamentet!
          </note>
          <note>
            Jag tror dock att Alice Åström och Kenneth Kvist har fel i det
            särskilda yttrandet. Överenskommelsen är betydligt äldre än från
            1997. Vallagen fastställdes
          </note>
          <note>
            1997. Jag tror att överenskommelsen gjordes redan
          </note>
          <note>
            1993.
          </note>
          <note>
            I överenskommelsen om personvalet ingicks en kompromiss. Personvalsspärren
            blev 5 % i alla andra val än i riksdagsvalet. Där blev den 8 %.
            I den här överenskommelsen som gällde för 1998 års val ingick
            en översyn där spärren i riksdagsvalet skulle kunna justeras nedåt.
            Dessvärre har den utredning som har granskat frågan inte lyckats
            uppnå en majoritet för en sådan förändring. Det finns förstås
            på sina håll ett genuint motstånd mot personvalsinslaget, och
            den rigiditeten har stoppat en justering av personvalsspärren
            i riksdagsvalet. I vår reservation nr 1, som också stöds av Moderaterna,
            Centerpartiet och Folkpartiet, har vi pekat på vissa fördelar
            med en sänkt spärr. Det finns dessutom ett kongruenskrav. Varför
            ska just riksdagsvalet ha en speciell personvalsspärr? Den debatten
            har Aurelius och Einarsson fört tidigare.
          </note>
          <note>
            Men den frågan är faktiskt väl värd ett svar av utskottsmajoriteten.
            Varför ska något speciellt gälla för just riksdagsvalet. I EU-valet
            och i de kommunala valen har vi en spärr på 5 %.
          </note>
          <note>
            Jag tror för min del inte på ett renodlat personvalssystem. Den
            linje som vi driver är ett partival med personvalsinslag. Det
            förklarar också varför vi inte har velat gå längre i enlighet
            med reservation 2.
          </note>
          <note>
            Jag vill alltså yrka bifall till reservation 1.
          </note>
          <note>
            Vår reservation 4 har Mats Einarsson varit inne på. Den handlar
            om kommunala utjämningsmandat.
          </note>
          <note>
            Det är ett gammalt kristdemokratiskt krav. Det är bra att Vänsterpartiet
            stöder den tanken. Men jag blev lite fundersam när jag såg att
            stöd uteblev från de mindre partierna. Det kanske inte hade varit
            helt fel för något parti i Stockholms stad om det hade funnits
            några sådana utjämningsmandat.
          </note>
          <note>
            Fru talman! Jag kan inte låta bli att notera en annan synpunkt,
            som även Nils Fredrik Aurelius var inne på tidigare, och som vi
            är överens om i utskottet.
          </note>
          <note>
            Kristdemokraternas nomineringssätt i riksdagsvalet
          </note>
          <note>
            1998 har ju föranlett Rådet för utvärdering av 1998
          </note>
          <note>
            års val att föreslå att det skrivs in i vallagen att man inte
            bör kandidera i mer än en valkrets. Även demokratiminister Britta
            Lejon har så att säga varit i de svängarna.
          </note>
          <note>
            Fru talman! Jag tillhörde inte entusiasterna inför den nomineringsprocess
            som vi i vårt parti genomförde i riksdagsvalet 1998. Den ståndpunkten
            är för övrigt väl känd bland mina partikamrater. Men det är en
            helt annan sak att genom lagstiftning ingripa i den fria nomineringsrätten,
            som egentligen är garanterad i regeringsformen 3:7. En sådan inskränkning
            motsätter jag mig bestämt. Dessutom var rådets förslag om bör-lagstiftningen
            något innovativ, om man uttrycker sig försiktigt, men dock inte
            särskilt väl genomtänkt.
          </note>
          <note>
            Alla innovationer är dessvärre inte bra innovationer.
          </note>
          <note>
            Men utskottet skickar ju genom sina skrivningar tydliga signaler
            om dessa förhållanden, och det tycker jag är mycket bra.
          </note>
          <note type="speaker">
            Anf. 175 PER LAGER (mp):
          </note>
          <note>
            Fru talman! I detta betänkande om valfrågor har
          </note>
          <note>
            Miljöpartiet en reservation med anledning av ett särskilt yrkande
            från en partimotion vad gäller kampanjbidrag till politiker. Vi
            anser att inslaget av personval i valsystemet också ökar riskerna
            för missbruk när det gäller kampanjbidrag till politiker. I Sverige
            har vi inte ens de minimibestämmelser om offentlig redovisning
            och bidragstak som gäller i t.ex. USA.
          </note>
          <note>
            Det tycks råda ett slags naiv tro på att regler är obehövliga
            eftersom inga större oegentligheter hittills har uppdagats. Men
            regelverk behövs, fru talman, utöver den i och för sig positiva
            överenskommelse som gjorts mellan partierna. Hur valkampanjer
            finansieras är en så viktig fråga att det behövs ett regelverk,
            regler om redovisning och öppenhet. Jag yrkar därför bifall till
            reservation 3 i betänkandet.
          </note>
          <note>
            Miljöpartiet anser också att det behövs en ändring i lagen vad
            gäller rösträtt. Alla invandrare måste behandlas lika, menar vi.
            Det finns nämligen en EU-
          </note>
          <note>
            förordning om att EU-invandrare ska få rösträtt efter en månads
            bosättning, medan andra invandrare ska vara tvungna att ha varit
            bosatta i Sverige i tre år i enlighet med nationell lagstiftning.
            Denna åtskillnad anser vi utgör en ren diskriminering och bör
            inte accepteras i svensk lagstiftning. Men eftersom den här frågan
            är föremål för särskilt studium i utredningen om medborgarskapskrav
            är jag beredd att avvakta utredningens betänkande, och därför
            yrkar jag inte bifall till motion Sf640.
          </note>
          <note>
            Frågan om gemensamma valsedlar som också tas upp i detta betänkande
            och som Miljöpartiet har skrivit en reservation om kommer Barbro
            Feltzing senare, hoppas jag, att ta upp här i kammaren.
          </note>
          <note type="speaker">
            Anf. 176 MATS BERGLIND (s):
          </note>
          <note>
            Fru talman! Jag vill börja med att yrka bifall till hemställan
            i detta betänkande och avslag på samtliga reservationer. Som en
            del andra har varit inne på är det svårt att gå förbi den dagliga
            debatt som nu förs om analysen av valet i USA och hur framför
            allt röstsammanräkningen fördröjs och om osäkerheten om vem som
            egentligen ska bli vald till USA:s president.
          </note>
          <note>
            Det finns mycket som man kan fundera över i fråga om detta. Och
            jag tror att det finns anledning att också ta lite lärdom av detta.
          </note>
          <note>
            En sak är naturligtvis att det när det gäller vårt valsystem
            finns många som argumenterar för förändringar därför att man tror
            att det ska bli bättre. Min spontana reaktion är nog att det ska
            väldigt mycket till och noga övervägas om man över huvud taget
            ska ändra i ett valsystem på grund av att människor vänjer sig
            vid hur ett system fungerar och vet vad det är som gäller från
            val till val och att osäkerheten naturligtvis blir mindre.
          </note>
          <note>
            Vi har hört talas om människor som har deltagit i valet och sedan
            efteråt har insett att de har röstat fel på grund av otydligt
            utformade valsedlar och annat.
          </note>
          <note>
            De som liksom Miljöpartiet hävdar att det ska vara gemensamma
            valsedlar och tror att det skulle vara något revolutionerande
            i miljöhänseende, att vi skulle spara papper, måste fundera noga
            över hur ett sådant system skulle uppfattas av väljarna och hur
            lätt det kanske blir fel på något sätt. Jag tror att vi ska vara
            rädda om den tradition som vi har och värna om den så att det
            blir så lite otydlighet som möjligt och så stor tydlighet och
            vana som möjligt för dem som ska gå och rösta.
          </note>
          <note>
            Sedan har vi den traditionella debatten om det är
          </note>
          <note>
            5 % eller 8 % som ska gälla vid personval. Svaret är detsamma
            varje gång, och det känns som om man upprepar samma gamla argument.
            Varför det en gång i tiden blev en kompromiss om 8 % respektive
            5 % i fråga om personval hör historien till. Vi tycker att det
            är en fördel, vilket Mats Einarsson var inne på, att samtliga
            partier ändå är överens om hur ett valsystem ska fungera. Det
            är inte säkert att detta gynnar saken.
          </note>
          <note>
            De som tycker att det är ett för litet inslag av personval måste
            koncentrera sig mer, tycker jag, på att argumentera för att människor
            ska ta ställning - att kandidaterna gör sig mer kända och att
            vi får en utveckling som går åt det hållet att fler och fler lägger
            sin personröst. Om det blir mer etablerat är det mycket mer värt
            än om man råkar ha 5 % eller 8 % av rösterna enligt reglerna för
            personvalsspärren.
          </note>
          <note>
            Fru talman! Jag ska inte på något sätt försöka hindra denna debatt
            från att avslutas före middagsuppehållet, därför vill jag i och
            med detta avsluta debatten för min del.
          </note>
          <note type="speaker">
            Anf. 177 BARBRO FELTZING (mp):
          </note>
          <note>
            Fru talman! Jag ska tala lite grann om gemensamma valsedlar.
            För att genomföra ett val krävs det väldigt stora resurser. Partikampanjerna
            blir större och större för varje val med fler resor och mer reklam.
            Staten står för den kostnad som det innebär att trycka valsedlar.
            Varje valår tillverkas en mängd valsedlar. Det används så många
            som 650 miljoner valsedlar varje gång. För att tillverka dessa
            valsedlar har man beräknat att det går åt 20 000 tallar. Dessa
            valsedlar transporteras och distribueras av energikrävande fordon,
            och detta är ett enormt resursslöseri. Vi vet att varje parti
            skickar ut valsedlar i flera omgångar. Valsedlar delas ut utanför
            och inne i vallokalerna, och i postlokalerna ligger buntar med
            valsedlar. Varje partiorganisation transporterar också valsedlar
            ut till de olika regionerna. Detta innebär ofta ett stort arbete
            för partirepresentanterna.
          </note>
          <note>
            Jag föreslår i min motion ett införande av gemensam valsedel
            för alla partier till riksdags-, landstingsrespektive kommunalval.
            En sådan valsedel skulle innehålla samtliga partiers beteckningar
            och listor.
          </note>
          <note>
            Intill varje partibeteckning och kandidatnamn ska finnas utrymme
            för väljarna att göra en markering.
          </note>
          <note>
            I den kommitté som sysslat med valundersökningar har man tittat
            på detta med gemensam valsedel. Det vore alltså mycket bra om
            man på det här sättet kunde spara in på valsedlar. Valsedeln är
            tänkt att tillverkas i ett exemplar för varje person med rätt
            att rösta. Valsedlarna ska finnas tillgängliga och delas ut i
            vallokalen till den enskilde väljaren.
          </note>
          <note>
            I Sverige finns det 5,5 miljoner röstberättigade.
          </note>
          <note>
            Om antalet valsedlar minskades till 1 per person skulle det bli
            en minskning från 650 miljoner till 5,5
          </note>
          <note>
            miljoner valsedlar per val.
          </note>
          <note>
            Fru talman! Genom att ha en sådan här valsedel med alla partier
            och kandidater har Belgien, Holland,
          </note>
          <note>
            Schweiz, Luxemburg, Tyskland och vårt grannland
          </note>
          <note>
            Danmark kommit till rätta med problemet.
          </note>
          <note>
            För tids vinnande avslutar jag mitt anförande här.
          </note>
          <note>
            Jag har inget bifallsyrkande men jag tycker att man skulle kunna
            titta på det här med gemensam valsedel, just som ett sätt att
            spara resurser.
          </note>
          <note type="speaker">
            Anf. 178 INGER LUNDBERG (s):
          </note>
          <note>
            Fru talman! I efterdyningarna av det amerikanska presidentvalet
            ser vi hur viktig dagens diskussion är.
          </note>
          <note>
            Riksdagen måste ständigt ägna uppmärksamhet åt att säkra både
            ett högt valdeltagande och ett valsystem som har en bred acceptans
            bland väljare och politiska partier.
          </note>
          <note>
            Därför är jag glad över att det verkar vara tydligt att Sverige
            får en särskild valmyndighet men jag vill föra fram några synpunkter
            på lokaliseringen. Först vill jag dock markera den oro som många
            av oss känner över att valdeltagandet har minskat på senare år
            och ge några synpunkter på hur vi kan bidra till ett ökat valdeltagande.
          </note>
          <note>
            Sverige har fortfarande ett högt valdeltagande men det finns
            oroande tecken i tiden. Jag skulle vilja ge tre bilder från verkligheten.
          </note>
          <note>
            I en valrörelse för ett antal år sedan träffade jag på ett företag
            en kille som efterlyste rätten att rösta på betald arbetstid -
            folk har ju så mycket annat att göra på fritiden. Jag blir inte
            ofta arg i en valrörelse men då kände jag att det kokade i mig.
            Värderar vi rösträtten så lågt att vi inte är beredda att offra
            något för den?
          </note>
          <note>
            I 1998 års valrörelse valarbetade Örebro arbetarekommuns ordförande
            Eva Marcusdotter och jag i ett av Örebros bostadsområden. Det
            var sent på eftermiddagen på valdagen. Kanske mötte vi hundra
            personer - många unga - som knappast visste att det var val den
            söndagen. De hade ingen aning om var de hade röstkorten, att de
            fick rösta utan korten eller var de skulle rösta. Det var inga
            dumhuvuden. De hade uppfattningar om mycket men de tyckte inte
            att valet angick dem. Kanske fick vi i väg hälften av dem till
            vallokalen. Säkert röstade några av dem på andra partier än vårt
            men det var så viktigt att de visade vad de ville - att valet
            angår dem och att de med stolthet kan känna att de är med och
            tar ansvar för demokratin.
          </note>
          <note>
            Flera av oss har också träffat alltför många ungdomar som har
            det väldigt bra - som tjänar bra och är trygga inför framtiden
            och som kanske jobbar i de nya stora tillväxtföretagen. Men flera
            av dem vänder politiken ryggen. De tycker inte att de har ansvar
            för demokratin. Detta är farligt och en svulst i vårt samhälle.
          </note>
          <note>
            Fru talman! De här bilderna bekräftas av Demokratiutredningen.
            Det är inte längre självklart för alla att ta ansvar för demokratin.
            I stort sett alla svenskar bekänner sig till demokratins principer
            men några känner sig utanför, känner att deras röst inte har något
            värde. Andra bara struntar i valet och tycker att demokratin inte
            är deras ansvar. Detta är farligt. Vi har ett gemensamt ansvar
            för att bekämpa utanförskapet.
          </note>
          <note>
            Vi har också ansvar för att vårda synen att ansvaret för demokratin
            är en moralisk plikt för varje medborgare.
          </note>
          <note>
            Det handlar om förhållningssätt hos envar av oss
          </note>
          <note>
            - hos oss som föräldrar, hos medierna, hos skolan, hos våra myndigheter
            och hos det demokratiska föreningslivet.
          </note>
          <note>
            I en motion i samband med allmänna motionstiden har jag föreslagit
            att alla ungdomar ska få ett brev på sin 18-årsdag där de påminns
            om att de nu har ett ansvar för att helt och fullt delta i arbetet
            i det demokratiska samhället. Det handlar om både rätten och den
            demokratiska skyldigheten att delta i allmänna val och om att
            de har rätt att ställa upp på olika förtroendeuppdrag i det allmännas
            tjänst. Detsamma gäller invandrare som blir röstberättigade.
          </note>
          <note>
            Självklart är inte enstaka brev eller påminnelser avgörande men
            jag tror att det har ett värde att samhället ger de unga en tydlig
            bild av det ansvar som de har. Motionen behandlas inte här men
            eftersom den ingår i samma sammanhang som debatten här vill jag
            vädja om att utskottet ordentligt tittar på den.
          </note>
          <note>
            Det finns också allvarliga tendenser till att myndigheterna har
            blivit slappare i synen på allmänna val.
          </note>
          <note>
            Nog var det mer uppmärksamhet kring valen när vi var unga, vare
            sig det handlade om blåsorkestrar på valdagen eller det handlade
            om antalet postkontor som höll öppet eller om röstkort som inte
            var så oansenliga som dagens - risken är ju stor att de hamnar
            i pappersåtervinningen. Och nog är det illa att många kommuner
            i EU-valet av kostnadsskäl drog ned på antalet vallokaler, med
            motiveringen att det ändå inte är så många som röstar.
          </note>
          <note>
            Det handlar också om sådant som att blanka röster ska redovisas,
            som Marietta de Pourbaix-Lundin tar upp i sin motion. En liknande
            motion avlämnade vi från Örebros socialdemokrater förra gången
            det var motionstid. Det är allvarligt att RSV, delvis av ekonomiska
            skäl, avstår från att räkna blankrösterna. Att rösta blankt är
            någonting annat än att på valdagen stanna hemma på soffan. Därför
            är jag glad över utskottets starka skrivning med anledning av
            motionen.
          </note>
          <note>
            Sedan till frågan om valmyndigheten. Det är en viktig markering
            från statsmakterna att inrätta myndigheten. Det kan ha varit praktiskt
            att ha valfrågorna hos RSV men det är, precis som myndigheten
            själv säger, en verksamhet som är apart för myndigheten.
          </note>
          <note>
            Vi behöver en myndighet som har ett självständigt ansvar för
            att fokusera och ansvara just för valfrågorna.
          </note>
          <note>
            Jag tror att det är viktigt att myndigheten får en ordentlig
            nystart. Det kan ju inte bara handla om att plocka in en enhet
            från RSV i Kammarkollegiets lokaler.
          </note>
          <note>
            Fru talman! Det känns, med förlov sagt, inte som att det är en
            spännande förändring i en tid där det finns tecken på en begynnande
            kris, inte minst i ungdomens syn på valhandlingen. Detta är ett
            viktigt skäl till att jag har föreslagit att myndigheten förläggs
            till
          </note>
          <note>
            Örebro. Örebro har en stark tradition på demokratiområdet. Kommunen
            präglas av en vital demokratidebatt. De demokratidagar som årligen
            anordnas i
          </note>
          <note>
            Örebro möts av stort intresse i hela landet.
          </note>
          <note>
            För en tid sedan bedömdes Örebro universitet ha högsta klass
            på sin statsvetenskapliga undervisning.
          </note>
          <note>
            Demokratiforskningen vid universitetet möts av stor respekt både
            nationellt och internationellt.
          </note>
          <note>
            En myndighet som förläggs till en plats som Örebro som inte är
            nedlusad av statliga myndigheter borde också ha större möjligheter
            att verkligen synas och få en ordentlig profil än en liten myndighet
            som drunknar i Stockholmsbruset.
          </note>
          <note>
            Örebro har ett mycket bra läge i landet med goda kontakter med
            Stockholm, inte minst sedan nya delar av E 18 och E 20 färdigställts
            och genom Mälar- och
          </note>
          <note>
            Svealandsbanorna. Det känns, fru talman, lite grann som den obotfärdiges
            förhinder när utredaren menar att transportfrågorna skulle kunna
            vara ett absolut hinder för att förlägga myndigheten utanför Stockholm.
          </note>
          <note>
            Örebro är också attraktivt för en lokalisering och tävlar i charm
            med Stockholms innerstad. I Örebro finns historiska traditioner
            som knyter an både till riksdag och till andra delar av Sveriges
            konstitutionella historia.
          </note>
          <note>
            Jag har respekt för att riksdagen inte nu tar ställning i lokaliseringsfrågan
            men jag vädjar till statsrådet Lejon om att alternativet Örebro
            ges en ordentlig chans innan regeringen tar ställning.
          </note>
          <note>
            Det finns också skäl att påminna om att de regionalpolitiska
            riktlinjerna från riksdagen är tydliga. Vi ska alltid pröva alternativ
            till lokalisering till Stockholm när nya myndigheter inrättas.
            Det vinner både
          </note>
          <note>
            Stockholm och övriga landet på.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 179 MARIA LARSSON (kd):
          </note>
          <note>
            Fru talman! Jag vill ta upp en sak som kan betecknas som en liten
            obetydlig struntsak men som kan ställa till det för enskilda personer.
            Det kan faktiskt vara så att ens främsta medborgerliga rättighet
            - att rösta i allmänna val - åsidosätts.
          </note>
          <note>
            I min motion 1999/2000:K256 tar jag upp problematiken med att
            det i vallagen föreskrivs att om osäkerhet råder om väljarnas
            identitet bör han kunna legitimera sig. Detta gäller också i än
            högre grad vid poströstning.
          </note>
          <note>
            Enligt uppgift har det förekommit i Sverige att person nekats
            rösta av valförrättare som känt osäkerhet om uppvisad legitimation
            verkligen gäller. Om detta har drabbat någon, om så bara en enda,
            menar jag att det är en för mycket.
          </note>
          <note>
            Det verkar som om KU missförstått min motion och tror att jag
            är ute efter krav på legitimation i vallokal. Så är icke fallet.
            Jag är ute efter att specifikation bör inskrivas i vallagen på
            vilken sorts legitimation som är giltig. Detta anges i termer
            av att
          </note>
          <note>
            "sedvanlig legitimation på postkontor" ska uppfylla detta krav.
          </note>
          <note>
            Jag har frågat ett antal personer om de vet vilken legitimation
            som är godkänd på postkontor. Ingen har kunnat svara, och förmodligen
            vet inte heller särskilt många valförrättare vad som gäller. För
            att undanröja detta problem hade det varit enkelt att i vallagen
            föra in att körkort, den nya sortens pass samt ID-kort med
          </note>
          <note>
            SIS-stämpel på är en giltig legitimationshandling.
          </note>
          <note>
            Jag beklagar att KU avstyrkt motionen, och detta uppenbarligen
            enhälligt, varför jag inte finner det meningsfullt att yrka bifall
            till motionen.
          </note>
          <note>
            Min förhoppning är att denna fråga kan tas upp och beredas i
            den valtekniska utredning som nu arbetar. Jag ämnar återkomma
            med motion i detta avseende.
          </note>
          <note type="speaker">
            Anf. 180 MARIANNE BEYER (fp):
          </note>
          <note>
            Fru talman! Det svenska valsystemet, som i praktiken länge omöjliggjorde
            för väljarna att påverka ordningen för inval på de av partierna
            fastställda listorna, är, som vi i Folkpartiet ser det, en bidragande
            orsak till klyftan mellan väljare och valda. Folkpartiet har därför
            länge arbetat för att de svenska valen ska få ett inslag av personval.
          </note>
          <note>
            Den ordning som tidigare på försök tillämpats i några kommuner
            och vid valet till EU-parlamentet har nu införts och tillämpats
            i de senaste valen. Konstruktionen med spärrar på 8 % till EU-parlamentet
            och riksdagen och 5 % till de övriga politiska församlingarna
            var en kompromiss mellan våra mer långtgående krav och den negativa
            inställning som främst Socialdemokraterna och Vänstern stod för.
          </note>
          <note>
            Inte desto mindre såg vi det som ett betydande framsteg.
          </note>
          <note>
            Många förutspådde att personvalet skulle bli ett fiasko. Nu kan
            vi konstatera att så har det inte blivit.
          </note>
          <note>
            Det är ingen här i riksdagen heller som har sagt det.
          </note>
          <note>
            Trots de informationsproblem som följer med varje nyordning visade
            det sig att flera kandidater genom de avlämnade kryssen lyckades
            komma in i de olika församlingarna trots sina placeringar på listorna.
            De farhågor som yppats om att personvalet skulle missgynna kvinnliga
            kandidater har inte besannats.
          </note>
          <note>
            Det står med andra ord ganska klart att redan det begränsade
            personvalet har bidragit till att vitalisera det politiska livet.
            Det kan jag personligen vittna om.
          </note>
          <note>
            Vi i Bohuslän hade en mycket aktiv valdebatt både inom partiet
            och med de andra partierna runtomkring.
          </note>
          <note>
            Mycket av detta berodde på att man kände ett större engagemang.
          </note>
          <note>
            Effekten av det nuvarande mer begränsade systemet är att personer
            ibland blir valda trots att andra kandidater från samma parti
            har fått fler kryss. Som exempel kan nämnas det senaste valet
            till EU-
          </note>
          <note>
            parlamentet. Där är det i fyra fall som fel personer ur valsynpunkt
            är i parlamentet. Hade man bara räknat kryss hade man haft en
            annan sammansättning och fler kvinnor och yngre, men valsystemet
            prioriterade alltså de partinominerade.
          </note>
          <note>
            Nu är det dags att gå vidare. Nu är det dags att renodla personvalet.
            Folkpartiet anser att spärrgränserna helt bör tas bort i samtliga
            val. De personer som väljs in i fullmäktigeförsamlingar i kommuner,
            landsting och regioner, i riksdagen och EU-
          </note>
          <note>
            parlamentet ska vara helt beroende av hur många kryss de har
            fått.
          </note>
          <note>
            Fru talman! Jag yrkar bifall till reservationerna 1
          </note>
          <note>
            och 2.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 22 november.)
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 november
          </note>
          <note>
            2000/01:118 av Rolf Gunnarsson (m) till justitieminister Thomas
            Bodström
          </note>
          <note>
            Situationen inom polisväsendet
          </note>
          <note>
            2000/01:119 av Ulla-Britt Hagström (kd) till justitieminister
            Thomas Bodström
          </note>
          <note>
            Trafficking
          </note>
          <note>
            2000/01:120 av Ulla-Britt Hagström (kd) till jordbruksminister
            Margareta Winberg
          </note>
          <note>
            Demokratisk fostran
          </note>
          <note>
            2000/01:121 av Birgitta Sellén (c) till näringsminister
          </note>
          <note>
            Björn Rosengren
          </note>
          <note>
            Sandöbrons framtid
          </note>
          <note>
            2000/01:122 av Sten Andersson (m) till statsrådet
          </note>
          <note>
            Mona Sahlin
          </note>
          <note>
            Integrationspolitik
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 21 november.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 november
          </note>
          <note>
            2000/01:225 av Maud Ekendahl (m) till justitieminister Thomas
            Bodström
          </note>
          <note>
            Alternativa spaningsmetoder
          </note>
          <note>
            2000/01:226 av Runar Patriksson (fp) till försvarsminister Björn
            von Sydow
          </note>
          <note>
            Översvämningarna i Arvika
          </note>
          <note>
            2000/01:227 av Stig Sandström (v) till miljöminister
          </note>
          <note>
            Kjell Larsson
          </note>
          <note>
            Bullerstörningar vid flygaktiviteter
          </note>
          <note>
            2000/01:228 av Murad Artin (v) till utrikesminister
          </note>
          <note>
            Anna Lindh
          </note>
          <note>
            Mänskliga rättigheter i Turkiet
          </note>
          <note>
            2000/01:229 av Yilmaz Kerimo (s) till utrikesminister
          </note>
          <note>
            Anna Lindh
          </note>
          <note>
            Assyrianer/syrianer i Turkiet
          </note>
          <note>
            2000/01:230 av Birger Schlaug (mp) till utrikesminister Anna
            Lindh
          </note>
          <note>
            Poliskostnader under Sveriges ordförandeskap i EU
          </note>
          <note>
            2000/01:231 av Åke Sandström (c) till näringsminister Björn Rosengren
          </note>
          <note>
            Elektrifieringen på landsbygden
          </note>
          <note>
            2000/01:232 av Per-Richard Molén (m) till näringsminister Björn
            Rosengren
          </note>
          <note>
            Öresundsbron
          </note>
          <note>
            2000/01:233 av Henrik S Järrel (m) till finansminister Bosse
            Ringholm
          </note>
          <note>
            Reseskatt
          </note>
          <note>
            2000/01:234 av Ola Sundell (m) till statsrådet Ulrica
          </note>
          <note>
            Messing
          </note>
          <note>
            Det statliga ägandet av skog
          </note>
          <note>
            2000/01:235 av Ola Sundell (m) till statsrådet Ulrica
          </note>
          <note>
            Messing
          </note>
          <note>
            Regionalpolitiken
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 21 november.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 november
          </note>
          <note>
            2000/01:170 av Ann-Kristine Johansson (s) till näringsminister
            Björn Rosengren
          </note>
          <note>
            Regler för EU-moped
          </note>
          <note>
            2000/01:175 av Tasso Stafilidis (v) till kulturminister
          </note>
          <note>
            Marita Ulvskog
          </note>
          <note>
            Pris- och löneomräkning
          </note>
          <note>
            2000/01:177 av Jonas Ringqvist (v) till finansminister
          </note>
          <note>
            Bosse Ringholm
          </note>
          <note>
            Gröna certifikat för introduktion av förnybara drivmedel
          </note>
          <note>
            2000/01:187 av Amanda Agestav (kd) till försvarsminister Björn
            von Sydow
          </note>
          <note>
            Säkerheten vid dammar
          </note>
          <note>
            2000/01:203 av Stig Eriksson (v) till näringsminister
          </note>
          <note>
            Björn Rosengren
          </note>
          <note>
            Kvarkentrafiken
          </note>
          <note>
            2000/01:208 av Ola Karlsson (m) till kulturminister
          </note>
          <note>
            Marita Ulvskog
          </note>
          <note>
            Subventionering av kommersiella TV-kanaler
          </note>
          <note>
            2000/01:209 av Jan Backman (m) till kulturminister
          </note>
          <note>
            Marita Ulvskog
          </note>
          <note>
            Stiftelsen Arbetets museums stadgar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 21 november.
          </note>
          <note>
            16 § Kammaren åtskildes kl. 18.05.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.53, av tredje vice talmannen därefter
            t.o.m. 9 § anf. 136
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
