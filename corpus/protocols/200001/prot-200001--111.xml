<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--111</head>
          <docDate when="2001-05-15">2001-05-15</docDate>
        </div>
      </front>
      <body>
        <div>
          <note>
            18.00 - 18.01
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 9 maj.
          </note>
          <note>
            2 § Meddelande om ändring i kammarens sammanträdesplan
          </note>
          <note>
            Talmannen meddelade att bordläggningsplenum fredagen den 8 juni
            kl. 12.00 hade ändrats till torsdagen den 7 juni kl. 9.00.
          </note>
          <note>
            3 § Ledighet, m.m.
          </note>
          <note>
            Talmannen meddelade att Jerry Martinger (m)
          </note>
          <note>
            ansökt om fortsatt ledighet under tiden den 1 juni-
          </note>
          <note>
            31 juli 2001.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Margareta Nachmanson (m) skulle fortsätta
            att tjänstgöra som ersättare för
          </note>
          <note>
            Jerry Martinger.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:423
          </note>
          <note>
            Till riksdagen
          </note>
          <note>
            Interpellation 2000/01:423 av Morgan Johansson
          </note>
          <note>
            (s) om narkotikafrågan.
          </note>
          <note>
            Interpellationen kommer att besvaras måndagen den 28 maj 2001.
          </note>
          <note>
            Skälet till dröjsmålet är hög arbetsbelastning.
          </note>
          <note>
            Stockholm den 9 maj 2001
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 2000/01:424
          </note>
          <note>
            Till riksdagen
          </note>
          <note>
            Interpellation 2000/01:424 av Elisabeth Fleetwood (m) om tinnitus.
          </note>
          <note>
            Interpellationen kommer att besvaras måndagen den 28 maj 2001.
          </note>
          <note>
            Skälet till dröjsmålet är hög arbetsbelastning.
          </note>
          <note>
            Stockholm den 9 maj 2001
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Interpellation 2000/01:442
          </note>
          <note>
            Till riksdagen
          </note>
          <note>
            Interpellation 2000/01:442 av Tullia von Sydow
          </note>
          <note>
            (s) om de äldre kroniskt sjukas situation.
          </note>
          <note>
            Interpellationen kommer att besvaras måndagen den 28 maj 2001.
          </note>
          <note>
            Skälet till dröjsmålet är hög arbetsbelastning.
          </note>
          <note>
            Stockholm den 11 maj 2001
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            Enligt uppdrag
          </note>
          <note>
            Erna Zelmin-Åberg
          </note>
          <note>
            Expeditions- och rättschef
          </note>
          <note>
            5 § Svar på interpellation 2000/01:430 om hotet mot havens mångfald
          </note>
          <note>
            Anf. 1 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Kjell-Erik Karlsson har frågat miljöministern vad
            han avser att göra för att främja mer miljöanpassade fiskemetoder
            och för att svensk fiskeripolitik ska baseras på ekologiskt uthålliga
            principer.
          </note>
          <note>
            Arbetsfördelningen i regeringen är sådan att det är jag som ska
            besvara frågorna.
          </note>
          <note>
            Enligt propositionen 1997/98:2 Hållbart fiske och jordbruk ska
            det svenska fisket bedrivas på ett hållbart sätt. Ett optimalt
            nyttjande av fiskebestånden ska nationellt uppnås genom att försiktighetsprincipen
            tillämpas och att den biologiska mångfalden säkerställs. Dessa
            principer har börjat tillämpas för mer än fyra år sedan i svensk
            fiskeripolitik. Jag är medveten om att situationen för många fiskbestånd
            är bekymmersam. I vårt arbete tillämpas de nämnda principerna,
            och ambitionen är att åstadkomma ett ekologiskt hållbart fiske.
            Fisket måste även vara långsiktigt lönsamt för våra fiskare och
            säkra en långsiktig råvarutillgång för beredningsindustrin. Därmed
            främjas också konsumenternas krav på livsmedel av god kvalitet
            till skäliga priser.
          </note>
          <note>
            Kjell-Erik Karlsson tar i sin interpellation upp trålens påverkan
            på fiskebestånden och miljön. Det är nu uppenbart att de bottenlevande
            fiskbestånden utmed västkusten har reducerats kraftigt. Fiskeriverkets
            provtrålningar har visat att fångsterna av fisk som vandrar mellan
            kustnära och öppna områden sjunkit med över 90 % på 20-30 år.
            Även bestånden längre ut är mindre än tidigare men inte alls lika
            mycket påverkade.
          </note>
          <note>
            Det är sannolikt att det sätt som fisket bedrivits på är en viktig
            orsak till beståndsminskningarna, men också andra faktorer som
            övergödning med åtföljande algblomningar är av betydelse. Trålfiskets
            inriktning är säkert en viktig faktor i detta sammanhang, men
            också trålfiskets direkta effekter på bottnar och bottendjurssamhällen
            kan vara av betydelse. Detta har dock varit svårt att visa statistiskt
            i svenska vatten.
          </note>
          <note>
            Havskräftfiske kan bedrivas både med trål och med burar. Dessa
            metoder har självklart olika effekter på ekosystemen men är också
            olika väl lämpade för olika typer av fisken och fiskare. Det är
            önskvärt att utnyttjande av dessa olika metoder optimeras så att
            båda metoderna används där deras olika fördelar kan utnyttjas.
          </note>
          <note>
            Vidare framförs i interpellationen att en mycket stor del av
            den trålfångade kräftan kastas tillbaka i havet. Detta stämmer
            när man bedriver fiske med minsta tillåtna maskstorlek. För att
            komma till rätta med detta problem har i dag en stor del av kräftfiskarna
            frivilligt börjat använda en större maska vilket innebär att endast
            en mindre andel av småkräftorna fastnar i trålen. Arbete pågår
            för närvarande för att ytterligare förbättra selektiviteten i
            detta fiske genom att använda s.k. fyrkantsmaska och eventuellt
            också en form av selektionsgaller.
          </note>
          <note>
            En utflyttning av trålgränsen kan tyckas vara en framkomlig väg
            för att expandera burfisket. Trålgränsen är emellertid en regel
            som bara omfattar svenskt fiske. I Skagerrak och Kattegatt förvaltas
            fisket gemensamt av Norge och EU. Därför skulle en utflyttning
            av nuvarande trålgräns innebära att en stor del av den kustnära
            svenska flottan skulle tvingas ut på icke traditionella vatten
            samtidigt som bl.a. danska och norska fiskefartyg skulle kunna
            bedriva fiske närmare land än svenska.
          </note>
          <note>
            Trålgränsen är av betydelse för fördelningen av resurser mellan
            olika kategorier av fiskare, men är också av betydelse för effekter
            på ekosystemen. Trålgränsen har tidigare flyttats in närmare land
            på vissa kortare kuststräckor och det kan finnas anledning att
            i samverkan med berörda fiskare utvärdera effekterna av denna
            förändring. Detta underlag kan sedan användas inför kommande diskussioner
            om det framtida svenska kust- och havsfisket. Härvid bör även
            förhållanden som effekterna av fritidsfiskets garnfiske studeras.
          </note>
          <note>
            På västkusten finns det en reglering av garnfisket enligt vilken
            en icke yrkesfiskare får fiska med maximalt 180 meter garn. Såväl
            yrkes- som fritidsfisket med garn måste dessutom följa mycket
            detaljerade regler om minsta maskstorlek, minsta landningsstorlek,
            huvudsaklig fångst ombord, märkning och utmärkning av redskap
            m.m.
          </note>
          <note>
            Sverige har både nationellt och internationellt kraftfullt verkat
            för att omsätta principerna om det hållbara fisket i praktisk
            handling. Vi har redan uppnått ett mål i Östersjön där vi bl.a.
            lyckats övertyga övriga länder om att åstadkomma en fungerande
            selektion av torsk. För närvarande arbetar EU tillsammans med
            Norge även med att ta fram återhämtningsplaner för torsk och kummel
            i bl.a. Nordsjön.
          </note>
          <note>
            Mycket återstår dock och vi ser den kommande översynen av EU:s
            gemensamma fiskeripolitik som ett lysande tillfälle att driva
            konkreta förslag i riktning mot än större uthållighet och än mer
            sofistikerad tillämpning av försiktighetsprincipen.
          </note>
          <note type="speaker">
            Anf. 2 KJELL-ERIK KARLSSON (v):
          </note>
          <note>
            Fru talman! Först vill jag tacka jordbruksministern för svaret.
            Jag tror att vi är överens om att ett aktivt fiske är en förutsättning
            för att hålla skärgården levande. Jag tror även att vi är överens
            om att ett behållande av balansen och produktionsförmågan i de
            marina ekosystemen är av mycket central betydelse för att möjliggöra
            en levande skärgård. Därför är det oroande att det i dag är så
            stor kunskapsbrist när det gäller biologisk mångfald i haven.
          </note>
          <note>
            I Varbergsposten, en västkusttidning, kunde man häromveckan läsa
            uttalanden från yrkesfiskare som inte alls håller med om att trålfiske
            efter havskräftor är skadligt, vilket jag har påstått i den här
            interpellationen. De säger att det bara är dåligt prat. Den som
            inte har varit med vet inget, säger de. Att trålfiske efter havskräftor
            skulle vara skadligt och förstöra bottnarna avfärdar de helt.
            De påstår även att det inte finns några bevis för att bottnarna
            blir förstörda. De vill jämföra trålningen med bondens harvning
            för att få bättre skörd.
          </note>
          <note>
            Hur ska man förbättra kunskapen om behovet av att skydda och
            bevara samt skapa återväxt? Ministern säger här i svaret att det
            är uppenbart att de bottenlevande fiskbestånden utmed västkusten
            har reducerats kraftigt. Jag skulle vilja benämna det som ett
            haveri.
          </note>
          <note>
            En minskning av fångsten av fisk som vandrar mellan kustnära
            och öppna områden med 90 % på 20-30 år är absolut ett haveri.
          </note>
          <note>
            Trålfiskets inriktning är säkert en viktig faktor, säger ministern
            i svaret och syftar då på den här beståndsminskningen. Yrkesfiskarna
            som jag hänvisade till tidigare säger i samma artikel: Det finns
            ingen fisk i Kattegatt. Det är tomt. T.o.m. de små båtarna kör
            till
          </note>
          <note>
            Östersjön för att fiska. Vid Kattegatt måste något göras.
          </note>
          <note>
            Då kan man ställa frågan: Vem ska göra något?
          </note>
          <note>
            Och vad ska göras?
          </note>
          <note>
            För vissa arter överstiger uttaget av fisk och skaldjur i västerhavet
            och Östersjön arternas möjlighet att återhämta sig. Fångster sker
            av ungfisk som inte haft möjlighet att leka eller, som det heter,
            reproducera sig. Havskräftfiske kan bedrivas både med trål och
            burar. Min mening är att försiktighetsprincipen inte tillämpas
            utan att det här tangerar att vara ett brott mot miljöbalken.
          </note>
          <note>
            Hade den verksamheten skett på land så hade den nämligen kallats
            rovdrift, och stoppats för länge sedan. Men tydligen gäller andra
            kriterier för fisket än för landverksamheten.
          </note>
          <note>
            Hur stor andel småkräftor i trål accepterar tillsynsmyndigheten,
            och hur stor andel är ministern beredd att acceptera?
          </note>
          <note>
            I januari skrev miljö- och jordbruksministern i en debattartikel
            i Svenska Dagbladet att i det pågående arbetet med regeringens
            miljöproposition är den grundläggande målsättningen att västerhavet
            och
          </note>
          <note>
            Östersjön ska ha en långsiktig och hållbar produktionsförmåga
            och att den biologiska mångfalden bevaras.
          </note>
          <note>
            Med tanke på det vill jag fråga: Vad har ministern gjort sedan
            januari för att förbättra den svenska implementeringen av försiktighetsprincipen?
          </note>
          <note>
            Är ministern beredd att inrätta marina skyddsområden i en större
            utsträckning än vad som har skett hittills, t.ex. på västkusten,
            i Kungsbackafjorden och vid lilla Middelgrund?
          </note>
          <note>
            Anf. 3 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag tror också att vi är överens om mycket. Framför
            allt måste försiktighetsprincipen ligga i botten på arbetet med
            fiskepolitik, liksom med annan politik.
          </note>
          <note>
            Det är också det som är utgångspunkt för den svenska regeringens
            arbete när vi nu på olika sätt försöker utforma den framtida fiskeripolitiken.
            Då ska vi komma ihåg att vi inte utformar den enbart själva, utan
            den utformas i mycket stor utsträckning med de andra medlemsländerna
            i EU. Precis som på jordbrukets område, där vi har en gemensam
            jordbrukspolitik, har vi ju här en gemensam fiskepolitik.
          </note>
          <note>
            Det kan vara både bra och mindre bra. Det är bra därför att om
            man får igenom förslag som är långtgående så gäller de för så
            många fler länder - och vi har ju haven tillsammans. Det är mindre
            bra därför att det kan finnas länder som inte vill gå lika långt
            som Sverige. Det har jag upplevt mer än en gång i det arbetet.
          </note>
          <note>
            Vi gör också vissa saker här hemma. Fiskeriverket har t.ex. fått
            några utredningsuppdrag. Det gäller exempelvis att analysera det
            kustnära fisket på ett sådant sätt att man ska se vad som behöver
            göras för att inte bara de stora fiskarna ska kunna försörja sig
            på fisket, utan för att vi ska kunna ha ett kustnära fiske som
            mer är baserat på att människor också ska kunna bo i dessa regioner
            och få sin utkomst genom att fiska.
          </note>
          <note>
            När det sedan gäller trålningens effekter på fiskbeståndet så
            fick Fiskeriverket i den senaste miljöpropositionen i uppdrag
            att utröna betydelsen av bottentrålningen för de marina ekosystemen,
            och föreslå områden där bottentrålning förbjuds.
          </note>
          <note>
            Inom ramen för återhämtningsplanen för torskbeståndet i Nordsjön
            har ett omfattande underlag tagits fram av EU och Norge där man
            behandlar möjliga, framför allt tekniska, åtgärder inom trålfisket.
            Målet är att hitta lösningar för att ytterligare kunna selektera
            ut småfisk och minska mängden fisk som slängs överbord.
          </note>
          <note>
            Ibland hör man att trålen fångar allt som kommer i dess väg.
            Det är inte sant. En omfattande reglering av maskstorleken i trålarna
            innebär att allt riktat trålfiske bedrivs med lämplig maskstorlek,
            anpassad efter respektive fiske - från 16 millimeter vid fiske
            efter skarpsill till 90 millimeter vid fiske efter bl.a. torsk.
          </note>
          <note>
            Om fisk trots detta råkar fångas med en mindre maska än vad som
            är tillåtet finns ett antal bifångstregler som begränsar kvantiteterna.
            Detta är ett exempel på att regelverket finns och naturligtvis
            ska tillämpas.
          </note>
          <note>
            Vi vet att läget för torskbeståndet i västerhavet är besvärande.
            Arbetet med att ta fram en långsiktig återhämtningsplan pågår.
          </note>
          <note>
            Fisket är, som jag sade, inte den enda faktor som påverkar fiskbestånden.
            Det har t.ex. konstaterats att det saknas tillfredsställande kunskaper.
            Jag delar den uppfattningen. Kjell-Erik Karlsson sade själv att
            det råder kunskapsbrist hos fiskarna. Men det saknas också kunskaper
            rent vetenskapligt för att kunna belysa samtliga orsaker till
            minskningen av t.ex.
          </note>
          <note>
            torsken och även torsken i det kustnära fisket. Därför tittar
            också Fiskeriverkets s.k. Kusttorskprojekt på detta.
          </note>
          <note type="speaker">
            Anf. 4 KJELL-ERIK KARLSSON (v):
          </note>
          <note>
            Fru talman! Det råder stor kunskapsbrist, som behöver förbättras
            på olika sätt. Det man inte ser får man ofta alltför lite kunskap
            om. Det är lättare när man väl har upptäckt att det är något som
            brister. Då skaffar man sig kunskap.
          </note>
          <note>
            Den 4 januari skrev ministern i Svenska Dagbladet att trålfisket
            måste bedrivas längre ut från skärgården. Fisken behöver s.k.
            refuger som inte påverkas av storskaligt fiske som trålning, skev
            hon.
          </note>
          <note>
            Det var bra skrivet! Nu undrar jag hur ministern kan svänga så
            totalt från den klara uppfattningen som hon hade där till det
            blygsamma svaret på interpellationen. Det svaret är att det kan
            finnas anledning att i samverkan med berörda fiskare utvärdera
            effekterna av att trålgränsen flyttas närmare land.
          </note>
          <note>
            Det finns en risk för att de yrkesfiskare som är verksamma inom
            det kustnära fisket kommer att bli lidande om trålfisket inte
            flyttas ut. Underlaget för de mindre fiskeenheterna, som bedriver
            ett mer kustnära, miljövänligare fiske för konsumtion kommer troligen
            att minska om det storskaliga industrifisket för fortsätta i nuvarande
            takt.
          </note>
          <note>
            Ansvariga myndigheter måste verka för att fisket efter konsumtionsfisk
            får öka på bekostnad av foderfisk.
          </note>
          <note>
            Grundområdena i havet har för de flesta fiskarter en avgörande
            betydelse som lek- och uppväxtområden just för ungfisk. Många
            av dessa arter har kollapsat till följd av överfiske. Då fisket
            till stor del dessutom beskattar fiskungar kan inte situationen
            påpekas allvarligt nog. Det mest kända exemplet är, som vi hörde
            här tidigare, torskbestånden. För dem är situationen allvarlig.
            Det fiske som bedrivs med mängdfångande redskap på grundområden
            är ett oselektivt fiske med stora bifångster av fiskungar och
            undermålig fisk.
          </note>
          <note>
            Ålryssjefisket enbart i Kattegatt dödade i medeltal under 1990-talet
            enligt Fiskeriverkets undersökningar
          </note>
          <note>
            2,8 miljoner torskungar, vilket var 32 % av rekryteringen i området.
            Nu har den undersökningen belagts av en annan rapport från länsstyrelsen
            i O-län.
          </note>
          <note>
            Även mängder av sjöfågel fastnar i nät. För fyra nätfångade havsöringar
            fångas en sjöfågel, enligt undersökningar som gjorts i Kungsbackafjorden.
          </note>
          <note>
            För över 20 år sedan framfördes krav från halländska fiskevårdare
            om att det är dags för nätfiskeförbud på grundområdena innanför
            tremeterskurvan.
          </note>
          <note>
            Det går inte en enda dag utan att det från forskare i medierna
            kommer larmrapporter om hur illa ställt det är med fiskfaunan
            i västerhavet. Görs inget radikalt inom en snar framtid så kommer
            fisket att kollapsa. I
          </note>
          <note>
            så fall sker det, som jag ser det, med Fiskeriverkets och Jordbruksdepartementets
            goda minne.
          </note>
          <note>
            Vi får inte blunda för verkligheten. Vi måste lära oss att endast
            fiska på naturens villkor, både med mängdfångande redskap och
            med handredskap. Det kan inte vara försvarbart att fiska med mängdfångande
            redskap på grundområden när bifångsten av småfisk och undermålig
            fisk är så stor. Vi måste lära oss att fiska på räntan, och inte
            på kapitalet.
          </note>
          <note>
            Är ministern beredd att införa förbud för nätfiske innanför tremeterskurvan?
          </note>
          <note>
            Anf. 5 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Låt mig först säga att det inte är på måfå som vi
            lägger fast de svenska positionerna inför våra förhandlingar -
            absolut inte. Vi lyssnar i stället både till vårt eget fiskeriverk
            och till de laboratorier vi har, men också till de vetenskapsmän
            som finns utanför vår egen statliga myndighet. Det ligger sedan
            till grund för de förhandlingar som vi för.
          </note>
          <note>
            Men kom återigen ihåg att Sverige inte ensidigt kan diktera villkoren!
            Det gör vi i gemenskap med andra - det må vara EU eller det må
            vara länderna runt Östersjön, om det handlar om Östersjön.
          </note>
          <note>
            Kjell-Erik Karlsson frågar varför vi inte gör någonting när det
            kommer sådana här larmrapporter. Ja, låt mig ta ett exempel. När
            vi fick klart för oss situationen för både torsk och kummel drev
            vi frågan i EU
          </note>
          <note>
            - det är ju en gemensam fråga - och vi lyckades få ned TAC för
            torsk med 40 %. Vi fick ett tioveckorsstopp. Detta skedde inom
            loppet av en ganska kort tidsperiod från det att vi hade fått
            reda på den alarmerande situation som var, så visst kan det hända
            saker
          </note>
          <note>
            - och också rätt så fort och t.o.m. inom EU som annars är en
            trögrörlig organisation, om jag får uttrycka mig så.
          </note>
          <note>
            Fiskeriverket har inom ramen för det uppdrag som man fått av
            regeringen i uppgift att titta på gränsen och på vad flyttandet
            av gränsen haft för effekter.
          </note>
          <note>
            Marina reservat - javisst. Det står också i den miljömålsproposition
            som just nu är föremål för diskussion i jordbruksutskottet och
            som alltså ligger på riksdagens bord. Där finns också de här förslagen.
          </note>
          <note>
            Även om det är miljöministern som har formulerat miljömålspropositionen
            står självklart regeringen som helhet bakom den.
          </note>
          <note>
            I Fiskeriverkets uppdrag i fråga om det småskaliga kustfisket
            ingår att sammanställa de undersökningar som gjorts och som visar
            på vikande fiskebestånd i kustzonen främst av gädda, abborre och
            torsk. Sedan ska en samlad bedömning göras av orsakerna till att
            det blivit så här samt av effekterna för fisket. Vidare ska man
            lämna åtgärdsförslag för de olika fiskena.
          </note>
          <note>
            Detta ska redovisas senast den 1 juni 2001. Alldeles snart kommer
            alltså denna redovisning.
          </note>
          <note>
            Man har också initierat ett kusttorskprojekt för att utröna orsakerna
            till de minskade torskbestånden.
          </note>
          <note>
            Man tittar på hur miljöförändringar, fisken, predatorer och annat
            påverkar beståndsstorleken och reproduktionsförhållandena för
            torsk.
          </note>
          <note>
            Jag tillbakavisar således lite grann den anklagelse som jag tycker
            mig kunna höra i interpellantens inlägg här. Vi följer nämligen
            detta mycket noga, och är det så att vi hittar - vilket vi har
            gjort och vilket vi sannolikt kommer att göra senare också - alarmerande
            uppgifter slår vi larm och försöker förändra. Vår förändring handlar
            om att vi gör det antingen inom ramen för Östersjösamarbetet eller
            också inom ramen för EU-samarbetet.
          </note>
          <note type="speaker">
            Anf. 6 KJELL-ERIK KARLSSON (v):
          </note>
          <note>
            Fru talman! Ministern säger: Vi följer detta noga.
          </note>
          <note>
            Det tror jag säkert, och det är positivt att man gör det.
          </note>
          <note>
            Men det har man sagt i många år. Likväl har vi hamnat i nuvarande
            situation. Biologerna har i många år varnat för den här situationen.
            Man har ändå tummat på kvoterna i tidigare skede för att tillgodose
            näringen. Där har man dock blivit restriktivare, vilket är positivt.
          </note>
          <note>
            Jag hoppas att ministern - Sverige - är beredd att på EU-nivå
            verkligen driva detta hårt för att få en ny fiskepolitik.
          </note>
          <note>
            Uttaget av fisk i svenska farvatten måste snart minska så att
            återväxten kan ta fart. Bara på det sättet kan fiskbestånden fortleva
            och återhämta sig. Det skrev ministern i artikeln i Svenska Dagbladet,
            och det gäller fortfarande. Jag hoppas att man står fast vid det.
          </note>
          <note>
            Det kustnära fisket är viktigt för skärgårdsmiljön.
          </note>
          <note>
            Ska vi slå vakt om det kustnära fisket, och helst utöka det,
            måste det innebära att vi måste minska det andra fisket. Ökar
            man uttaget på ett ställe, måste man minska på ett annat. Jag
            hoppas att man verkligen inser detta. Det finns ju starka lobbyorganisationer
            på området.
          </note>
          <note>
            Anf. 7 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Självklart är det så att man, om man ökar på ett
            ställe, måste minska på ett annat; summan måste vara konstant
            - eller rättare sagt: Summan minskar hela tiden. Vill man då fördela
            den minskade kakan måste man fördela så att kakan inte blir större
            igen.
          </note>
          <note>
            Avslutningsvis skulle jag vilja säga några ord om vad som pågår.
          </note>
          <note>
            Grönboken fick vi presenterad av kommissionen på vårt senaste
            möte i april. Så sent som i går arbetade EU:s fiskedirektör i
            Lidköping just på grönboken.
          </note>
          <note>
            Vad man arbetade med på sitt möte handlade om vilket inflytande
            olika personer har. Då tänker vi inte bara på dem som fiskar utan
            också på andra grupper som har intressen här - personer med biologiska
            intressen eller naturresursintressen i övrigt eller konsumenterna.
          </note>
          <note>
            Vidare arbetar vi på en översyn av EU:s fiskeripolitik. Det håller
            vi på med i EU, och det leder jag -
          </note>
          <note>
            Sverige - för närvarande.
          </note>
          <note>
            Vi har också fattat beslut om ett gemensamt papper som ska gå
            till Göteborgstoppmötet och som handlar om det ekologiska samhället
            i stort och där en del handlar om hur fisket i framtiden ska bedrivas
            för att vi ska nå det uthålliga samhället.
          </note>
          <note>
            Som jag sagt har vi också utredningen om kustfisket. Vi har också
            ett utredningsuppdrag om bottentrålning. Dessutom har vi kusttorskprojektet
            och, inte minst, det som nu ligger på riksdagens bord, nämligen
            miljömålspropositionen, där fisket kommer in på ett, som jag tycker,
            alldeles utmärkt sätt.
          </note>
          <note>
            Visst, det händer väldigt mycket. Mycket är på gång som rör fisket,
            och det är både bra och alldeles nödvändigt. Vi har nämligen,
            och där delar jag Kjell-
          </note>
          <note>
            Erik Karlssons uppfattning - om vi går tillbaka lite grann i
            historien - en tendens att inte riktigt ta på allvar det som vi
            inte ser. Vi ser ju inte fiskarna förrän de är fångade. Vi har
            alltså haft en tendens att inte riktigt ta de hot på allvar som
            vi nu liksom skördar effekterna av.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:444 om jämställdhet i arbetslivet
          </note>
          <note>
            Anf. 8 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Margareta Viklund har frågat Britta
          </note>
          <note>
            Lejon vad hon avser göra för att se över de lagar och förordningar
            som är grunden för ett framgångsrikt jämställdhetsarbete inom
            arbetslivets såväl offentliga som privata sektor. Arbetet inom
            regeringen är så fördelat att det är jag som ska svara på frågan.
          </note>
          <note>
            Den 1 januari i år trädde en rad ändringar i jämställdhetslagen
            i kraft, förändringar som vi ännu inte sett effekterna av. Särskilt
            införandet av en ny bevisregel och den ändrade formuleringen och
            utvidgningen av diskrimineringsförbuden är ägnade att ge arbetsdomstolen
            möjlighet att fokusera mer på det påstådda missgynnandet på grund
            av kön än, som tidigare, på meritvärderingar och bedömningar av
            arbetens likvärdighet. Bevisbördan för den som påstår diskriminering
            är klart lägre än tidigare. Den nya bevisregeln kan också komma
            att innebära en mer flexibel och varierad processföring jämfört
            med den tidigare mer schematiska tillämpningen.
          </note>
          <note>
            Kravet på aktivt jämställdhetsarbete innebär att alla arbetsgivare
            ska främja lika villkor för män och kvinnor och motverka sexuella
            trakasserier på arbetsplatsen. Arbetsgivare med fler än nio anställda
            måste upprätta en särskild jämställdhetsplan varje år. Den ska
            göras i samråd med arbetstagarna och innehålla en kartläggning
            av löneskillnader mellan kvinnor och män, mätbara mål för ökad
            jämställdhet på arbetsplatsen, konkreta åtgärder som leder dit
            och en tidsplan för genomförandet. JämO kontrollerar planerna
            och ger råd om deras utformning. Enligt en undersökning som JämO
            genomförde 1999 hade endast 22 % av arbetsgivarna inom den privata
            sektorn och 73 % av arbetsgivarna inom den offentliga sektorn
            gällande jämställdhetsplaner. Här återstår således mycket för
            arbetsgivarna att göra för att uppfylla bestämmelserna i jämställdhetslagen.
          </note>
          <note>
            En viktig del av regeringens politik är att ett könsperspektiv
            ska genomsyra alla delar av denna.
          </note>
          <note>
            Detta gäller givetvis även i statens roll som ägare och företagen
            med statligt ägande. Regeringen arbetar för att de statliga företagen
            i sitt arbete ska analysera sin verksamhet utifrån såväl kvinnors
            som mäns förutsättningar och villkor.
          </note>
          <note>
            När det gäller frågan om könsfördelningen i de statliga bolagsstyrelserna
            är målet en jämn könsfördelning, och regeringen har satt upp ett
            delmål om att andelen kvinnor ska vara minst 40 % år 2003. Näringsministerns
            bedömning är att regeringen är på god väg att uppnå detta delmål.
            Under år 2000 var
          </note>
          <note>
            30 % av styrelseledamöterna i de statliga bolagen kvinnor.
          </note>
          <note>
            Som frågeställaren framhåller är andelen kvinnliga ledamöter
            i privata bolags styrelser låg. Ca 5 % av ledamöterna i de svenska
            börsnoterade bolagens styrelser utgörs av kvinnor. Staten vill
            med sitt delmål på 40 % kvinnor i statliga bolagsstyrelser år
            2003
          </note>
          <note>
            föregå med gott exempel.
          </note>
          <note>
            Jag vill i detta sammanhang informera om den årliga konferens
            som jag bjuder in företrädare för näringslivet till, där jag bl.a.
            lyfter fram frågan om kvinnlig representation i bolagens styrelser.
          </note>
          <note>
            Sammanfattningsvis ger jämställdhetslagen möjlighet att driva
            en aktiv jämställdhetspolitik, och förutsättningarna för att med
            framgång driva tvister angående könsdiskriminering har förbättrats.
            Regeringen kommer att följa om jämställdhetslagen är ett effektivt
            verktyg för att förverkliga de målsättningar som vi har på ett
            jämställt samhälle. Om så inte är fallet, är jag villig att skärpa
            lagen ytterligare. Men låt oss nu under några år se hur de ändringar
            som trädde i kraft i början av detta år fungerar i praktiken.
          </note>
          <note type="speaker">
            Anf. 9 MARGARETA VIKLUND (kd):
          </note>
          <note>
            Fru talman! Först vill jag tacka för svaret på interpellationen.
          </note>
          <note>
            Gränsen mellan jämställdhet, mänskliga rättigheter och demokrati
            kan ibland vara hårfin. Jag förmodar att det också måste gälla
            fördelningen av uppgifter mellan demokratiministern och jämställdhetsministern,
            så jag har full förståelse för växlingen av minister när det gäller
            interpellationssvaret.
          </note>
          <note>
            Kännetecknande för många svar som regeringen ger på interpellationer
            och frågor är att regeringen hänvisar till pågående utredningar,
            där just den fråga man ställt behandlas. Men jämställdhetsministern
            hänvisar i sitt svar till pågående reella aktiviteter. Det tycker
            jag är positivt. Dessutom andas hela svaret en vilja och önskan
            att verkligen åstadkomma jämställdhet i hela den offentliga och
            privata sektorn. Frågan är väl om ministern kan driva den frågan
            på så sätt att önskemålet uppfylls.
          </note>
          <note>
            Regeringen har t.ex. ett stort inflytande över den offentliga
            sektorn, framför allt den statliga, som direkt eller indirekt
            sorterar under regeringen, men också genom att regeringen lägger
            fram förslag till lagar och förordningar gällande alla andra sektorer
            inom närings- och arbetsliv. Det är framför allt inom arbetslivet
            som Sverige har fått hård kritik för bl.a.
          </note>
          <note>
            den könsmässiga segregeringen på arbetsmarknaden.
          </note>
          <note>
            Trots arbetet med jämställdhetsplaner, som ministern lyfter fram
            i svaret, har det ändå inte gått att bryta gamla, könsrelaterade
            mönster. Det pekar ministern också på i sitt svar. Något annat
            måste tydligen till för att minska denna segregering.
          </note>
          <note>
            Vid en analys av de diskrimineringsfall som förts till Arbetsdomstolen
            visar det sig att två tredjedelar avsåg offentlig sektor. När
            tillsättningen av tjänster inom det offentliga området överklagas
            enligt 4 §
          </note>
          <note>
            lagen om offentlig anställning brukar regeringen inte motivera
            sina beslut vid tillsättandet av sina tjänster.
          </note>
          <note>
            Det framgår därför inte om regeringen själv har tilllämpat jämställdhetsaspekten
            eller ansett annan sökande bättre meriterad än den som har fått
            tjänsten.
          </note>
          <note>
            Det framgår heller inte vilka kriterier som har tillämpats vid
            meritvärderingen. Det kan innebära att det i nästa steg är helt
            omöjligt för JämO att med framgång överklaga en tjänstetillsättning
            som tidigare överprövats av regeringen även om en annan sökande
            till tjänsten är bättre meriterad och mer lämpad än den som förordnats.
          </note>
          <note>
            För att upprätthålla demokratin och i praktiken komma vidare
            i jämställdhetsarbetet måste man komma till rätta med det föråldrade
            system som i stort bygger på ett internt nätverk. Då krävs en
            ändring i förvaltningslagen, så att skälen till regeringens beslut
            vid tillsättningsärenden blir tydliga och inte som nu göms undan
            med ett undantag som motiveras med "risk för personligt obehag
            o.d. för sökandena".
          </note>
          <note>
            Meritjämförelser är en del av processen, och det är som regel
            den sökande väl införstådd med.
          </note>
          <note>
            En ändring i förvaltningslagen skulle innebära en jämställdhetsvinst.
            Exempelvis JämO kan nå framgång i sitt arbete med att driva sådana
            fall som i dag är ganska omöjliga att driva. Man kan få fram förebilder
            och få mer integrerade organisationer. Ska vi få en annan kvinnobild
            måste fler kvinnor in i toppen.
          </note>
          <note>
            Har jämställdhetsministern varit i kontakt med dessa problem,
            funderat över dem och funnit någon framkomlig väg för att åtgärda
            dem?
          </note>
          <note>
            Anf. 10 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Ja, jag vill verkligen försöka åstadkomma en förändring.
            Jag hoppas och tror att alla som arbetar med jämställdhet är besjälade
            av att inte bara analysera och utreda utan också handla. Det låter
            i så fall rätt enkelt. Verkligheten är dessvärre inte lika enkel.
            Det är inte så lätt att förändra en värld, ett samhälle som har
            levt på det här sättet i så många hundra år som vi har gjort.
          </note>
          <note>
            Margareta Viklund tar upp könssegregeringen på arbetsmarknaden.
            Det är ett utmärkt exempel på vad jag menar. Vi kan inte bestämma
            vad kvinnor och män ska arbeta med, och det är väl tur det. Det
            föreligger någon form av intresse och fallenhet. Det är bara det
            att intresset och fallenheten styrs omedvetet.
          </note>
          <note>
            Det vet Margareta Viklund likaväl som jag.
          </note>
          <note>
            Det styrs från det att barnet föds, genom uppfostran och bemötande
            när barnet är mycket litet. Det styrs i dagis och förskola, i
            skolan, genom att barnet och lärare runtikring det lever i en
            värld som består av manligt och kvinnligt, i en värld där strukturer
            är uppdelade så, där kvinnor är underordnade män. Det gör att
            kvinnor väljer vissa yrken och män väljer andra.
          </note>
          <note>
            För att komma till rätta med det kan man ha projekt, som när
            jag var arbetsmarknadsminister. Vi höll på med olika brytprojekt
            inom arbetslivet. Men det tar bara sikte på det ytliga. Det grundläggande
            måste göras just där jag sade - när barnet är litet, med föräldrarna,
            i föräldragrupper, på dagis. Vi vet att många dagis i Sverige
            nu gör ett banbrytande arbete med en ny pedagogik, som verkligen
            tar sikte på att försöka bryta de gamla, invanda könsrollerna
            som vi alla mer eller mindre lever med.
          </note>
          <note>
            Regeringen utkämpar samma strid i ett samhälle som ser ut som
            det gör. Vi försöker verkligen att vid tillsättningar och utnämningar
            och på annat sätt bryta detta. Jag har inga kommentarer till de
            exempel som
          </note>
          <note>
            Margareta Viklund tog upp. Jag måste se dem och försöka analysera
            dem innan jag kan kommentera dem mera på djupet. Vi försöker vid
            varje utnämning och beslut där det handlar om en värdering av
            kvinnor och män se det på ett ordentligt och riktigt sätt.
          </note>
          <note>
            Sedan kan det bli fel ibland. Men vi gör verkligen allt vi kan.
          </note>
          <note>
            Jag sade att det finns fler jämställdhetsplaner inom det offentliga
            Sverige än inom det privata. Inom det offentliga hade 73 % av
            arbetsgivarna jämställdhetsplan och inom den privata sektorn 22
            %. Både inom det privata och det offentliga återstår en hel del
            att göra. Särskilt mycket återstår dock inom det privata. Det
            gäller också antalet kvinnor i styrelser och kvinnliga ledare.
            Det privata näringslivet är mycket dåligt på det området.
          </note>
          <note type="speaker">
            Anf. 11 MARGARETA VIKLUND (kd):
          </note>
          <note>
            Fru talman! Jag vet att det inte är lätt att förändra.
          </note>
          <note>
            Det kommer att ta generationer. Jag vet att Margareta
          </note>
          <note>
            Winberg har jobbat oerhört mycket med jämställdhetsfrågorna på
            många plan i olika sammanhang. Jag fick ändå inte riktigt svar
            på den fråga som jag ställde. Det handlar om insynen vid tillsättningen
            av höga statliga tjänster. Om vi ska kunna förändra bilden på
            jämställdhetsområdet, både nationellt och internationellt, och
            ge förebilder, måste det in kvinnor också i toppositioner inom
            den statliga sektorn. Det är oerhört angeläget.
          </note>
          <note>
            Vi har talat om JämO. JämO vann en stor seger i
          </note>
          <note>
            Arbetsdomstolen för någon vecka sedan, då en dialyssköterskas
            arbete och ansvar bedömdes vara likvärdigt med en teknikers.
          </note>
          <note>
            Det tycker jag var ett bra utfört arbete av JämO.
          </note>
          <note>
            Det visar att det genom stark bevisning från arbetstagarsidan
            går att komma till rätta med orättvisor och diskriminering inom
            den offentliga sektorn, åtminstone inom den kommunala sektorn
            som kanske är mer åtkomlig för insyn än den statliga.
          </note>
          <note>
            Men vi vet att det förekommer diskriminering inom den statliga
            sektorn. Framför allt när det gäller löner och tillsättning av
            tjänster är insynen dålig och möjligheten att överklaga så gott
            som obefintlig.
          </note>
          <note>
            I SOU 1990:41, dvs. den utredning som gjordes tio år efter tillsättandet
            av JämO sägs bl.a.:
          </note>
          <note>
            "Regeringen brukar inte motivera sina beslut i tillsättningsärenden,
            och det framgår därför inte om regeringen tillämpat jämställdhetsaspekten
            eller ansett den klagande vara bättre meriterad." Det framgår
            inte heller vilka kriterier som tillämpas vid meritvärderingen.
          </note>
          <note>
            Vidare ur SOU: "Om regeringen avslår ett överklagande av tillsättningsbeslut
            är det inte särskilt troligt att en process i AD skulle kunna
            föras med framgång. Normalt torde det bli så i sådana fall att
            processen inte fullföljs."
          </note>
          <note>
            I praktiken innebär det i så fall att det är omöjligt för Jämställdhetsombudsmannen
            att med framgång överklaga en tjänstetillsättning som tidigare
            har överprövats av regeringen, även om en annan sökande till tjänsten
            är bättre meriterad och mer lämpad än den som har förordats. Är
            det verkligen så att det i vissa fall inte finns någon rättvisa?
          </note>
          <note>
            Det obehag som det möjligtvis kan handla om för en arbetssökande
            och arbetsgivaren nämns också i
          </note>
          <note>
            SOU 1990:41: "För en offentlig arbetsgivare kan det vara svårare
            att erkänna att man har begått ett fel, ett fel som i realiteten
            innebär att man har brutit mot regeringsformen." Här krävs också
            en ändring så att det ur ett medmänskligt perspektiv blir möjligt
            att korrigera misstag.
          </note>
          <note>
            Fru talman! Det är ur många aspekter viktigt med kvinnor i toppositioner.
            De mer eller mindre osynliga nätverken för tjänstetillsättningar
            på framför allt höga nivåer borde kunna ersättas med klara regler
            med full insyn och kanske också en annan människosyn. Det är bara
            en liten del av det jämställdhetsarbete som finns att ta tag i.
          </note>
          <note>
            Anf. 12 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag antar att den utredning som Margareta Viklund
            hänvisar till är den som föregick den förändring i jämställdhetslagen
            som så småningom genomfördes. Vissa delar av utredningen tillgodosågs
            i jämställdhetslagen. Den nya jämställdhetslagen är -
          </note>
          <note>
            och det är egentligen väldigt lite uppmärksammat -
          </note>
          <note>
            betydligt skarpare än vad den gamla var.
          </note>
          <note>
            Det handlar t.ex. om skyddet mot diskriminering av arbetssökande
            som numera omfattar hela rekryteringsprocessen. Diskriminering
            kan föreligga även om inget anställningsbeslut har fattats.
          </note>
          <note>
            Det handlar om lönekartläggning som är obligatorisk. Varje arbetsgivare
            måste varje år granska och analysera löner och andra anställningsvillkor
            för jämförbara grupper av kvinnor och män.
          </note>
          <note>
            Det handlar om stopp för långbänk. Om osakliga löneskillnader
            har upptäckts ska en handlingsplan upprättas för att åtgärda detta,
            och man har tre år på sig för att genomföra denna handlingsplan.
          </note>
          <note>
            Inte minst handlar det om - och det var här som motståndet var
            störst hos arbetsgivarsidan - att hinder för lönekartläggning
            nu har undanröjts, därför att man numera under tystnadslöfte kan
            få ta del av lönerna också i det privata näringslivet för att
            det ska vara möjligt att göra jämförande studier inför förhandlingar.
          </note>
          <note>
            Detta är några av de förändringar som genomfördes. Jag kan också
            nämna förändringen av den omvända bevisbördan som i och för sig
            var en anpassning till EG-rätten, men den var av mycket stor betydelse,
            därför att det åligger den som anser sig diskriminerad att lägga
            fram fakta som ger anledning att anta att det har förekommit diskriminering
            varefter bevisbördan går över på arbetsgivaren. Det är en ny förändring
            som också naturligtvis får betydelse, även om vi ännu inte har
            kunnat se verkningarna av den nya lagen fullt ut eftersom den
            trädde i kraft den 1
          </note>
          <note>
            januari.
          </note>
          <note>
            När det gäller de tjänster som regeringen själv tillsätter vill
            jag bara återigen säga att regeringen om någon måste självfallet
            vara den som är extra noggrann när man gör värdering av personer
            och gör bedömning av vem som ska få ett arbete.
          </note>
          <note>
            Det finns också en jämställdhetsenhet på Näringsdepartementet.
            Jag kan försäkra Margareta Viklund om att alla förslag som handlar
            om tillsättningar, om styrelsesammansättningar osv. passerar denna
            enhet -
          </note>
          <note>
            som är som en liten domstol i Regeringskansliet -
          </note>
          <note>
            och det är inte ovanligt att någon minister ringer till mig och
            beklagande säger: Jag fick inte igenom mitt förslag hos din jämställdhetsenhet,
            så nu måste vi diskutera det här.
          </note>
          <note>
            Det är så det går till i verkligheten. Men det är klart att detta
            inte sker inför öppna dörrar, utan det är sådant som vi gör när
            vi förbereder olika typer av förslag, och därför kommer det inte
            till allmänhetens kännedom. Men så arbetar vi i alla fall.
          </note>
          <note type="speaker">
            Anf. 13 MARGARETA VIKLUND (kd):
          </note>
          <note>
            Fru talman! Det var speciellt intressant att höra om det arbetssättet.
          </note>
          <note>
            Jag är ganska ofta ute i internationella sammanhang och träffar
            människor från många olika länder.
          </note>
          <note>
            Många säger då: Du som är från världens mest jämställda land,
            hur är det egentligen? Kan inte du komma hit och lära oss lite
            mer om jämställdhet, demokrati och annat?
          </note>
          <note>
            Visst är det roligt att höra att man kommer från världens mest
            jämställda land. Det kanske är så, jag vet inte. Jag kan inte
            bedöma det, men nog har vi kommit en bra bit på väg när det gäller
            jämställdheten. Men fortfarande är det mycket som skulle kunna
            göras bättre för att vi ska kunna bli ett gott föredöme.
          </note>
          <note>
            Det gäller framför allt den segregerade arbetsmarknaden som jag
            ser som en stor jämställdhetsfråga och som det också har anmärkts
            på i många internationella sammanhang.
          </note>
          <note>
            I sitt första inlägg tog jämställdhetsministern upp jämställdhetsplanen.
            Hon tyckte väl inte att den var så väldigt bra och att den kanske
            borde ses över. Kommer den översynen att ske ganska snart, eller
            när blir det aktuellt i så fall? Är det ett korttidsprojekt eller
            ett långtidsprojekt?
          </note>
          <note>
            Jämställdhetslagen har nu gällt i några år, och den genomgick
            en översyn för tio år sedan. Såvitt jag kan förstå av det som
            jämställdhetsministern säger är hon
          </note>
          <note>
            - trots de vackra orden - inte helt nöjd med den lagen, även
            om det har skett en del förbättringar. Hon funderar nu på en ny
            översyn. Är det rätt tolkat? När i så fall kan den översynen förväntas
            ta form?
          </note>
          <note>
            Anf. 14 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det handlar om att de jämställdhetsplaner som görs
            ska följas. Det tillsynsansvaret har
          </note>
          <note>
            JämO. Vad vi nu överväger och som är föremål för utredning är
            huruvida en viss del av det tillsynsarbete som JämO centralt har
            ansvar för i dag kan läggas ut på länsstyrelserna så att det blir
            ett mera nära och kanske därmed effektivare tillsynsarbete ute
            i landet.
          </note>
          <note>
            Trots att jag tycker att man kan diskutera den segregerade arbetsmarknaden
            är den verkligen inte det stora problemet. Grunden för jämställdhet
            är att kvinnor och män har ett eget arbete, en egen lön, egna
            pengar i plånboken och det har man ju även om man är sjuksköterska
            eller lärare och kvinna. Man har ett eget jobb. Problemet är ju
            att den segregerade arbetsmarknaden har lett fram till att de
            som jobbar inom den kvinnodominerade delen, dvs. inom stora delar
            av den offentliga sektorn, tjänar mindre än de som jobbar i en
            sektor som domineras av män.
          </note>
          <note>
            Det har varit ett problem, och det är därför som man nu med den
            nya lagen som verktyg kan se till att förändra också detta. Men
            det ligger ett mycket stort ansvar på de fackliga organisationerna.
            T.ex. har
          </note>
          <note>
            Kommunal och hela LO-kollektivet prioriterat detta för det område
            som mestadels utgörs av kvinnor i de löneförhandlingar som nyligen
            avslutades. Dessa kvinnor får nu ett bra lyft.
          </note>
          <note>
            Jag tycker inte att man ska överproblematisera den segregerade
            arbetsmarknaden. Man ska framför allt inte tro att det går lätt
            att bryta den genom något projekt hit eller dit, utan vad det
            handlar om i grunden är värderingar; hur man värderar kvinnor
            och män och hur man värderar arbetet med människor jämfört med
            arbetet med pengar och maskiner. Detta värderingsarbete och detta
            synsätt kräver ett långt opinionsarbete för att förändra.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:410 om rätten att demonstrera
          </note>
          <note>
            Anf. 15 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Bengt-Ola Ryttar har frågat vilka åtgärder statsministern
            som EU-ordförande och som svensk regeringschef avser att vidta
            för att skydda demonstrationsrätten, bekämpa EU:s auktoritära
            förhållningssätt och för att motverka polisens övervåld i
          </note>
          <note>
            Sverige och i hela unionen.
          </note>
          <note>
            Som arbetsuppgifterna är fördelade i regeringen faller det på
            min lott att besvara frågor som rör polisen och dess arbete. Statsministern
            har därför uppdragit åt mig att besvara Ryttars fråga.
          </note>
          <note>
            Demonstrations- och mötesfriheten är grundläggande fri- och rättigheter
            som sedan lång tid tillbaka spelar en väsentlig roll som politiskt
            uttrycksmedel.
          </note>
          <note>
            Dessa rättigheter utgör hörnstenar i vårt demokratiska samhälle,
            liksom i övriga demokratiska stater. Demonstrations- och mötesfriheten
            kan emellertid inte vara helt oinskränkt, ordning och säkerhet
            måste också kunna garanteras.
          </note>
          <note>
            Som Bengt-Ola Ryttar säkert känner till finns det inga EG-rättsliga
            regler som tar sikte på ordning och säkerhet i medlemsstaterna,
            utan detta ligger helt på det nationella planet. En annan sak
            är att medlemsstaternas nationella ordningsregler vilar på en
            gemensam värdegrund. Exempelvis skyddas den personliga friheten
            i Europakonventionen genom bestämmelser som tar sikte på dels
            frihetsberövande, dels andra inskränkningar i rörelsefriheten.
            Enligt Europakonventionen har var och en vidare en rätt att delta
            i fredliga sammankomster.
          </note>
          <note>
            I Sverige gäller följande. Enligt regeringsformen är varje medborgare
            gentemot det allmänna tillförsäkrad mötesfrihet och demonstrationsfrihet
            (2 kap. 1 § 3
          </note>
          <note>
            och 4). Det innebär bl.a. att var och en har frihet att anordna
            och delta i sammankomster eller demonstationer på allmän plats.
            Dessa fri- och rättigheter får enligt 2 kap. 14 § regeringsformen
            begränsas av hänsyn till bl.a. ordning och säkerhet vid sammankomsten
            eller demonstrationen eller till trafiken.
          </note>
          <note>
            Polisens befogenheter att använda våld för att genomföra en tjänsteuppgift
            är noga reglerat i polislagen. En polisman som utför en tjänsteuppgift
            ska också ingripa på ett sätt som är försvarligt med hänsyn till
            åtgärdens syfte och övriga omständigheter.
          </note>
          <note>
            Att det inte är försvarligt att använda kränkande tillmälen ligger
            i sakens natur och det ligger i polisbefälens arbetsledningsuppgifter
            att omedelbart stävja sådant beteende. Det är regeringens självklara
            ståndpunkt att det är avgörande för människors fortsatta förtroende
            för offentlig maktutövning att polisen inte överskrider gränserna
            för sin rätt att använda våld.
          </note>
          <note>
            Det är emellertid rättsväsendets myndigheter som ska vidta åtgärder
            om någon anställd inom polisen har begått brott eller agerat felaktigt
            vid sin tjänsteutövning.
          </note>
          <note>
            Jag har i ett svar på interpellation av Yvonne Oscarsson den
            7 maj 2001 här i kammaren noga redogjort för de regler som finns
            i polislagen och ordningslagen om vilka befogenheter polisen har
            för att upprätthålla allmän ordning och säkerhet i samband med
            demonstrationer. Jag vill hänvisa till det svaret. Om det har
            skett några övertramp vid den demonstration i
          </note>
          <note>
            Malmö som Bengt-Ola Ryttar syftar på är ju föremål för utredning
            och kan inte kommenteras vidare av mig. Jag kan inte heller uttala
            mig om polisens val av strategi vid en enskild tjänsteuppgift.
            Detta måste i stället övervägas och utvärderas inom polisen.
          </note>
          <note>
            Det är ett naturligt led i det polisiära samarbetet att ibland
            ha polispersonal som observatörer och informationsförmedlare på
            plats vid händelser i andra länder. Enligt svenska regler finns
            inget hinder för en utländsk polisman att vara på plats som observatör
            i samband med en demonstration eller annan större händelse. En
            sådan observatör får dock inte göra några ingripanden som går
            utöver den rätt som envar har att ingripa mot pågående brottslighet
            enligt bestämmelsen i 24 kap. 7 § rättegångsbalken. Grannländernas
            poliser har i vissa fall befogenheter att ingripa på svenskt territorium,
            men det gäller bara när de förföljt en flyende brottsling som
            ertappats på bar gärning eller när de förföljt någon som är häktad
            eller som avtjänar frihetsstraff och som rymt över en landgräns
            in i Sverige.
          </note>
          <note>
            Frågor om hur EU:s medlemsstater upprätthåller ordning och säkerhet
            inom sina egna områden, och i detta begrepp ligger alla frågor
            som rör polisens arbete, är något som är förbehållet varje lands
            interna rättsordning. Det finns inga EU-regler eller EU-
          </note>
          <note>
            standarder om hur polisen ska arbeta eller vilka befogenheter
            de ska ha och det finns inte heller någon önskan bland EU:s medlemsstater
            att införa sådana.
          </note>
          <note>
            Jag vill därför inte lämna några synpunkter på hur den nederländska
            eller den franska polisen har agerat i samband med olika demonstrationer
            i sina hemländer.
          </note>
          <note>
            Som framgått av vad jag nu sagt och av mitt tidigare svar på
            interpellation av Yvonne Oscarsson finns det tydliga regler om
            polisens befogenheter i dessa situationer och likaså regler om
            hur brott mot reglerna ska utredas och beivras. Därför ser jag
            nu inga skäl för mig eller regeringen att vidta några åtgärder
            på området.
          </note>
          <note type="speaker">
            Anf. 16 BENGT-OLA RYTTAR (s):
          </note>
          <note>
            Fru talman! Jag får tacka justitieministern för svaret.
          </note>
          <note>
            Jag är mycket väl medveten om att det inte finns några gemensamma
            EU-regler när det gäller demonstrationsrätten, och så ska det
            naturligtvis vara. Vad som däremot vore väsentligt är en gemensam
            attityd till demonstranter. Det är mer där som problemet ligger
            än i regelverket. Jag tycker att den svenska lagstiftningen i
            allt väsentligt är bra och klart tillämpbar.
          </note>
          <note>
            Man måste vara särskilt rädd om demonstrationsrätten, därför
            att för de människor som inte får plats på DN Debatt eller tidningarnas
            insändarsidor, men som ändå har en uppfattning i en fråga, är
            demonstrationsrätten den sista möjligheten. Om attityden från
            samhällets, EU:s och polismaktens sida blir så pass provokativ
            att det bara blir huliganerna som kommer att utnyttja demonstrationsrätten
            så har den tappat sitt värde.
          </note>
          <note>
            Jag tog några exempel i interpellationen på hur det har gått
            till i bl.a. Amsterdam och Nice, där polisen har betett sig väldigt
            provokativt. Jag tror att det ligger i EU-systemets natur att
            det också upplevs som ganska provokativt av många människor tack
            vare den oåtkomlighet som gemene man upplever med detta.
          </note>
          <note>
            Jag tycker att regeringen väljer rätt strategi när man väljer
            dialog med demonstranterna och med EU-
          </note>
          <note>
            kritikerna. Jag tycker att polisen valde helt fel strategi i
            Malmö där de valde provokation.
          </note>
          <note>
            Efter demonstrationen i Malmö har jag hört många exempel på unga
            människor som definitivt inte tillhör kategorin huliganer, men
            som efter denna och kanske också andra erfarenheter vänder samhället
            ryggen för kanske tid och evighet, och det är väl något av det
            allvarligaste som kan hända ur demokratisk synpunkt.
          </note>
          <note>
            Det är bra att justitieministern gjorde klart hur det är med
            främmande polisers möjligheter att agera på svensk mark. Jag förstår
            att justitieministern inte kan döma av den frågan, men jag är
            övertygad om att det förhåller sig på det sättet att en dansk
            polis har vidtagit polisiära åtgärder på svensk mark. Men framtiden
            får väl utvisa hur det är med det.
          </note>
          <note>
            Jag hade ställt den här interpellationen till statsministern
            eftersom jag anser att det här är mer en politisk fråga än en
            polisiär fråga. Jag tror att det är väldigt viktigt att EU ändrar
            attityd till de människor som inte delar synen på EU-systemet
            med makteliterna.
          </note>
          <note type="speaker">
            Anf. 17 KIA ANDREASSON (mp):
          </note>
          <note>
            Fru talman! Jag och de som deltog i demonstrationen i Malmö upplever
            att det har skett någon sorts trendbrott. Detta trendbrott kunde
            man iaktta vid toppmötet i Amsterdam. Polisen där agerade mot
            demonstranter på ett sätt som man inte har sett på många, många
            år, kanske inte sedan mitten på 60-
          </note>
          <note>
            talet, men det var demonstrationer som inte jag deltog i. Polisen
            ingrep genom att massarrestera och köra bort folk och ta dem till
            polisstation för en viss tid, något som vi inte har upplevt i
            Sverige.
          </note>
          <note>
            Det är mycket riktigt så att det kom en lagändring
          </note>
          <note>
            1997/98 som vi hade att ta ställning till i justitieutskottet.
            Det var precis denna lagändring i 13 b § och
          </note>
          <note>
            13 c §. Miljöpartiet var det enda parti som var emot den lagändringen.
            Det var precis det som polisen gjorde i Malmö som kunde ske, att
            massarrestera. Det skedde också i Stockholm, bl.a. med kvinnan
            i basker som stod och tittade på. Det har inte någon betydelse
            alls, utan det räcker om man bara finns i närheten.
          </note>
          <note>
            Jag drar den parallellen att det kommer influenser från EU. Här
            träffas polischefer och tjänstemän regelbundet, och det är ministermöten
            och informella möten. Det är självklart att man pratar om hur
            man ska göra och att det är problem med demonstrationer, med människor
            som har andra åsikter. Det är denna utgångspunkt som jag tycker
            är så skrämmande.
          </note>
          <note>
            Därför tycker jag nu inför Göteborgsmötet att regeringen och
            dess tjänstemän i kansliet måste ha en dialog med alla dessa demonstrationsledare.
            De ringer till mig och säger att de önskar få till stånd en dialog.
            De vill inte ha den här utvecklingen. De tycker att de inte får
            det, så de har bett mig att ordna en stor hearing här i riksdagen.
            Som företrädare för ett litet parti orkar jag inte ta det arbetet.
          </note>
          <note>
            Jag skulle vilja att ni i Regeringskansliet tar upp denna fråga
            till debatt, diskuterar och ser vad man kan göra för att få till
            stånd denna dialog.
          </note>
          <note>
            De säger också till mig att de vill att det ska vara lugnt och
            vill se till att det inte kommer dit personer för att bråka. De
            är t.o.m. beredda att trycka upp tröjor med detta tema på. Detta
            har inte skett. När man i Malmö såg dessa tendenser ville inte
            polisen ha denna dialog. Man vägrade att prata med demonstrationsledarna
            om hur det skulle vara. Det ser jag som mycket allvarligt.
          </note>
          <note>
            Det kan inte vara så att regeringen avsäger sig sitt ansvar när
            man samtidigt satsar så mycket pengar på dessa engagemang. Man
            förutsätter att det ska bli på ett visst sätt, så att polisen
            kallas in från alla områden för att göra massiva insatser.
          </note>
          <note>
            När det var möte här i Stockholm var jag ute och pratade med
            poliserna, och alla som skulle utföra detta uppdrag skakade på
            huvudet och talade om elefantsjuka. De tyckte att det här var
            i den storleksklassen att dessa attityder skapas att "nu ska vi
            verkligen ingripa massivt". Man har dessa attityder som har varit
            väldigt otrevliga.
          </note>
          <note>
            Jag vill vara med i den här interpellationsdebatten för att tala
            om dessa ändringar av polislagen som jag tycker att det var oerhört
            olyckligt att vi införde, att man ändå ska vara restriktiv i tolkningen
            av dem och att man ska föra en dialog med dessa demonstrationsledare
            som känner sitt ansvar och vill ha det.
          </note>
          <note>
            Anf. 18 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Eftersom jag inte kan kommentera det som hände i
            Malmö eller i Amsterdam, i varje fall inte på nuvarande stadium,
            vill jag bara kort lämna följande kommentarer.
          </note>
          <note>
            Jag tror att vi är helt överens om vikten av att människor ska
            få uttrycka sin åsikt i en demonstration. Det enda som jag därför
            vill framföra vad gäller ändringen av bestämmelsen är att tanken
            är att man ska kunna göra ett mindre ingripande än andra saker
            som står till buds.
          </note>
          <note>
            Det är nu under prövning om man t.ex. gjorde rätt i Stockholm
            när man avlägsnade demonstranter långt bort. Vi får avvakta den
            prövningen. Det är en synnerligen viktig fråga, just om det är
            en inskränkning i demonstrationsfriheten som är mer än nödvändig.
            Det är bra att den frågan diskuteras.
          </note>
          <note>
            Hur mycket pengar vi satsar har ingenting att göra med regeringens
            ansvar, att lägga sig i olika saker som regeringen inte får och
            inte ska lägga sig i. Den saken kan vi ändå inte göra någonting
            åt.
          </note>
          <note>
            Vi får avvakta de här olika utredningarna, och sedan får diskussionen
            fortsätta.
          </note>
          <note type="speaker">
            Anf. 19 BENGT-OLA RYTTAR (s):
          </note>
          <note>
            Fru talman! Jag anser fortfarande att det inte är något större
            fel på lagstiftningen, men jag vill än en gång understryka att
            det är regeringens ansvar att man från samhällets sida har rätt
            attityd när det gäller demonstranter och demonstrationer.
          </note>
          <note>
            Det går naturligtvis inte att gå in och styra i detalj hur en
            sådan här insats hanteras. Men det går att kritisera. Och det
            går att föra på tal när det, som i Malmöfallet, är uppenbart att
            man har gått in i uppdraget utifrån aggressiva utgångspunkter,
            närmast med en hatisk inställning till demonstranterna. Då kan
            det inte annat än gå fel.
          </note>
          <note>
            Här måste regeringen ta ett ansvar, även om man inte går in och
            styr aktionerna i detalj.
          </note>
          <note type="speaker">
            Anf. 20 KIA ANDREASSON (mp):
          </note>
          <note>
            Fru talman! Jag skulle vilja att justitieministern kommenterade
            just min andra åsikt, om dialogen med demonstrationsledarna. Det
            här är ju folkrörelser,
          </note>
          <note>
            NGO:er, som vi alltid har månat om i Sverige - folkrörelserna
            och demonstrationsrätten. De känner också att det är ett trendbrott,
            att det inte finns denna dialog och att man inte tycker att folkrörelseverksamheten
            ska finnas kvar på detta vis. Därför finns det upprördhet i leden.
          </note>
          <note>
            Jag skulle vilja veta om regeringen kommer att ta initiativ för
            att föra den här dialogen, främst inför
          </note>
          <note>
            Göteborgsmötet.
          </note>
          <note type="speaker">
            Anf. 21 STEN ANDERSSON (m):
          </note>
          <note>
            Fru talman! Jag förstår att denna debatt baseras på händelserna
            vid en demonstration nere i Malmö nyligen. Såvitt jag förstår
            finns det en utredning där två åklagare arbetar intensivt med
            att ställa samman alla anmälningar. Jag hoppas att de eventuella
            fel som påstås ha gjorts av polisledning eller av enskilda polismän
            blir klart och tydligt utredda och att man lär sig av de eventuella
            misstag som kan ha begåtts nere i
          </note>
          <note>
            Malmö.
          </note>
          <note>
            Samtidigt, fru talman, är det viktigt i det här sammanhanget
            att vi ger polisen vårt stöd. Polisyrket är ett av de mest utsatta
            jobb som man kan ha i ett demokratiskt samhälle. Det finns säkert
            poliser som inte är lämpliga för sitt uppdrag. Det finns säkert
            poliser som har varit poliser länge men som inte skulle ha blivit
            poliser om man tidigare hade haft de antagningskrav som man har
            i dag. Det ställs höga krav på den utbildning som sökande till
            Polisskolan ska ha, och det ställs höga krav på att de ska kunna
            följa med i och klara utbildningen. Det är alltså verkligt duktiga
            poliser som i dag blir utexaminerade.
          </note>
          <note>
            Ibland kan man fråga sig hur det är möjligt att för
          </note>
          <note>
            17 000-18 000 få folk som uppfyller de här kraven att ta ett
            sådant här jobb, som faktiskt är ganska utsatt.
          </note>
          <note>
            Sedan kommer jag in på frågan om demonstrationer. Det är alltid
            frågan om när en polis ska ingripa.
          </note>
          <note>
            Ska han avvakta tills ett brott har begåtts? Eller ska polisen
            eller polisledningen basera det på yrkeserfarenheten när de misstänker
            att någonting är på väg att hända? Jag vägrar att tro att det
            är så, som det står i
          </note>
          <note>
            Malmötidningarna, att många poliser generellt betraktas som banditer
            och slagskämpar. Jag tror inte att polisen - jag hoppas att jag
            inte har fel - vill provocera fram bråk. De är säkert, som alla
            andra, måna om att ha en så bra arbetsmiljö som möjligt.
          </note>
          <note>
            Det är en naturlig sak att alla som blir tagna av polisen - det
            är ingen människa som gillar det - ofta har synpunkter på polisens
            agerande. Det är naturligt, och det får vi leva med.
          </note>
          <note>
            Till sist, fru talman, vill jag inte ha det läge som vi hade
            i Stockholm i fjol när polisen gömde sig i portgångarna och i
            polisbilarna under en demonstration därför att man skulle ligga
            lågt. Då har vi verkligen givit makten åt de grupper som inte
            utgörs av de söndagsskoledemonstranter som har beskrivits ibland,
            för det är människor som har förakt för vårt demokratiska samhälle.
            Det är faktiskt polisens jobb att även skydda allmänheten från
            de mer eller mindre maskerade demonstranter som dyker upp vid
            de flesta demonstrationståg.
          </note>
          <note>
            Anf. 22 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det är riktigt att jag inte besvarade frågan om dialogen.
            Jag vill i stället göra det nu. Jag vill då säga till Kia Andreasson
            att det förekommer dialog mellan regeringen och demonstrationsgrupper.
          </note>
          <note>
            Det förekommer dialog mellan polisen och demonstranter, men jag
            ska framföra det som Kia Andreasson har sagt på torsdagens regeringssammanträde.
          </note>
          <note>
            Jag delar Bengt-Ola Ryttars uppfattning att det är oerhört viktigt
            att ha rätt attityd. Jag vill också ansluta till det Sten Andersson
            säger om att polisen har ett oerhört svårt jobb när den ska bemästra
            och utföra lagligt våld, vilket man faktiskt får göra, även om
            det naturligtvis inte ska vara mer än nödvändigt.
          </note>
          <note>
            Polisen har mitt hundraprocentiga stöd. Det har oroat mig att
            fel som eventuellt - vi får vänta och se -
          </note>
          <note>
            har begåtts av en eller ett par polismän i Malmö ska drabba 16
            089 poliser i Sverige. Vi tolererar inte generell skuldbeläggning
            i något annat sammanhang.
          </note>
          <note>
            Vi ska inte göra det med poliser heller.
          </note>
          <note type="speaker">
            Anf. 23 BENGT-OLA RYTTAR (s):
          </note>
          <note>
            Fru talman! Det är alldeles utmärkt att justitieministern ska
            ta upp detta på torsdagens regeringssammanträde. Jag vill också
            tala om att jag har läst Rikspolisstyrelsens tidning, där ledningen
            för aktionerna i
          </note>
          <note>
            Göteborg ger sin syn på det hela. Följer man det schema som är
            redogjort för där kommer det att gå bra i Göteborg. Det vet vi
            inte, men det tycks vara en helt annan attityd i Göteborg än i
            Malmö. Det är naturligtvis ett problem i sig.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 2000/01:440 om polisens utrustning
          </note>
          <note>
            Anf. 24 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Cecilia Magnusson har frågat mig vilka åtgärder jag
            avser vidta för att polisen ska ges möjlighet att använda modern
            teknik för att bättre och säkrare klara sina uppgifter.
          </note>
          <note>
            Interpellationen gäller situationer när polisen ska stoppa en
            bilburen misstänkt brottsling. För polisen innebär dessa situationer,
            precis som Cecilia Magnusson påpekar, en svår avvägning mellan
            uppdraget att gripa misstänkta brottslingar och samtidigt undvika
            att därmed framkalla farliga situationer för andra trafikanter.
          </note>
          <note>
            En utgångspunkt för polisens arbete är att det ska bedrivas på
            ett säkert sätt och inte onödigtvis bidra till att framkalla farliga
            situationer där människor kan komma till skada. Det gäller också
            vid händelser i trafiken. Samtidigt måste polisen naturligtvis
            ha möjlighet att i vissa situationer bryta mot trafikregler. I
          </note>
          <note>
            sammanhanget vill jag också nämna att jag nyligen tagit initiativ
            till en utredning som ska överväga om det finns skäl att ytterligare
            reglera polisens arbetsmetoder.
          </note>
          <note>
            Justitieombudsmannen har vid flera tillfällen uttalat sig om
            polisens agerande vid situationer med undflyende bilister. JO
            har i besluten betonat betydelsen av behovs- och proportionalitetsprinciperna.
            För att polisen alls ska anses ha rätt att förfölja en flyende
            bilförare på sådant sätt att dennes körning kan antas bli påverkad
            av polisens agerande måste bilföraren genom visad brottslighet
            eller av annan anledning vara att betrakta som farlig för andra
            människor. I
          </note>
          <note>
            annat fall bör polisens agerande stanna vid s.k. efterföljande,
            vilket mer har karaktären av spaning. Om ett förföljande är motiverat
            måste riskerna vid genomförandet stå i rimlig proportion till
            intresset av att bilföraren grips eller omhändertas. I sammanhanget
            vill jag nämna att Rikspolisstyrelsen så sent som den 1
          </note>
          <note>
            juli 2000 uppdaterade sina föreskrifter och allmänna råd om vilka
            hjälpmedel som får användas för att stoppa fordon enligt 10 §
            5 polislagen. Där finns regler bl.a. om förföljande av undflyende
            fordon och om användningen av tekniska hjälpmedel.
          </note>
          <note>
            Det är Rikspolisstyrelsen som ansvarar för att polisen har effektiva
            verktyg i kampen mot brottsligheten. Om styrelsen i sitt utvecklingsarbete
            finner att det behövs beslut av riksdag eller regering kommer
            det att anmälas på sedvanligt sätt. Jag har därför inte för avsikt
            att vidta några åtgärder.
          </note>
          <note type="speaker">
            Anf. 25 CECILIA MAGNUSSON (m):
          </note>
          <note>
            Fru talman! Jag tackar justitieministern för svaret.
          </note>
          <note>
            Tyvärr gav svaret en skrämmande bild av inställningen till denna
            typ av brottslighet från justitieministerns sida, framför allt
            med tanke på att det i andra länder finns nationella kommissioner
            mot tillgrepp av bilar.
          </note>
          <note>
            Spanien är ett sådant exempel. I vårt land tycker jag att man
            borde kunna kräva att Justitiedepartementet och dess chef ser
            allvarligare på denna typ av brottslighet än vad justitieministern
            verkar göra.
          </note>
          <note>
            Enligt statistiken över brott som anmäls till polisen står tillgrepp
            av fordon för en tredjedel av brottsligheten. Det är ett stort
            reellt problem som många människor kan vittna om. Bara under de
            senaste dagarna har jag fått information från två personer i min
            närhet som har blivit utsatta. I hela Sverige anmäls det över
            50 000 biltillgrepp per år. I Göteborg, som jag kommer ifrån,
            anmäls det över 10 000 sådana brott på ett år. För att göra det
            mer begripligt kan jag tala om att det i Hisingens närpolisområde
            anmäls 10
          </note>
          <note>
            biltillgrepp varje dag året runt. En annan mycket konkret och
            förskräckande siffra är uppgiften från
          </note>
          <note>
            Angereds närpolisområde, där 54 bilar anmäldes stulna under mars
            månad år 2001. Det är två stulna bilar per dag i månaden.
          </note>
          <note>
            Till detta ska läggas att mörkertalen är väldigt stora vad gäller
            denna brottstyp.
          </note>
          <note>
            Detta är en stor del av den vardagsbrottslighet om vanliga människor
            utsätts för. Jag är förvånad över justitieministerns ljumma inställning
            till problemet när det finns så mycket att göra.
          </note>
          <note>
            Nu till svaret som jag fick av justitieministern.
          </note>
          <note>
            Kan ministern vara snäll att utveckla svaret om utredningen av
            polisens arbetsformer, som statsrådet tagit initiativ till? Är
            den tillsatt? Vad har den fått för direktiv? När ska den vara
            klar?
          </note>
          <note>
            När det gäller Rikspolisstyrelsens föreskrifter om vilka hjälpmedel
            som får användas för att stoppa fordon är det korrekt att dessa
            uppdaterades i juni
          </note>
          <note>
            2000. Men inte blev de ett bättre verktyg för polisen för det.
            De tekniska hjälpmedel som anvisas här är spikmatta och fasta
            hinder. Användandet av dessa hjälpmedel är väldigt krångligt,
            så krångligt att de som har att använda dem säger att reglerna
            är så tillvridna att de inte är tillämpliga i verkligheten.
          </note>
          <note>
            Jag ska läsa om spikmatta: För polisinsatser med spikmatta bör
            den från trafiksäkerhetssynpunkt mest lämpliga platsen väljas.
            Det är väldigt enkelt. Mötande trafik bör om det behövs av trafiksäkerhetsskäl
            ledas till annan väg. Mellan spikmatta och den polisman som stoppar
            mötande trafik bör det inte finnas tillfartsvägar eller skrymmande
            backkrön. Platsen för spikmatta bör väljas så att den är synlig
            på ett avstånd av 250 meter. Dessutom ska man helst varna den
            som har stulit bilen för att man har spikmatta innan man får stoppa
            honom.
          </note>
          <note>
            Anser justitieministern att polisen har tillfredsställande hjälpmedel
            för att komma till rätta med denna brottslighet?
          </note>
          <note>
            Anf. 26 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! När man läser interpellationen ser man att det i
            en inledningsrad står om tillgrepp. Sedan handlar hela interpellationen
            om biljakter. Det är därför inte så konstigt att jag inte har
            svarat på vilken inställning jag har till biltillgrepp.
          </note>
          <note>
            Självklart är det oerhört allvarligt. Det är nämligen så att
            biltillgrepp tillsammans med cykelstölder är något som försämrar
            Sveriges brottsstatistik avsevärt. Det är ett mycket stort problem.
          </note>
          <note>
            Jag ska inte - det gör jag i så många andra sammanhang - upprepa
            alla de satsningar som regeringen gör på polisen. De har naturligtvis
            sin betydelse, men när det gäller biltillgrepp tror jag att det
            krävs mycket mer än så, inte minst i brottsförebyggande syfte.
          </note>
          <note>
            Jag kan uttrycka min förvåning över att man med alla de tekniska
            framsteg som görs på alla områden, inklusive rymdfärder, fortfarande
            inte kan bygga bilar som inte går att stjäla på 30 sekunder. Det
            är för mig obegripligt när det handlar om priser på flera hundratusen.
            Där tror jag att man har en mycket stor sak att göra.
          </note>
          <note>
            Men det här kan inte regeringen göra så mycket åt. Däremot kan
            man göra de här satsningarna på polisen, vilka också görs.
          </note>
          <note>
            När det gäller vilken teknik polisen ska använda så är det Rikspolisstyrelsen
            och inte regeringen som avgör det. Jag har inte för avsikt att
            ta något initiativ på det området. När det gäller utredningen
            om polisens arbetsmetoder är direktiven ännu inte skrivna.
          </note>
          <note>
            Tanken är alltså att man ska ge ett bättre stöd och att det ska
            bli klarare vad polisen får göra. Jag kan inte nu, när direktiven
            inte är skrivna, närmare redogöra för det, men tanken är alltså
            att det ska vara klarare vad polisen, både den öppna polisen och
            säkerhetspolisen, ska kunna göra när det gäller olika arbetsmetoder.
            Det kan då kanske handla om brottsprovokation, bevisprovokation
            och andra arbetsmetoder, t.ex. det här eller fotografering som
            också har diskuterats i tidigare interpellationsdebatter.
          </note>
          <note>
            Med det ber jag att få återkomma. Jag hoppas att vi är klara
            med det här så fort som möjligt. Tack!
          </note>
          <note type="speaker">
            Anf. 27 CECILIA MAGNUSSON (m):
          </note>
          <note>
            Fru talman! Jag börjar med Sveriges nivå när det gäller biltillgrepp.
            Sverige ligger väldigt högt i den statistiken jämfört med bara
            EU-länderna. Jag tycker att det är lite synd att justitieministern
            då lägger ansvaret på bilindustrin även om jag också många gånger
            har förvånat mig över varför man inte kan få fram säkrare bilar.
          </note>
          <note>
            Men tekniken finns. I dag har inte polisen möjligheter att använda
            effektiva verktyg i sitt arbete på det här området. Tekniken finns.
            Det är bara det att man ska kunna få använda den. Jag tycker att
            det vore dags med en nationell strategi för användandet av icke-dödliga
            vapen. I andra länder finns det sådana strategier, och man skulle
            kunna komma långt. Det är kanske någonting för justitieministern
            att skriva in i sina direktiv till den här utredningen.
          </note>
          <note>
            I Sverige är vi, som sagt, långt framme tekniskt.
          </note>
          <note>
            Jag har här en rapport som FOA presenterade i december 1999 som
            heter Icke-dödliga vapen - lägesrapport 1999. Där säger man att
            man på bara några månader skulle kunna få fram en färdig produkt
            som skulle kunna användas i arbetet. Man gjorde 1994
          </note>
          <note>
            verifieringsprov med ett civilt fordon. Proven var framgångsrika,
            och en svensk försvarsindustri har på det underlag som FOA har
            tillhandahållit undersökt realiserbarheten. Man fann att all teknik
            som erfordras är s.k. hyllvara och att utvecklingstiden är några
            månader. Nyckeln till framgång ligger inte i direkt hög-puls-effekt
            utan snarare i vad man kallar en smart störsignal.
          </note>
          <note>
            Om polisen hade den här utrustningen till sin hjälp skulle man
            alltså kunna hindra en biltjuv genom att helt enkelt stänga av
            bilens elektronik, så att bilen stannade. Det skulle inte vara
            någon fara för vare sig den som kör, polisen eller allmänheten.
            Och min fråga är: Varför tar inte Justitiedepartementet eller
          </note>
          <note>
            Rikspolisstyrelsen - för Rikspolisstyrelsen kan ju inte justitieministern
            svara - tillvara de möjligheter som finns?
          </note>
          <note>
            Ett annat verktyg som man skulle kunna använda är ju pepparsprej
            som används i många andra länder med god verkan. Det gäller bl.a.
            Kanada som vi brukar föra fram som ett mycket bra land att hämta
            idéer från. Man kan då använda pepparsprejen utifrån två funktioner.
            Man kan spruta en sprej på kort avstånd, och man kan spruta en
            sprej på långt avstånd. Det här är ganska enkel teknik som är
            väl beprövad. Men varför får inte polisen möjlighet att använda
            den här utrustningen, som finns utvecklad, och varför tar inte
            justitieministern initiativ i den här frågan när det handlar om
            en brottslighet som är vardag för så många människor och som man
            då skulle kunna få ned till stor del?
          </note>
          <note>
            Anf. 28 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! För att inte något ska kunna missuppfattas vill jag
            säga att det självklart är statsmakternas och myndigheternas ansvar
            med brottsbekämpningen när det har skett biltillgrepp och andra
            brott. Däremot krävs det i det brottsförebyggande arbetet, om
            man ska vara framgångsrik, mer än bara ett stort antal poliser.
            Då har t.ex. bilföretagen ett stort ansvar, och med tanke på att
            det läggs ned miljarder på forskning är det faktiskt svårbegripligt
            att man inte kommer längre med det. Sedan behöver inte Cecilia
            Magnusson och jag försöka tävla om vem som är mest orolig för
            biltillgrepp, utan jag tycker att vi kan enas om att vi båda anser
            att det är ett stort problem.
          </note>
          <note>
            När det gäller det elektroniska chip som nämns vill jag bara
            säga att Sverige arbetar i EU med att försöka få till stånd en
            juridisk möjlighet att lägga in elektroniska chip i körkort. Om
            förslaget blir verklighet blir det möjligt att i framtida körkort
            införa en sådan möjlighet som Cecilia Magnusson efterfrågar.
          </note>
          <note>
            Vi får vänta och se, men det är alltså ett pågående arbete.
          </note>
          <note>
            Slutligen gäller det alternativa vapen. Det finns ett pågående
            arbete i Rikspolisstyrelsen. Jag kan bara, utan att det är regeringens
            fråga, säga att jag också tycker att det är väldigt positivt att
            försöka utveckla flera metoder, och kanske vapen, mellan batong
            och pistol. Jag tycker att det är positivt, men vi får vänta och
            se vad Rikspolisstyrelsen kommer fram till.
          </note>
          <note>
            Tack!
          </note>
          <note type="speaker">
            Anf. 29 CECILIA MAGNUSSON (m):
          </note>
          <note>
            Fru talman! Det som justitieministern anförde om utvecklandet
            av de elektroniska chipen var ju väldigt positivt. Men det skulle
            vara intressant att höra när man kan se det här i verkligheten
            och om det som justitieministern kallar elektroniska chip är samma
            sak som det som jag refererade till i den här FOA-
          </note>
          <note>
            rapporten. Jag hoppas att det är samma sak. Det skulle vara en
            ovärderlig utrustning för polisen som man skulle kunna använda
            i stället för de hopplöst föråldrade vapen som annars står till
            buds, som spikmatta, träd och betonggrisar. Det här ser jag verkligen
            fram emot. Jag skulle önska att justitieministern och jag kunde
            hjälpas åt att snabbare få fram de här verktygen för polisen,
            så att de skulle kunna effektivisera sitt arbete i den här delen.
          </note>
          <note>
            När det gäller det brottsförebyggande arbetet är det jätteviktigt
            att alla goda krafter hjälps åt. Det är så. Men polisen och rättsinstanserna
            har ju en stor uppgift, och man måste ju återkomma till att det
            behövs fler händer där poliserna gör en stor insats. De skrämmande
            uppgifter som jag har fått vid mina besök på närpolisstationerna
            i Göteborg visar att polisen i dag inte har möjlighet att vara
            ute och bedriva brottsförebyggande arbete på skolor och förskolor
            och i samhället i allmänhet. Så den här frågan brådskar verkligen.
            Tack, fru talman!
          </note>
          <note>
            Anf. 30 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det förefaller som att Cecilia Magnusson och jag
            blir mer överens ju längre vi debatterar. Det är positivt.
          </note>
          <note>
            Det går naturligtvis inte att säga någon exakt tidpunkt. Det
            kan man inte göra i fråga om nationellt arbete, men det gäller
            kanske ännu mer internationellt arbete, såsom EU-arbetet.
          </note>
          <note>
            När det gäller polisens resurser är det nu, tror jag, väl bekant
            att det faktiskt är den största satsningen någonsin i Sverige.
            Om ett par veckor kommer 400
          </note>
          <note>
            poliser att examineras. En ny polishögskola kommer att öppnas
            i höst. Vi har på kort tid gått från en till tre.
          </note>
          <note>
            Och detta har skett trots att Sverige redan tidigare har haft
            fler poliser per invånare än både Norge och Finland, så det är
            inte riktigt så akut som andra har sagt.
          </note>
          <note>
            Men med den här satsningen kommer vi att ligga oerhört bra till.
            Tack!
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:446 om poliser i civil krishantering
          </note>
          <note>
            Anf. 31 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Anna Lilliehöök har frågat mig om vilka åtgärder
            jag avser vidta för att polisorganisationen ute i landet ska ha
            tillräckligt många poliser, så att rekrytering till internationella
            insatser kan säkras.
          </note>
          <note>
            Anna Lilliehööks fråga är föranledd av det arbete som bedrivs
            inom EU vad gäller poliser i civil krishantering.
          </note>
          <note>
            Som Anna Lilliehöök själv konstaterar är arbetet med att driva
            utvecklingen av EU:s förmåga till civil krishantering en prioriterad
            uppgift under vårt ordförandeskap i EU:s råd. I fokus står främst
            att förverkliga det kapacitetsmål på 5 000 poliser år 2003 som
            sattes upp vid Europeiska rådet i Feira. Det är en stor utmaning
            för medlemsstaterna att uppfylla detta mål med nationella bidrag.
            För vår del har det varit mycket glädjande att ha kunnat framhålla
            svensk polis höga profil i dessa sammanhang för övriga länder
            i
          </note>
          <note>
            Europa.
          </note>
          <note>
            Som Anna Lilliehöök vet har svensk polis en lång tradition av
            deltagande i fredsfrämjande verksamhet.
          </note>
          <note>
            Redan år 1964 deltog svensk polis i FN:s fredsfrämjande mission
            på Cypern. I takt med att antalet internationella konflikter ökat
            under senare år har den internationella efterfrågan på svenska
            poliser i fredsfrämjande insatser också ökat. Antalet svenska
            poliser som verkat i fredens tjänst inom Polisens utlandsstyrka
            har under år 2000 tidvis uppgått till ca 150
          </note>
          <note>
            poliser. Detta antal ligger i linje med det antal poliser som
            utredaren till betänkandet Polis i fredens tjänst
          </note>
          <note>
            (SOU 1997:104) ansåg att Sverige bör vara berett att ställa till
            förfogande för internationella fredsfrämjande insatser under tillfälliga
            perioder. Det svenska polisbidraget till internationella insatser
            har alltså kommit att motsvara ungefär 1 % av den nationella polisstyrkan,
            och detta har kommit att bli ett riktmärke som även använts för
            att förmå andra länder att öka sina bidrag.
          </note>
          <note>
            Regeringen menar att Sverige behöver fler poliser.
          </note>
          <note>
            Det är därför glädjande att polisorganisationen redan i juni
            i år kommer att förstärkas genom att nära 400
          </note>
          <note>
            polisaspiranter påbörjar sin praktik vid polismyndigheter. Dessutom
            öppnas en tredje polishögskola i
          </note>
          <note>
            Växjö till hösten, vilket ytterligare ökar utbildningskapaciteten
            av poliser. Sammantaget kommer omkring 900 poliser att kunna utbildas
            varje år fr.o.m. 2004.
          </note>
          <note>
            I fråga om polisens resurser vill jag framhålla att regeringen
            fortsätter att satsa på polisen. I den ekonomiska vårpropositionen
            föreslår regeringen att polisen tillförs ytterligare 600 miljoner
            kronor redan i år. Det innebär att polisen med den redan nu beslutade
            höjningen på 575 miljoner kronor i år får närmare
          </note>
          <note>
            1,2 miljarder kronor i resurstillskott. Utöver de satsningar
            på 2002 och 2003 som redan beslutats ska polisen dessutom tillföras
            ytterligare 600 miljoner kronor 2004. Sammantaget är det här den
            största satsningen på polisen som en svensk regering någonsin
            har gjort.
          </note>
          <note>
            Det är viktigt att Sverige uppfyller sitt internationella åtagande
            att delta i fredsfrämjande verksamhet, men jag vill också framhålla
            att svensk polis deltagande i fredsfrämjande missioner också tillför
            den egna organisationen en kompetenshöjning. Det bör dock betonas
            att användningen av denna resurs till förfogande ytterst avgörs
            av aktuella utrikes- och säkerhetspolitiska prioriteringar. Denna
            verksamhet finansieras genom särskilda anslag för detta område
            och alltså inte med polisens ordinarie budget för det nationella
            arbetet.
          </note>
          <note>
            Regeringen kommer att fortsätta att följa rättsväsendets verksamhet
            och, efter analys av vidtagna effektiviseringsåtgärder, återkomma
            till riksdagen med de ytterligare insatser som krävs för att fullfölja
            statsmakternas intentioner för utvecklingen av rättsväsendet.
          </note>
          <note type="speaker">
            Anf. 32 ANNA LILLIEHÖÖK (m):
          </note>
          <note>
            Fru talman! Jag vill tacka justitieministern för svaret. Som
            justitieministern påpekar har vårt land varit pådrivande för att
            EU:s militära krishantering ska kunna kompletteras med civil konflikt-
            och krishanteringsförmåga. Vi har fått andra med oss. Sverige
            ses som ett föregångsland. Eftersom vi har varit så pådrivande
            menar jag att vi har påtagit oss ett stort ansvar för att arbeta
            för att lösa kriser och konflikter med civila resurser.
          </note>
          <note>
            Ofta innebär förebyggande krishantering att skapa ordning och
            att få rättssystemet att fungera så att kriser inte ska vidareutvecklas
            till allvarligare lägen.
          </note>
          <note>
            Att fullfölja en fredsframtvingande åtgärd med militärt ingripande
            innebär att bygga upp söndertrasade samhällen. Den civila delen
            av utlandsinsatserna innebär nästan alltid behov av poliser för
            att upprätthålla ordning och respekt för mänskliga rättigheter
            och utbildning av lokala poliskårer. När läget väl är stabiliserat
            måste civila institutioner byggas upp. Det gäller också domare,
            åklagare och fängelsepersonal för att få fungerande rättssystem.
          </note>
          <note>
            Naturligtvis har vi andra också ett egenintresse av att se till
            att rättssystemet byggs upp så att vi kan motarbeta att kriminalitet
            sprider sig och tar över.
          </note>
          <note>
            Uppdragen för civilpoliser har huvudsakligen organiserats av
            FN och OSSE. Nu arbetar vi för att också EU ska kunna bidra med
            en ganska stor del i sådana insatser. Det framhålls ofta att EU
            har unika möjligheter att verka inom detta område, t.ex. i förhållande
            till Nato, genom att det är ett samarbete på alla nivåer länderna
            emellan.
          </note>
          <note>
            Men det gäller också att leva upp till åtagandena.
          </note>
          <note>
            Jag vill ta exemplet Kosovo. Då åtog sig EU att bygga upp med
            hjälp av civila insatser medan USA i huvudsak tog på sig en stor
            del av de militära resurserna. Det behövdes då 2 000 poliser.
            EU kunde få ihop 800. Hur slutade det? Jo, USA fick sända 1 200
          </note>
          <note>
            poliser också. Jag menar att detta inte var särskilt trovärdigt.
            Nu behöver vi ta krafttag för att vi gott och väl ska kunna leva
            upp till våra åtaganden, särskilt från vår sida när vi har arbetat
            så hårt för detta.
          </note>
          <note>
            Att frigöra resurser för civil krishantering är svårt.
          </note>
          <note>
            Till skillnad från militära resurser som finns i beredskapsläge,
            handlar det i det här fallet om människor som arbetar på viktiga
            tjänster. Poliser saknas i
          </note>
          <note>
            Stockholm och i Bryssel. Det är brist i snart sagt varenda EU-land.
            Vi borde från svensk sida kunna bidra med fler poliser. Begränsningen
            är inte att det inte finns poliser som vill utan helt enkelt att
            de är för få. Länspolismästarna kan och vill helt enkelt inte
            släppa i väg polismän. Situationen är sådan att det t.o.m. skrivs
            arga insändare om hur många poliser det egentligen är som behöver
            vara borta för att delta i det internationella arbetet. Det är
            alldeles riktigt att det inte är polisens pengar det handlar om,
            eftersom detta betalas av utrikesförvaltningen. Det är antalet
            poliser det gäller. Antalet spelar roll för att kunna avvara resurser.
            Det är mot denna bakgrund som jag har ställt frågan till justitieministern
            om hur rekryteringen av poliser till internationella uppdrag ska
            kunna säkerställas. Jag vill återigen be att justitieministern
            beskriver hur detta ska gå till.
          </note>
          <note>
            Anf. 33 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Den ökning av antalet poliser som regeringens satsning
            bl.a. leder till får självfallet följdverkningar även på den fredsfrämjande
            verksamheten. Vid de avstämningar som har gjorts med medlemsstaternas
            polisorganisationer kan konstateras att deras indikerade kapacitet
            sammantaget ligger mycket nära målet på 5 000 poliser och att
            vissa länder har närmat sig det svenska enprocentsmålet. Sverige
            ligger alltså bra till, och det finns tydliga tecken på att EU
            kommer att nå sitt mål på 5 000 poliser.
          </note>
          <note>
            Regeringens satsningar på polisen leder till att det blir enklare
            att rekrytera till internationella uppgifter.
          </note>
          <note>
            Det ska inte ställas mot de behov som finns nationellt.
          </note>
          <note>
            De behövs både i Sverige och i andra länder. Nu ökar antalet
            poliser, och de kommer då självklart att öka internationellt.
          </note>
          <note type="speaker">
            Anf. 34 ANNA LILLIEHÖÖK (m):
          </note>
          <note>
            Fru talman! Det är som ministern påpekar i sitt svar, nämligen
            att detta är en stor utmaning.
          </note>
          <note>
            Vid de militära mötena i samband med militär krishantering har
            det ofta ställts frågor om de civila insatserna. Man har vädjat
            om civilpoliser. Problemet är att det har både varit en polisbrist
            men också en bristande samordning mellan departement. När det
            gäller efterfrågade resurser är det också bättre samordning och
            tydlig vilja som behövs. Det skulle återigen vara intressant att
            få höra vilka konkreta åtgärder som har vidtagits. Det här är
            ett problem.
          </note>
          <note>
            Jag vill sedan kommentera regeringens åtgärder för att få fler
            poliser. Ministern säger att målet är 150
          </note>
          <note>
            poliser. Det motsvarar 1 % av polisstyrkan. Problemet är att
            om vi ska rekrytera 5 000 poliser i EU:s regi, och andra uppdrag,
            behövs det fler än 150 poliser. Vi borde väl då också höja ambitionsnivån
            om vårt land ska gå i täten. Antalet konfliktsituationer ökar
            tyvärr. Kanske 300-350 poliser skulle kunna betyda att vi gjorde
            den skillnad som vi borde göra.
          </note>
          <note>
            Jag vill också kommentera att vi nu med 150 poliser har uppnått
            enprocentsmålet. Det är ju inte så mycket att skryta med, då det
            är antalet poliser som gått ned så att vi nu uppnår enprocentsmålet
            helt enkelt därför att nämnaren i bråket, antalet poliser, har
            minskat. 1 % av 18 000, som antalet poliser var
          </note>
          <note>
            1995, är faktiskt mer än 1 % av 16 000 poliser i dag.
          </note>
          <note>
            Men 150 kan bli 1 % eftersom ett tusental poliser är tjänstlediga
            och sjukskrivna. Matematiken går alltså ihop. Men det här handlar
            ju inte om matematik utan om hur vi ska kunna få fram och rekrytera
            poliser på ett bra sätt.
          </note>
          <note>
            Ministern redogör för resurstillskott och nyutbildning av poliser.
            Vad jag förstår kommer detta visserligen att ersätta avgångar
            plus lite till, men grundproblemet löses knappast. Neddragningarna
            har också varit extremt stora under de senaste åren. Att komma
            upp i 18 000 poliser år 2007 hjälper föga när polisen anser sig
            behöva 19 000 poliser för att klara sin uppgift. Därmed kommer
            problemet med att rekrytera till utlandstjänstgöring att kvarstå.
            Vi måste vara beredda att vidta åtgärder som särskilt säkerställer
            rekryteringen.
          </note>
          <note>
            Svenska poliser har varit mycket uppskattade och mycket duktiga
            på dessa uppdrag. Det är faktiskt också en svensk som i dag leder
            FN:s polisdel.
          </note>
          <note>
            Det handlar inte bara om att ha tillräckligt många poliser att
            ta av, utan det kan också krävas åtgärder för att få utlandstjänstgöringen
            attraktiv. Utlandstjänstgöring kan behöva inordnas i den ordinarie
            verksamheten, t.ex. så att poliser som har varit ute på uppdrag
            kan komma tillbaka och deras erfarenhet tas till vara. Många poliser
            vill ta uppdrag i utlandet, vad jag förstår, eftersom man tycker
            att det ger kompetens och utveckling.
          </note>
          <note>
            Frågan kvarstår fortfarande: Hur ska vi på ett konkret sätt kunna
            säkerställa att vi i vårt land kan bidra med tillräckligt många
            poliser? Hittills har vi faktiskt inte sett det ske - utom en
            gång, och det var till Kosovo. Det ska jag säga.
          </note>
          <note>
            Anf. 35 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag får säga det igen: Sverige har sina poliser.
            EU kommer att klara sitt mål på 5 000 poliser, vilket motsvarar
            det svenska enprocentsmålet.
          </note>
          <note>
            Självklart är detta ett arbete som innebär engagemang från flera
            olika departement. Det har förts diskussioner mellan Utrikesdepartementet,
            Justitiedepartementet och Försvarsdepartementet.
          </note>
          <note>
            Matematiken går ihop. Det blir fler poliser. Däremot är det fel
            att det skulle ha funnits 18 000 poliser
          </note>
          <note>
            1995. Det fanns 16 089 poliser vid utgången av 2000.
          </note>
          <note>
            Det är drygt 200 färre än vid 90-talets början. Det har som mest
            varit drygt 16 700 eller 16 800. Dessa felaktiga uppgifter beror
            antagligen på att man har gjort om systemet när det gäller huruvida
            man ska räknas som polis när man är anställd under utbildningen.
          </note>
          <note>
            Sverige har i dag, redan före de här satsningarna, fler poliser
            per invånare än t.ex. Norge och Finland.
          </note>
          <note>
            Med de satsningar som nu görs, där antalet examinerade poliser
            kommer att kunna uppgå till omkring 900
          </note>
          <note>
            fr.o.m. 2004, försäkras vi om att Sverige står väl rustat för
            framtiden. Utifrån de beräkningar som kan göras - detta går inte
            att förutsäga exakt, med tanke på pensioneringar och på att poliser
            kanske väljer andra yrken - kommer det att öka med ca 300 per
            år, vilket är en bra och stor ökning. Vi får följa den utvecklingen.
          </note>
          <note type="speaker">
            Anf. 36 ANNA LILLIEHÖÖK (m):
          </note>
          <note>
            Fru talman! Det är ju inte fullt så enkelt. De poliser som behövs
            för detta är tyvärr erfarna poliser. Jag förstår att detta är
            ett problem för länspolismästarna.
          </note>
          <note>
            Det gäller inte bara antalet utan faktiskt också vilka poliser
            det är fråga om.
          </note>
          <note>
            Om vi nu menar allvar, vilket jag tror att både justitieministern
            och jag gör, med vårt åtagande att bidra till att EU ska klara
            sin egen krishantering ställer det mycket stora krav på hur vi
            tar oss an uppgiften här hemma. Justitieministern har faktiskt
            en nyckelroll i det här sammanhanget. Jag vill återigen, som jag
            framställde det i min fråga, vädja till justitieministern att
            ta sig an detta och arbeta för att möjliggöra denna rekrytering
            så att vårt land verkligen kan visa vägen, såsom vi har åtagit
            oss att göra.
          </note>
          <note>
            Anf. 37 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag kan försäkra Lilliehöök om att
          </note>
          <note>
            Sverige tar sitt ansvar. Vi har på vårt första rådsmöte den 15-16
            mars i Bryssel haft denna diskussion, och den kommer att fortsätta.
            Det är bra att vi kan vara helt överens om att Sverige bör ha
            en ledande roll i detta i framtiden.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2000/01:434 om
          </note>
          <note>
            Bostadsdelegationens verksamhet
          </note>
          <note>
            Anf. 38 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Ulla-Britt Hagström har frågat mig vilka åtgärder
            jag avser att vidta för att inte vare sig privata eller kommunala
            fastighetsägare ska missgynnas vid stöd från Bostadsdelegationen
            till en kommun samt vilka åtgärder jag avser att vidta för att
            utvärdera Bostadsdelegationens arbete i förhållande till dess
            uppdrag.
          </note>
          <note>
            Bostadsdelegationens uppdrag härrör ur de svårigheter som följde
            av de under 1990-talet starkt förändrade förutsättningarna för
            den svenska bostadsmarknaden. För det privatägda bostadsbeståndets
            del har effekterna av förändringarna i stort sett tagits om hand,
            bl.a. genom statens insatser för att trygga kreditmarknadens funktionssätt.
            Dessa insatser har inte omfattat sådana åtaganden där kommunerna
            burit det yttersta ansvaret vare sig som ägare till ett bostadsföretag
            eller som borgensman för en annan ägares lån -
          </note>
          <note>
            vanligen en bostadsrättsförening.
          </note>
          <note>
            Bostadsdelegationen inrättades den 1 juli 1998 för att tillfälligtvis
            hantera frågor om stöd till kommuner med övermäktiga åtaganden
            för boendet. Frågor om stöd prövas mot kommunens egna ekonomiska
            förutsättningar. Endast kommuner med en särskilt svår ekonomisk
            situation kommer därför i fråga för stöd.
          </note>
          <note>
            En ytterligare förutsättning för stöd är att de förhållanden
            som ligger bakom kommunens svaga ekonomi inte är sådana att de
            på kort sikt kan påverkas av kommunen själv och att kommunen vidtagit
            nödvändiga åtgärder för att komma till rätta med sin ekonomiska
            situation.
          </note>
          <note>
            Delegationen analyserar därför bl.a. kommunens ekonomiska utveckling,
            nuläget samt budget och plan för de närmaste åren för att få en
            bild av kommunens ekonomiska styrka och möjliga utveckling. Även
            andra faktorer som kan förväntas påverka situationen för kommunen
            såsom näringsstruktur, sysselsättning och befolkningsprognos studeras.
          </note>
          <note>
            Delegationen tar även in uppgifter om hur kommunens verksamhet
            och utbud av tjänster ser ut i förhållande till övriga kommuner.
            Slutligen görs en bedömning av i vilken omfattning kommunen genom
            egna åtgärder kan skapa ekonomiskt utrymme för åtagandet inom
            boendet.
          </note>
          <note>
            Delegationen lägger också ned ett omfattande arbete på att analysera
            bostadsföretagen. Efter en inledande diskussion med kommunledningen
            om hur denna ser på företaget och dess framtida uppgifter görs
            en genomlysning av företagets ekonomiska förhållanden. Syftet
            är att klarlägga var problemen finns och att få underlag för en
            rekonstruktion som innebär att företaget ges förutsättningar till
            en långsiktigt hållbar utveckling.
          </note>
          <note>
            Analyserna av den kommunala ekonomin och av bostadsföretaget
            ligger tillsammans med diskussioner med kommunledningen till grund
            för Bostadsdelegationens bedömning av hur stora åtaganden för
            boendet som kommunen bör klara att finansiera med egna medel.
          </note>
          <note>
            För de kommuner som ska få ett stöd upprättas ett avtal mellan
            staten och kommunen. I avtalet regleras kommunens åtaganden gentemot
            bostadsföretaget och staten samt statens åtaganden gentemot kommunen.
          </note>
          <note>
            Även skälen till delegationens beslut anges.
          </note>
          <note>
            Genom det beskrivna arbetssättet söker Bostadsdelegationen säkra
            att bedömningarna av kommunernas behov så långt möjligt grundas
            på verifierbara och jämförbara uppgifter om kommunernas förmåga
            att själva fullgöra sina åtaganden. Vidare vill man säkra att
            skäliga krav ställs på kommunernas förmåga att anpassa sig till
            de ekonomiska och demografiska förutsättningar som kan förutses
            och därmed uppnå ekonomisk balans inom planperioden. Min uppfattning
            är att kommunerna inte missgynnas genom Bostadsdelegationens arbetssätt.
          </note>
          <note>
            Regeringen avser att låta Bostadsdelegationen fortsätta sitt
            arbete även under 2002 för att kunna följa upp ingångna avtal.
            Uppföljningen bör även innefatta studier av hur de kommuner som
            sökt men inte fått stöd har hanterat sina svårigheter. Syftet
            är att analysera vilka effekter omfattande engångsåtgärder har
            på kommunernas verksamhet samt vilken inverkan avtalen och denna
            typ av statligt stöd har på kommunernas ekonomi och anpassningsförmåga.
          </note>
          <note>
            Jag tycker att Bostadsdelegationen har gjort ett gediget och
            bra arbete och har inte för avsikt att göra någon ytterligare
            utvärdering av dess arbete.
          </note>
          <note type="speaker">
            Anf. 39 ULLA-BRITT HAGSTRÖM (kd):
          </note>
          <note>
            Fru talman! Jag vill tacka för svaret på min interpellation om
            Bostadsdelegationens verksamhet. Bakgrunden till min interpellation
            är att det finns kommuner med många tomma lägenheter som inte
            kan dra nytta av Bostadsdelegationens insatser.
          </note>
          <note>
            Sveriges Allmännyttiga Bostadsföretag, SABO, redovisade för en
            tid sedan att det förväntade överskottet av lägenheter i 145 SABO-företag
            skulle vara omkring 42 500 lägenheter år 2010. Överskottet skulle
            komma att förorsaka kostnader på drygt 29
          </note>
          <note>
            miljarder kronor.
          </note>
          <note>
            För min del ser jag ett bekymmer i att kommuner som själva skulle
            kunna finna nya idéer om de fick en liten ekonomisk lättnad, inte
            får del av några insatser.
          </note>
          <note>
            Här skulle det vara bättre att finna system för t.ex.
          </note>
          <note>
            skattelättnader. Jag tänker på kommuner i min hemtrakt, som Mariestad
            och Falköping, som genom kreativa insatser lockar hyresgäster
            från Norge. Det hade varit rimligt att sådana kommuner haft någon
            form av skattelättnader. Under avtalsperioden 1998-
          </note>
          <note>
            2000 kom ansökan till Bostadsdelegationen om statligt stöd från
            88 kommuner. Avtal har träffats med knappt hälften, närmare bestämt
            36.
          </note>
          <note>
            Bostadsdelegationen ger i huvudsak stöd till rekonstruktion av
            kommunägda företag. I ett antal fall löses också borgen för bostadsrättsföreningar.
            Man kan dock konstatera att stödet snedvrider konkurrensen. Privata
            bostadsbolag som drabbas av tomma lägenheter hamnar i skymundan.
          </note>
          <note>
            Fru talman! För kommuner med en särskilt svår ekonomisk situation
            har vi skapat det kommunala utjämningssystemet. Det borde nu ha
            varit i gång så länge att det skulle ge utslag för kommunernas
            ekonomi. Då jag själv suttit med i den kommunala utjämningsutredningen,
            vet jag att det är mycket svårt att skapa ett långsiktigt rättvist
            kommunalt utjämningssystem så länge man håller på och lappar och
            lagar med andra system och öronmärker potter hit och dit. Därför
            är det positivt att statsrådet svarar att Bostadsdelegationen
            också ska följa upp hur de kommuner som sökt men inte fått stöd
            har hanterat sina svårigheter.
          </note>
          <note>
            Min kritik riktas inte mot Bostadsdelegationens arbete. Den har
            givetvis gjort ett gediget och gott arbete efter sina förutsättningar.
            Frågeställningarna vänder sig till statsrådet Lars-Erik Lövdén
            och är av politisk art, då de gäller de direktiv Bostadsdelegationen
            har.
          </note>
          <note>
            Statsrådet har inte svarat på hur vare sig privata eller kommunala
            fastighetsägare kan missgynnas vid stöd från Bostadsdelegationen.
            Statsrådet har inte heller berört hur Bostadsdelegationens arbete
            kan utvärderas i förhållande till dess uppdrag. För detta uppdrag
            är ministern ytterst ansvarig. Det gäller att ta till vara erfarenheterna.
          </note>
          <note>
            Fru talman! Antalet tomma lägenheter i allmännyttan var 1999
            ca 30 000. En slopad fastighetsskatt på dessa tomma lägenheter
            skulle kosta staten 50
          </note>
          <note>
            miljoner kronor. Det är ingen stor summa. En slopad förvaltningsmoms
            för dessa tomma lägenheter skulle ge ca 4 miljoner kronor. Vi
            måste finna en väg bort från bidrag och subventioner och i stället
            sänka skatterna.
          </note>
          <note>
            I sin budget sänker Kristdemokraterna boendeskatterna genom en
            återgång till och en frysning av taxeringsvärdena på 2000 års
            nivå. Skatten beräknas enbart på en tredjedel av markvärdet överstigande
          </note>
          <note>
            150 000 kr. Sammantaget sänks alltså fastighetsskatteuttaget
            på flerfamiljshus och egnahem med drygt 5
          </note>
          <note>
            miljarder kronor. Det är en annan väg att gå.
          </note>
          <note>
            Anf. 40 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Först ska man komma ihåg och förstå bakgrunden till
            den insats som vi gör, och har gjort, via Bostadsdelegationen.
            De berörda kommunerna stod inför övermäktiga åtaganden när det
            gällde bostadsföretagen. Om kommunerna ensamma hade varit tvungna
            att gå in och täcka underskotten och medverka till rekonstruktioner,
            hade det fått allvarliga återverkningar på de berörda kommunernas
            möjligheter att klara sina grundläggande välfärdsåtaganden inom
            vården, skolan och omsorgen. Det var alltså nödvändigt, mot bakgrund
            av de förändrade förutsättningarna på bostadsmarknaden, att inrätta
            Bostadsdelegationen och ge stöd när kommunerna själva inte kunde
            mäkta med rekonstruktionsarbetet utan betydande konsekvenser för
            vården, skolan och omsorgen.
          </note>
          <note>
            Sedan har det varit väldigt viktigt i sammanhanget, och där förstår
            jag att Ulla-Britt Hagström inte har någon kritik heller, att
            Bostadsdelegationen har gått till väga på ett noggrant sätt. Man
            har gjort ett väldigt gediget och noggrant arbete där man har
            jämfört den enskilda kommunens förutsättningar att klara av uppgifterna
            på egen hand. Man har gått in och tittat på de kommunala kostnaderna
            och den kommunala servicenivån i övrigt och jämfört med andra
            kommuner.
          </note>
          <note>
            Kommuner som har fått stöd via Bostadsdelegationen har inte fått
            det utan kravställande. Vi har gjort en noggrann prövning av den
            enskilda kommunens förutsättningar att bära kostnaderna på egen
            hand.
          </note>
          <note>
            Jag tycker att den kritik som riktas från stund till annan -
            och jag anar lite av den bakom Ulla-Britt
          </note>
          <note>
            Hagströms interpellation också, och den har kommit från andra
            håll också - mot att statsmakterna går in och stöder kommuner
            som har stora bekymmer med sina bostadsföretag och inte kan bära
            kostnaderna på egen hand, skjuter väldigt mycket över målet.
          </note>
          <note>
            Vad är alternativet? Alternativet för en kommun som Gällivare
            är ju inte att sänka fastighetsskatten från 0,7 % ned till 0.
            Det skulle inte hjälpa Gällivare kommun att infria sina åtaganden
            gentemot bostadsbolagen.
          </note>
          <note>
            Den här insatsen är nödvändig. Jag utesluter inte att vi måste
            ha en beredskap för att sätta in ytterligare åtgärder framöver
            om vi får en fortsatt utveckling mot en stark befolkningsomflyttning
            och ett minskat underlag i många av de här kommunerna. Jag tycker
            att det vore anmärkningsvärt om inte regering och riksdag vore
            beredda att ställa upp för de kommuner som nu har en mycket bekymmersam
            situation till följd av ett vikande befolkningsunderlag.
          </note>
          <note type="speaker">
            Anf. 41 ULLA-BRITT HAGSTRÖM (kd):
          </note>
          <note>
            Fru talman! Jag förstår att bakgrunden är övermäktiga åtaganden,
            Lars-Erik Lövdén. Men jag framför ändå en viss kritik.
          </note>
          <note>
            Enligt Riksdagens revisorer är kommuner med socialistisk majoritet
            kraftigt överrepresenterade bland de sökande till Bostadsdelegationen.
            Kommuner med borgerlig majoritet har i högre grad fått avslag
            än de med socialistisk majoritet hos såväl Kommunakuten som Bostadsdelegationen,
            och framför allt hos Bostadsdelegationen.
          </note>
          <note>
            Bristen på mätbara mål gör att det är svårt att bedöma hur verksamheten
            fungerar. Inte heller detta svar från statsrådet Lars-Erik Lövdén
            är tillräckligt tydligt. De kommuner som har en god ekonomisk
            hushållning uppmuntras egentligen inte på detta sätt.
          </note>
          <note>
            Mellan 1992 och 1998 gick 7 000 privata bostadsföretag i konkurs.
            De fick inget stöd. Åtgärdspaketen innebär ofta att delar av bostadsbestånden
            försvinner.
          </note>
          <note>
            Utrensningen gör att hyrorna kan ligga kvar på samma höga nivåer,
            vilket inte gynnar hyresgästerna.
          </note>
          <note>
            Ska vi få ordning på detta måste allmännyttans hyresledande roll
            bort. De problemtyngda företagen borde i stället rekonstrueras
            från grunden och befrias från sina höga lånekostnader. Nu måste
            de ta ut hög hyra samtidigt som de privata hyresvärdarna måste
            följa allmännyttans hyressättningsnivå. Skulle de kommunägda bolagen
            i stället slippa låneskulder, kunde de sänka hyrorna och öka konkurrenskraften
            kring hyresrätten.
          </note>
          <note>
            Nu har Bostadsdelegationen ca 2 miljarder att handskas med, och
            kommunerna tillför lika mycket.
          </note>
          <note>
            Att rätta till felen skulle kosta mellan 20 och 25 miljarder,
            säger Stellan Lundström som är biträdande professor vid Institutionen
            för bygg- och fastighetsekonomi vid Tekniska högskolan i Stockholm.
          </note>
          <note>
            Han har blivit en känd röst när det gäller bostadspolitiska frågor.
          </note>
          <note>
            Fru talman! Kommuner som fått avslag är Arjeplog, Boxholm, Essunga,
            Fagersta, Finspång, Forshaga, Gagnef, Gullspång, Hagfors, Hallstahammar,
          </note>
          <note>
            Hammarö, Haninge, Hedemora, Herrljunga, Hylte,
          </note>
          <note>
            Håbo, Jönköping, Kungsör, Götene, Ludvika,
          </note>
          <note>
            Malung, Mariestad, Motala, Norberg, Nordmaling,
          </note>
          <note>
            Ockelbo, Oxelösund, Perstorp, Robertsfors, Sigtuna,
          </note>
          <note>
            Skinnskatteberg, Sorsele, Sotenäs, Säter, Sävsjö,
          </note>
          <note>
            Söderhamn, Tanum, Tidaholm, Tomelilla, Torsås,
          </note>
          <note>
            Töreboda, Älvkarleby och Övertorneå.
          </note>
          <note>
            Det ska bli intressant att ta del av statsrådets uppföljning
            av hur dessa kommuner löst sin problematik.
          </note>
          <note>
            Jag bor själv nära Tidaholm och Töreboda. Jag kanske inte riktigt
            kan förstå varför Götene och Jönköping har sökt. Men det är intressant
            att följa upp det här.
          </note>
          <note>
            Fru talman! Det finns enligt 3 § fjärde stycket i lagen om statlig
            fastighetsskatt en passus om att nedsättning av skatt kan ske
            när lägenheter avsedda för uthyrning inte kan hyras ut. Fastighetsskatten
            får då sättas med hänsyn till den omfattning i vilken huset inte
            kunnat hyras ut. I sju domar den 16 juni 1998 har
          </note>
          <note>
            Regeringsrätten medgett nedsättning av fastighetsskatten.
          </note>
          <note>
            Jag vill fråga statsrådet om några kommuner som fått avslag på
            sin ansökan hos Bostadsdelegationen i stället fått tillgång till
            denna möjlighet. Hur ekonomiskt omfattande har denna möjlighet
            varit i förhållande till Bostadsdelegationens pengar?
          </note>
          <note>
            Anf. 42 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Nu är det kanske för mycket begärt att jag ska lägga
            mig i lagtillämpningen och Regeringsrättens handläggning av de
            här ärendena. Det får jag faktiskt inte uttala mig om.
          </note>
          <note>
            Jag tycker att Ulla-Britt Hagström ska bestämma sig. Hon räknade
            upp ett antal kommuner som har fått avslag. Det har de fått på
            grund av att Bostadsdelegationen har gjort en bedömning av att
            de har haft förutsättningar att klara det här på egen hand. Det
            är rent objektiva kriterier som Bostadsdelegationen arbetar med
            - kommunens egen finansiella styrka, dess verksamhets- och servicenivå
            jämfört med andra kommuner och hur stort åtagandet är i bostadsföretaget.
          </note>
          <note>
            Jag har noterat att riksdagsrevisorer har varit kritiska till
            att vi har den här typen av specialinsatser, akutinsatser eller
            direkta riktade insatser. Men Riksdagens revisorer har ju inte
            varit kritiska till Bostadsdelegationens arbete. Man bedömer att
            det har skett på ett omdömesgillt sätt.
          </note>
          <note>
            Lite grann får man bestämma vilken argumentationslinje man ska
            ha. Menar Ulla-Britt Hagström att vi även skulle ha gett alla
            de kommuner som räknades upp här stöd? Då var det en annan argumentationslinje
            än i det tidigare inlägget.
          </note>
          <note>
            Med en viss - ursäkta! - ilska reagerar jag mot påståendet att
            det är socialistiskt styrda kommuner som har fått stöd och inte
            borgerligt styrda kommuner. Det är verkligen inte de kriterierna
            som har varit avgörande. Det går faktiskt att titta på Sveriges
            politiska geografi och se vad som har hänt i Sveriges strukturomvandling.
            Det är ju gamla bruksorter, där man har lagt ned bruket eller
            kraftigt bantat sin verksamhet, som har fått ta de stora ekonomiska
            smällarna. Där har av historiska och politiska skäl ofta funnits
            starka socialdemokratiska majoriteter. Det är den regionala obalansen
            som växer fram i Sverige.
          </note>
          <note>
            Jag hoppas att jag slipper höra den typen av påstående framöver.
          </note>
          <note type="speaker">
            Anf. 43 ULLA-BRITT HAGSTRÖM (kd):
          </note>
          <note>
            Fru talman! Jag redovisade vad Riksdagens revisorer har uttryckt
            i den här frågan. Jag började kolla igenom alla kommuner, men
            jag nöjde mig med att redovisa vad Riksdagens revisorer har sagt
            i den här frågan.
          </note>
          <note>
            Ytterst är jag ute efter folket som bor i kommunerna. Jag tror
            att Lars-Erik Lövdén och jag är ense om att det är för människornas
            skull vi arbetar med detta.
          </note>
          <note>
            Jag sade ju själv i mitt anförande att jag inte riktigt kunde
            förstå varför Götenes och Jönköpings kommuner har sökt. Men det
            blir så här när det utöver det kommunala utjämningssystemet finns
            ett antal olika potter. Det är ju likadant med de lokala investeringsprogrammen.
            Det blir kanske någon sorts spänning i att söka och se om man
            får stöd.
          </note>
          <note>
            Däremot kan jag inte förstå varför kommuner i min närhet som
            t.ex. Gullspång har fått avslag. Det är den kommun i hela Skaraborg
            som ofta sägs ha minst resurser att handskas med och som har det
            mest besvärligt. Jag ser att Karlsborg har fått stöd. Töreboda
            och Mariestad har inget stöd fått. Falköping som borde ha sökt
            har antagligen inte sökt utan troligtvis lyckats få någon skattekompensation
            i stället. Jag ser att när vi har många olika system att det blir
            svårt att få en överblick över systemen.
          </note>
          <note>
            Därför vill jag sluta min diskussion med Lars-Erik
          </note>
          <note>
            Lövdén med att säga att jag är tacksam för att statsrådet har
            lovat att nu följa upp de kommuner som inte har fått något stöd
            utan som har fått avslag på sin ansökan och att ta reda på vad
            det kan bero på och hur de kommunerna hanterar sin situation.
          </note>
          <note>
            Anf. 44 Statsrådet LARS-ERIK LÖV-
          </note>
          <note>
            DÉN (s):
          </note>
          <note>
            Fru talman! Ulla-Britt Hagström andas en kritik mot Bostadsdelegationen.
            Det kan jag inte komma ifrån när jag lyssnar på Ulla-Britt Hagström.
            Jag tycker att den kritiken är djupt orättfärdig och oberättigad.
            Alternativet hade varit att låta kommunerna bära ansvaret på egen
            hand.
          </note>
          <note>
            Jag tror inte att Ulla-Britt Hagström vill möta kommunledningen
            från Gällivare och ge det beskedet
          </note>
          <note>
            - eller från Kiruna och flera andra kommuner runtom i landet
            som inte på egen hand hade haft förutsättningar att bära åtagandena.
            Jag tror inte att det hade varit särskilt trevligt att möta de
            kommunerna.
          </note>
          <note>
            Framför allt hade det inte varit trevligt att möta kommunmedborgarna.
            Om kommunerna inte själva hade haft ekonomisk styrka och kraft
            att hantera det hade konsekvenserna blivit allvarliga för kommunmedborgarna
            när det gäller service, skola och äldreomsorg.
          </note>
          <note>
            Den här typen av åtgärder är nödvändiga i den starka strukturomvandling
            som Sverige för närvarande är inne i. Det räcker inte med utjämningssystemet
            för att möta de förändringarna. Det är förändringar som vi som
            ansvariga politiker på det nationella planet måste vara beredda
            att kunna möta med riktade insatser.
          </note>
          <note>
            Bostadsdelegationen har gjort ett bra arbete. Vi kommer att fortsätta
            att ha hög beredskap inför framtiden. Vi kommer också att följa
            kommuner som har fått stöd och kommuner som har fått avslag mycket
            noga för att se vad effekterna har blivit.
          </note>
          <note>
            Överläggningen var härmed avslutad.
          </note>
          <note>
            11 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            2000/01:Ju30 till justitieutskottet
          </note>
          <note>
            2000/01:Fi39 till finansutskottet
          </note>
          <note>
            12 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Arbetsmarknadsutskottets betänkanden
          </note>
          <note>
            2000/01:AU10 och AU11
          </note>
          <note>
            Försvarsutskottets betänkanden 2000/01:FöU2, FöU9
          </note>
          <note>
            och FöU11
          </note>
          <note>
            Lagutskottets betänkanden 2000/01:LU19, LU22 och
          </note>
          <note>
            LU23
          </note>
          <note>
            Ajournering
          </note>
          <note>
            Kammaren beslutade kl. 16.08 på förslag av talmannen att ajournera
            förhandlingarna till kl. 18.00 då de för dagens bordläggning aviserade
            ärendena väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkanden
          </note>
          <note>
            2000/01:FiU23 Penningpolitiken och Riksbankens förvaltning 2000
          </note>
          <note>
            2000/01:FiU25 Global skatt på valutamarknaderna, s.k. Tobinskatt
          </note>
          <note>
            Konstitutionsutskottets betänkanden
          </note>
          <note>
            2000/01:KU18 Massmediefrågor
          </note>
          <note>
            2000/01:KU22 Vilande förslag om kommersiell lokalradio, m.m.
          </note>
          <note>
            Justitieutskottets betänkanden
          </note>
          <note>
            2000/01:JuU24 Företagshypotek och sjöfartsregisterärenden
          </note>
          <note>
            2000/01:JuU25 Förberedelse till brott
          </note>
          <note>
            2000/01:JuU28 Inställda förhandlingar
          </note>
          <note>
            Arbetsmarknadsutskottets betänkande
          </note>
          <note>
            2000/01:AU8 ILO-konventionerna nr 181 och 182
          </note>
          <note>
            samt vissa frågor om privat arbetsförmedling och bemanningsföretag
          </note>
          <note>
            Socialutskottets betänkande
          </note>
          <note>
            2000/01:SoU14 Redogörelse för steriliseringsfrågan i
          </note>
          <note>
            Sverige åren 1935-1975
          </note>
          <note>
            Utbildningsutskottets betänkande
          </note>
          <note>
            2000/01:UbU18 Bidrag vid korttidsstudier och vissa andra studiestödsfrågor
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 maj
          </note>
          <note>
            2000/01:1222 av Gunnel Wallin (c) till justitieminister Thomas
            Bodström
          </note>
          <note>
            Vård enligt § 34
          </note>
          <note>
            2000/01:1223 av Ulla Hoffmann (v) till utrikesminister Anna Lindh
          </note>
          <note>
            Utvecklingen i Zambia
          </note>
          <note>
            2000/01:1224 av Yvonne Ruwaida (mp) till utrikesminister Anna
            Lindh
          </note>
          <note>
            Ammunition med utarmat uran
          </note>
          <note>
            2000/01:1225 av Rolf Gunnarsson (m) till näringsminister Björn
            Rosengren
          </note>
          <note>
            Avgifter vid lantbrevbäring
          </note>
          <note>
            2000/01:1226 av Ulla-Britt Hagström (kd) till näringsminister
            Björn Rosengren
          </note>
          <note>
            Samordning av biljett- och bokningssystem för tågresenärer
          </note>
          <note>
            2000/01:1227 av Ulla-Britt Hagström (kd) till socialminister
            Lars Engqvist
          </note>
          <note>
            Akutsjukhus
          </note>
          <note>
            2000/01:1228 av Jan Backman (m) till kulturminister
          </note>
          <note>
            Marita Ulvskog
          </note>
          <note>
            Upphandling av arkeologi
          </note>
          <note>
            2000/01:1229 av Jan Backman (m) till kulturminister
          </note>
          <note>
            Marita Ulvskog
          </note>
          <note>
            Länsstyrelsernas uppföljning av uppdragsarkeologisk verksamhet
          </note>
          <note>
            2000/01:1230 av Lennart Värmby (v) till statsrådet
          </note>
          <note>
            Lars-Erik Lövdén
          </note>
          <note>
            Kommunal önskad tröghet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 29 maj.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 15 maj
          </note>
          <note>
            2000/01:1155 av Staffan Werme (fp) till miljöminister Kjell Larsson
          </note>
          <note>
            Miljöfrågorna på Europanivå
          </note>
          <note>
            2000/01:1164 av Marietta de Pourbaix-Lundin (m)
          </note>
          <note>
            till socialminister Lars Engqvist
          </note>
          <note>
            Taktila kartor för synskadade
          </note>
          <note>
            2000/01:1172 av Rosita Runegrund (kd) till miljöminister Kjell
            Larsson
          </note>
          <note>
            Miljöprövningen av väg E 6
          </note>
          <note>
            2000/01:1183 av Margareta Cederfelt (m) till finansminister Bosse
            Ringholm
          </note>
          <note>
            Skatteutjämningssystemet
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 29 maj.
          </note>
          <note>
            16 § Kammaren åtskildes kl. 18.01.
          </note>
          <note>
            Förhandlingarna leddes av talmannen.
          </note>
          <note>
            Innehållsförteckning
          </note>
        </div>
      </body>
    </text>
  </TEI>
</teiCorpus>
