<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--11</head>
          <docDate when="2000-10-13 00:00:00">2000-10-13 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------
          </note>
          <note>
            1 § Utökning av antalet suppleanter i bostadsutskottet
          </note>
          <note>
            Valberedningen hade, enligt ett till kammaren inkommet protokollsutdrag,
            på begäran av Socialdemokraternas riksdagsgrupp, tillstyrkt att
            antalet suppleanter i bostadsutskottet skulle utökas från 19 till
            20.
          </note>
          <note>
            Kammaren medgav denna utökning.
          </note>
          <note>
            2 § Val av extra suppleant i bostadsutskottet
          </note>
          <note>
            Företogs val av extra suppleant i bostadsutskottet.
          </note>
          <note>
            Kammaren valde i enlighet med Valberedningens förslag till
          </note>
          <note>
            suppleant i bostadsutskottet
          </note>
          <note>
            Dag Ericson (s)
          </note>
          <note>
            3 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2000/01:3
          </note>
          <note>
            Till riksdagen
          </note>
          <note>
            Interpellation 2000/01:3 av Per Westerberg om myndigheters ingripande
            mot småföretagare.
          </note>
          <note>
            Interpellationen kommer att besvaras torsdagen den 19 oktober
            2000.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 9 oktober 2000
          </note>
          <note>
            Socialdepartementet
          </note>
          <note>
            Lars Engqvist
          </note>
          <note>
            4 § Svar på interpellation 2000/01:7 om svarttaxi
          </note>
          <note>
            Anf. 1 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Maud Ekendahl har frågat om justitieministern är
            beredd att skärpa straffen för s.k.
          </note>
          <note>
            svarttaxiverksamhet. Arbetet i regeringen är så fördelat att
            det är jag som ska svara på frågan.
          </note>
          <note>
            Jag ser mycket allvarligt på den olagliga taxiverksamhet som
            förekommer. Jag delar Maud Ekendahls uppfattning att den olagliga
            verksamheten både utgör ett hot mot en fungerande konkurrens och
            utsätter resenären för risker då föraren är en okänd person som
            inte står under kontroll av någon tillsynsmyndighet.
          </note>
          <note>
            En skärpning av straffet för olaga yrkesmässig trafik trädde
            i kraft i oktober 1998 genom den nya yrkestrafiklagen. Straffmaximum
            höjdes då från fängelse i sex månader till fängelse i ett år.
            Straffskärpningen är en viktig signal om att det här rör sig om
            ett samhällsproblem som det är angeläget att bekämpa.
          </note>
          <note>
            När man diskuterar vilket straff en brottslig gärning bör leda
            till är det dock viktigt att komma ihåg att det alltid är domstolen
            som avgör detta.
          </note>
          <note>
            Mycket arbete sker på gator och torg genom polisens försorg för
            att komma åt den olagliga taxiverksamheten. I samverkan mellan
            flera aktörer har olika projekt startats och strategier lagts
            upp för att komma åt de personer som ägnar sig åt denna olagliga
            verksamhet. Jag bedömer därför att det i dag inte behöver införas
            några nya regler utan hänvisar till de möjligheter som står till
            buds genom det gällande regelverket.
          </note>
          <note type="speaker">
            Anf. 2 MAUD EKENDAHL (m):
          </note>
          <note>
            Fru talman! Jag vill börja med att tacka näringsminister Björn
            Rosengren för svaret på min interpellation om svarttaxi. Svarttaxi
            är ett allmänt begrepp.
          </note>
          <note>
            För att inte koppla ihop svarttaxi med svensk taxinäring, som
            bedriver sin verksamhet på ett mycket seriöst och legalt sätt,
            vill jag kalla svarttaxiutövarna
          </note>
          <note>
            "svartskjutsare".
          </note>
          <note>
            Svenska Taxiförbundet, enskilda taxiägare samt många av oss andra
            är minst sagt irriterade över svartskjutsarna. Det är glädjande
            att näringsministern liksom jag ser mycket allvarligt på den olagliga
            taxiverksamhet som förekommer.
          </note>
          <note>
            Att jag har ställt den här interpellationen beror på att jag
            för några veckor sedan deltog vid en sammankomst mellan Taxiförbundets
            skånska regionär, lokala taxiägare från Ängelholm, Båstad och
            Helsingborg samt företrädare för polisen. Det framkom att man
            räknar med att i städerna Landskrona och Helsingborg i nordvästra
            Skåne ett tjugotal svartskjutsare regelbundet är i farten under
            veckosluten. I min hemstad Ängelholm är antalet ungefär hälften
            så stort.
          </note>
          <note>
            Vi var helt överens om att svartskjutsarna utgör ett stort hot
            mot taxinäringen liksom om att det finns en uppenbar risk för
            att de som åker med svarttaxibilar kan utsättas för fara. Inte
            sällan har svartskjutsarna utfört också andra kriminella handlingar.
          </note>
          <note>
            I Stockholm har polisen och taxi genomfört en gemensam operation,
            där polisen tog 140 svartskjutsare. 34 av dessa personer fanns
            i brottsregistret, och
          </note>
          <note>
            27 saknade körkort.
          </note>
          <note>
            I min interpellation till näringsministern framhåller jag att
            det bör genomföras en lagändring som innebär återkallande av körkortet
            och beslagtagande av bilen. Om man både återkallar körkortet och
            beslagtar bilen, kan svartskjutsaren inte utöva sin verksamhet.
          </note>
          <note>
            Ministern hänvisar nu till den skärpning som skedde 1998, då
            fängelsestraffet höjdes från sex månader till ett år. Jag tycker
            att det är bra att den skärpningen gjordes. Den tyder på att man
            ser allvarligt på det här problemet. Jag skulle ändå för debattens
            skull vilja fråga om näringsministern vidhåller sitt motstånd
            mot mitt förslag om återkallande av körkortet och beslagtagande
            av bilen.
          </note>
          <note type="speaker">
            Anf. 3 Näringsminister BJÖRN ROSENGREN (s):
          </note>
          <note>
            Fru talman! Enligt polisens uppskattning finns det i hela Sverige
            i dag mellan 400 och 500 personer som regelbundet ägnar sig åt
            att köra svarttaxi. Dessa personer gör sig skyldiga till olaga
            yrkesmässig trafik. Det är framför allt under helgerna och i storstäderna
            som denna olagliga verksamhet äger rum, och det hänger samman
            med att det då kan vara svårt att få tag i en vanlig taxi.
          </note>
          <note>
            I Stockholm startade polisen för några veckor sedan en aktion
            liknande den tidigare aktion som nämndes av Maud Ekendahl. Den
            nu aktuella aktionen syftar till att få bort svarttaxiverksamheten
            från huvudstadens gator. I samband med aktionen påbörjades också
            en informationskampanj för att upplysa människor om riskerna med
            att åka svarttaxi. Flygblad delas ut på platser där verksamheten
            är vanligt förekommande under helgerna. Jag har ett sådant flygblad
            här i min hand och kan senare ge det till interpellanten. Avsikten
            är att förmå folk att avstå från att använda svarttaxi genom att
            upplysa dem om vilka konsekvenserna kan bli av att åka med en
            främmande person som inte står under kontroll av någon tillsynsmyndighet.
            Det sker, som interpellanten också har sagt, tyvärr många brott
            i samband med att människor åker i en svarttaxi. I synnerhet när
            man åker ensam är risken stor att bli rånad, misshandlad eller,
            vilket också förekommer, våldtagen.
          </note>
          <note>
            Det är polisen som ansvarar för den kampanj som jag här beskriver,
            men polisen samverkar med framför allt skattemyndigheterna, länsstyrelsen,
            Svensk
          </note>
          <note>
            Handel och Taxiförbundet. Kampanjen kommer att pågå en längre
            tid med återkommande aktioner. Målsättningen är att få bort en
            stor del av den olagliga taxiverksamheten.
          </note>
          <note>
            Vid en liknande aktion i våras uppskattade polisen att svarttaxiåkandet
            minskade med ca 75 %.
          </note>
          <note>
            Det tycker jag visar att det i stor utsträckning går att komma
            till rätta med problemet med tillämpningen av dagens regelverk.
            Jag kan också glädja Maud
          </note>
          <note>
            Ekendahl med att polisen i de städer som hon nämner i interpellationen,
            Landskrona och Helsingborg, sedan drygt ett år tillbaka arbetar
            på ett liknande sätt som polisen i Stockholm för att få bukt med
            svarttaxiverksamheten.
          </note>
          <note type="speaker">
            Anf. 4 MAUD EKENDAHL (m):
          </note>
          <note>
            Fru talman! Jag instämmer i att det är alldeles utmärkt att ha
            aktioner där man samarbetar inom taxi och polis. Men vi vet ju
            hur polisen har det och vilka resurser som polisen har. Jag tycker
            därför att det vore lyckligast ju mer vi kan se till att få till
            stånd lagändringar som gör att vi på olika sätt kan rensa bort
            träsket inom en snar framtid. Jag hörde att det t.ex. nu i Kalmar
            också börjar växa fram problem och att polisen tillsammans med
            landshövdingen är på väg att försöka utforma någon aktion.
          </note>
          <note>
            Jag tycker att det är ett glapp i lagstiftningen, om jag får
            uttrycka mig så. Jag har här plockat fram ett tjugotal domar som
            jag har i min hand. Den första är från Göteborg år 1995 och den
            senaste från Uddevalla i maj i år. Det är bara en enda dom, och
            det är den första från år 1995, som handlar om ett fängelsestraff
            på två månader. Annars är det enbart dagsböter.
          </note>
          <note>
            Domstolarna dömer till dagsböter, och sedan har vi ett glapp
            ända till fängelse. Det är där jag skulle vilja se ett mellanting,
            att vi har flera steg att gå. Jag tror att det är mer verksamt.
            Man vet att det är mycket bättre att återkalla ett körkort och
            att beslagta en bil.
          </note>
          <note>
            Det är därför jag tycker att näringsministern ska bära med sig
            det och försöka fundera på om det inte är värt att få in en lagändring
            i alla fall.
          </note>
          <note>
            Anf. 5 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det finns i dag möjlighet att återkalla körkortet
            för den som kör svarttaxi. Enligt lagen ska ett körkort återkallas
            bl.a. om körkortsinnehavaren genom upprepade brott i väsentlig
            grad har visat bristande vilja eller förmåga att rätta sig efter
            de bestämmelser som gäller i trafiksäkerhetens intresse.
          </note>
          <note>
            Denna återkallelsegrund är tillämplig på den som kör svarttaxi.
            Man kan alltså med den lagstiftning som finns i dag ta bort körkortet.
          </note>
          <note>
            När det sedan gäller beslag av bilen torde det, som
          </note>
          <note>
            Maud Ekendahl konstaterar i interpellationen, inte finnas någon
            möjlighet att ta en bil som har använts i svarttaxiverksamhet
            i beslag. När man diskuterar denna fråga bör man dock ha i minnet
            att den bestämmelse som finns för att förklara bilar som har använts
            för olovlig körning förverkade har visat sig relativt svår att
            tillämpa. Det beror dels på att bilar har ett relativt högt värde
            varför tillämpningen av den s.k. proportionalitetsprincipen oftast
            leder till att bilen inte kan förverkas, dels på att de personer
            som gör sig skyldiga till upprepade olovliga körningar ofta har
            tillgång till flera bilar.
          </note>
          <note>
            Om det visar sig att det inte går att få bukt med svarttaxiproblemet
            inom gällande lagstiftning kan det självklart finnas anledning
            för regeringen att titta närmare på om det finns skäl att strama
            upp lagstiftningen. Jag delar den meningen. Vi får se med kampanjerna
            etc. hur vi bättre kan klara av företeelsen med svarttaxi.
          </note>
          <note type="speaker">
            Anf. 6 MAUD EKENDAHL (m):
          </note>
          <note>
            Fru talman! Jag instämmer med vad näringsministern säger. Jag
            har haft diskussioner med en åklagare innan jag skulle ha den
            här debatten om just problemet med att beslagta bilar, eftersom
            vi också har en regel att man ska vara ägare av bilen. Jag tycker
            i så fall att man är tvungen att titta på lagstiftningen så att
            man ska ta personen oberoende av om han äger bilen eller inte.
            Det får ägaren och den som har kört bilen göra upp sinsemellan.
          </note>
          <note>
            Jag tror inte att lagstiftningen är omöjlig att förändra. Ser
            man att man inte klarar av det, precis som
          </note>
          <note>
            Björn Rosengren säger här, kanske man får titta på det. Det tycker
            jag är mycket glädjande, och jag vill tacka ministern för det
            svaret. Jag tyckte att det kanske kunde vara enklare. Jag ville
            göra en jämförelse med fiskerilagen. Där kan man faktiskt beslagta
            redskap, båt eller bil. Det var den kopplingen som jag gjorde.
            Varför kan man göra det för en sådan grupp, och inte komma åt
            detta?
          </note>
          <note>
            Avslutningsvis ber jag att få tacka för svaret. Jag ser fram
            emot att vi följer frågan. Jag hoppas att det löser sig, men om
            det inte gör det hoppas jag att näringsministern återkommer.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:22 om nya regler för transportbidrag
          </note>
          <note type="speaker">
            Anf. 7 Näringsminister BJÖRN ROSENGREN (s):
          </note>
          <note>
            Fru talman! Åke Sandström har frågat mig vilka åtgärder jag är
            beredd att vidta för att dels ompröva delar av de nya transportbidragsreglerna,
            dels kompensera de värst drabbade företagen.
          </note>
          <note>
            Frågorna ställs mot bakgrund av de nya regler som sedan den 1
            januari 2000 gäller för transportbidraget. De nya reglerna innebär
            bl.a. att bidrag för transporter av jordbruks- och fiskeriprodukter
            inte kan lämnas.
          </note>
          <note>
            Beträffande Åke Sandströms inledande fråga måste jag klargöra
            att gällande gemenskapsregler om statligt stöd för regionala ändamål
            inte är tillämpbara på jordbruks- och fiskeriprodukter. Detta
            innebär i praktiken att regionalpolitiskt stöd inte kan ges för
            transporter av jordbruks- och fiskeriprodukter.
          </note>
          <note>
            De regler som regeringen måste anpassa sina regionala stöd efter
            är på denna punkt mycket tydliga, och jag ser i dag inga möjligheter
            att ompröva beslutet att inte stödja transporter av jordbruks-
            och fiskeriprodukter.
          </note>
          <note>
            Vad avser Åke Sandströms andra fråga, vilka åtgärder jag är beredd
            att vidta för att kompensera de värst drabbade företagen, kan
            jag konstatera att det i dag är svårt att, utöver befintliga och
            av EG-
          </note>
          <note>
            kommissionen godkända stödformer, kompensera enskilda företag
            utan att riskera att bryta mot EG:s statsstödsregler. Detta gör
            att jag inte finner det lämpligt att uttala mig i termer av kompensation.
            Jag vill dock påpeka att den regionalpolitiska utredningen nyligen
            presenterade sitt slutbetänkande, och det bereds för närvarande
            inom Näringsdepartementet.
          </note>
          <note>
            Den framtida utformningen och användningen av företagsstöden
            kommer att vara en del i detta arbete.
          </note>
          <note type="speaker">
            Anf. 8 ÅKE SANDSTRÖM (c):
          </note>
          <note>
            Fru talman! Tack för svaret. Tyvärr måste jag konstatera att
            väldigt många frågetecken kvarstår utifrån mina frågor.
          </note>
          <note>
            Min huvudinvändning är, för det första: Av vilken anledning tillämpas
            denna regel retroaktivt? Varför tillämpas den retroaktivt ett
            helt halvår bakåt i tiden?
          </note>
          <note>
            Anser ministern att det är rättfärdigt?
          </note>
          <note>
            För det andra: Vem ska stå för de merkostnader som drabbar berörda
            företag som gjort upp långsiktiga affärsuppgörelser på felaktiga
            premisser?
          </note>
          <note>
            För det tredje: Vilket motbud hade den svenska regeringen när
            detta infördes? Hade regeringen gjort något för att behålla transportersättningen
            på livsmedelssidan, eller accepterades förändringen bara rakt
            av utan protester?
          </note>
          <note>
            För det fjärde: Gäller inte samma regler för alla
          </note>
          <note>
            EU-länder? Ett företag i Rosengrens hemlän, Norrfrys i Haparanda,
            skulle investera och satsa på 40 nya jobb. De har nu gått till
            ett medarbetande företag, en underleverantör i Glossen utanför
            Berlin, för livsmedelsförädling. Där får man i samma EU-värld
            35-
          </note>
          <note>
            procentigt stöd för livsmedelsförädling. Hur är det möjligt?
            Har vi inte samma regler?
          </note>
          <note>
            Fru talman! Det var dessa nischprodukter, bl.a. i norra Sverige,
            som skulle rädda livsmedelsproduktionen när vi gick in i EU. Det
            är de nischprodukterna som nu tappar marknadsandelar. Det gäller
            Verum hälsofil, Västerbottensost, Fjällmessmör, Jockdricka m.m.
            Detta är inte rimligt. Man tappar marknadsandelar, och får dessutom
            8-9 miljoner kronor i merkostnad på årsbasis.
          </note>
          <note>
            En utomordentligt viktig fråga är: Av vilken anledning införs
            denna förändring i år? När jag i går kollade upp detta i detalj
            såg jag att gällande gemenskapsregler infördes den 10 mars 1998.
            Har regeringen tillåtit ett felaktigt stöd under hela den här
            tiden?
          </note>
          <note>
            Beträffande den regionalpolitiska utredningen måste jag konstatera
            att endera är detta ett felcitat eller så har man inte tänkt igenom
            innehållet. Det finns mycket få förslag som kompenserar för avståndsberoende
            nackdelar. Utredningen har föreslagit att man tar bort transportstödet
            i dess helhet. Man tar också bort flera andra selektiva stöd,
            t.ex. sysselsättningsstödet.
          </note>
          <note>
            Jag vet att det blir ytterligare nya uppgifter för näringsministern
            med småföretagen. Det är då viktigt att vi får klara och långsiktiga
            spelregler för småföretagen. Att ändra på reglerna under pågående
            säsong och dra in poäng för hela säsongen är varken populärt eller
            rimligt. Möjligen kan det vara det i samband med grova fel, och
            det anser jag inte att företagen har gjort i det här sammanhanget.
            Här är det överdomaren som har konstaterat det hela och konstruerat
            nya regler.
          </note>
          <note>
            Jag vill repetera min huvudinvändning. Den gäller retroaktiviteten
            i detta. Jag vet att vi i den här kammaren inte får fatta retroaktiva
            beslut. Nu kanske inte detta är att betrakta som ett beslut, men
            varför drar man in detta när det drabbar småföretagen med uppskattningsvis
            - och det är en rätt nära uppskattad beräkning - 8-9 miljoner
            på årsbasis?
          </note>
          <note>
            Anf. 9 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Regeringen anmälde utifrån riksdagens godkännande
            till EG-kommissionen under våren
          </note>
          <note>
            1999 de förändringar i stödformer som föreslogs i propositionen
            Regional tillväxt - för arbete och välfärd för kommissionens godkännande.
            Jag vill här poängtera att i denna anmälan föreslog regeringen
            inga ändringar avseende fortsatt bidrag för transporter av jordbruks-
            och fiskeriprodukter.
          </note>
          <note>
            Utifrån det faktum att gällande gemenskapsregler om statligt
            stöd för regionala ändamål inte är tillämpbara på jordbruks- och
            fiskeriprodukter krävde EG-
          </note>
          <note>
            kommissionen att den möjlighet som tidigare funnits att stödja
            dessa typer av produkter skulle tas bort.
          </note>
          <note>
            Utifrån de klara reglerna fann jag det inte rimligt att driva
            frågan vidare, och att genom detta i värsta fall riskera hela
            stödets framtid eller åtminstone kraftigt försena kommissionens
            beslutsprocess. Det hade kunnat innebära stopp i stödgivningen.
          </note>
          <note>
            Jag vill också påminna om att fortsatt stöd av denna typ av produkter
            utan kommissionens godkännande innebär ett otillåtet stöd. Detta
            medför återbetalningsskyldighet för de enskilda företagen - och
            det brukar inte vara så lustigt.
          </note>
          <note>
            Jag är väl medveten om de problem som kan drabba vissa företag
            på grund av de nya reglerna. Jag kommer även fortsättningsvis
            att följa utvecklingen i de regionalpolitiskt prioriterade områdena
            mycket noga.
          </note>
          <note>
            Jag kan också konstatera att informationen kring ändringarna
            i stödformer till vissa berörda kan ha varit bristfällig, vilket
            jag självfallet beklagar.
          </note>
          <note>
            Fru talman! Låt mig sedan kort kommentera den framtida utformningen.
            Allmänt kring företagsstödens framtid vill jag återigen hänvisa
            till den regionalpolitiska utredningen, som nyligen presenterade
            sitt slutbetänkande. Regeringen avser att återkomma i frågan under
            hösten 2001.
          </note>
          <note>
            Det är också så att utredningen inte har föreslagit att man ska
            ta bort transporstödet. Det är inte sant.
          </note>
          <note>
            Därmed finns det självfallet frågor i utredningen som jag inte
            delar, och som kanske inte heller regeringen och kammaren kommer
            att dela. Detta är ju en utredning, och den ska sedan behandlas
            i vanlig ordning med ett betänkande som går ut på remiss, och
            sedan ska en proposition tas fram.
          </note>
          <note>
            Jag vill särskilt trycka på utredningens konstaterande att företagsstödet
            inte kan ersätta entreprenörskap, företagande och dynamik. Vi
            rör oss nu i stället från en kompensationspolitik till en stimulanspolitik.
          </note>
          <note>
            Jag kan alltså klart uttrycka till Åke Sandström att vi mer går
            från den klassiska kompensationspolitiken till en politik som
            ska stimulera tillväxt och företagens möjligheter att leva även
            i min hemort, Norrbotten.
          </note>
          <note type="speaker">
            Anf. 10 ÅKE SANDSTRÖM (c):
          </note>
          <note>
            Fru talman! Jag konstaterar att jag fortfarande inte har fått
            svar på frågorna. Retroaktiviteten är besvärande, och där tycker
            jag inte att det är rimligt att man tar detta under så lång tid
            bakåt.
          </note>
          <note>
            Frågan om lika regler i hela EU-området är också angelägen. Jag
            saknar en kommentar till varför man kan ge stöd i Tyskland för
            liknande verksamhet. Det borde vara lika.
          </note>
          <note>
            De långsiktiga spelreglerna hoppas vi mycket på.
          </note>
          <note>
            Vad gäller förhoppningarna inför den regionalpolitiska utredningen
            och dess förslag ska vi från Centerpartiets sida med stort intresse
            följa detta. Om jag har kunnat läsa mig till en felaktig information
            så är det mitt fel. Den beskrivning som jag har fått är att man
            ändrar kraftigt i transportstödsreglerna.
          </note>
          <note>
            Det finns utomordentligt stora uppgifter för regional utjämning
            och utveckling, som utgiftsområdet heter i dag, att jobba vidare
            på för att vi ska få en tillväxt i hela landet. Jag konstaterar
            att vad gäller kompensationen så är detta inte möjligt.
          </note>
          <note>
            Jag konstaterar vidare att ministern säger att informationen
            har varit bristande. Tyvärr kommer inte det att hjälpa de företag
            som nu tappar marknadsandelar och intäkter.
          </note>
          <note>
            Det är utomordentligt viktigt att vi skapar långsiktiga och,
            framför allt, stabila spelregler. Så här får vi inte göra fler
            gånger. Personligen menar jag att det är både orättfärdigt och
            orättvist, och framför allt också ogenomtänkt att man måste förfara
            på det här sättet.
          </note>
          <note>
            Nu har vi sett att det är högre kostnader och lägre intäkter
            som är en klar trend i hanteringen av de här stöden. Jag har inte
            kunnat utröna av svaret vad som var regeringens motbud i de här
            förhandlingarna.
          </note>
          <note>
            Men jag tackar som sagt för svaret så långt. Tack!
          </note>
          <note>
            Anf. 11 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Låt mig göra konstaterandet att retroaktivitetsfrågan
            självfallet är olycklig. Men samtidigt är det så att om vi inte
            hade gjort detta så hade det blivit en återbetalningsskyldighet.
            Man kanske kan säga att felet var att man inte tidigare uppmärksammade
            detta, och tog bort det då. Det kan vi kritiseras för.
          </note>
          <note>
            När det gäller Tyskland så kan jag tyvärr inte svara på det.
            Men det kan röra sig om ett etableringsstöd eller liknande på
            35 %, som har nämnts här. Jag kan alltså inte svara på detta,
            men jag ska undersöka det.
          </note>
          <note>
            Statsstödsreglerna och därvid transportstödet gäller självfallet
            för alla länder. Spontant kan jag säga att det skulle förvåna
            mig om man i Tyskland har transportstöd. Det är ju väldigt specifikt
            för de nordliga länderna i EU. Här tror jag att det handlar om
            ett etableringsstöd. Men låt oss titta på det, och ändå kontrollera
            att inte Tyskland - vilket jag är helt säker på - använder ett
            stöd som inte är tillämpligt och som vi har funnit oss i att icke
            använda.
          </note>
          <note>
            Det här företaget uppe i Haparanda som nämns är ju ett företag
            som går mycket bra. Det beror just på att man har duktiga entreprenörer
            och inte på stöd.
          </note>
          <note type="speaker">
            Anf. 12 ÅKE SANDSTRÖM (c):
          </note>
          <note>
            Fru talman! Det duktiga företaget i Haparanda skulle ha utvecklats
            ännu mer i Haparanda om man inte hade ändrat de här reglerna.
            Det är den beskrivning jag har fått.
          </note>
          <note>
            Låt mig för tids vinnande konstatera att jag ser fram emot ett
            fruktbart samarbete kring genomförandet av Regionalpolitiska utredningens
            förslag och intentioner. Jag tror att det där finns grund för
            en samsyn för regional utjämning och utveckling, vilket är väldigt
            viktigt. Utredningen andas tyvärr en del av att man går mot mer
            generella stöd och vill ta bort många selektiva. Det finns en
            begränsning i värdet av den inriktningen. Jag vill tacka för svaret.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:5 om Sveriges kommuner
          </note>
          <note type="speaker">
            Anf. 13 Statsrådet BRITTA LEJON (s):
          </note>
          <note>
            Fru talman! Åsa Torstensson har frågat statsrådet
          </note>
          <note>
            Lars-Erik Lövdén om han avser att verka för att förhindra en
            utveckling som tvingar fram nya kommunsammanslagningar. Åsa Torstensson
            har vidare frågat honom på vilket sätt han avser att arbeta för
            att tillförsäkra alla landets kommuner möjligheten att utvecklas
            i enlighet med lokala förutsättningar och den lokala viljan. Arbetet
            inom regeringen är så fördelat att det är jag som ska svara på
            interpellationen.
          </note>
          <note>
            Vad gäller frågan om utvecklingsmöjligheterna på lokal och regional
            nivå kan jag konstatera att regeringen på olika sätt arbetar med
            detta viktiga område.
          </note>
          <note>
            Jag kan bl.a. nämna Parlamentariska regionkommitténs slutbetänkande,
            Regionalpolitiska utredningen och Demokratiutredningens slutbetänkande.
            Samtliga dessa har förslag eller överväganden som påverkar lokalt
            och regionalt självstyre och förutsättningar för att delta i utvecklingen
            av den egna kommunen eller regionen. De regionala tillväxtavtalen
            kan även komma att inverka på dessa frågor. Frågan är således
            under beredning i Regeringskansliet.
          </note>
          <note>
            Vad gäller frågan om kommunsammanslagningar kan jag inledningsvis
            nämna att orsaken till att riksdagen ursprungligen fattade beslut
            om kommunsammanslagningar var det ökade kravet på en mer omfattande
            offentlig verksamhet. Större kommuner har dock medfört vissa negativa
            effekter vad gäller närhet och demokrati. Detta får ställas mot
            att de nya sammanslagna kommunerna fick ökade resurser för att
            tillgodose invånarnas behov av service.
          </note>
          <note>
            Förutsättningarna för ändringar i kommunindelningen regleras
            i den s.k. indelningslagen. I denna anges bl.a. att regeringen
            får besluta om ändring i rikets indelning i kommuner om ändringen
            kan antas medföra bestående fördel för en kommun eller en del
            av en kommun eller andra fördelar från allmänna synpunkter. Vid
            prövning av frågan om indelningsändring ska särskild hänsyn tas
            till önskemål och synpunkter från den eller de kommuner som närmast
            berörs av ändringen. Om en sådan kommun motsätter sig en indelningsändring
            får beslut om ändringen meddelas endast om det finns synnerliga
            skäl.
          </note>
          <note>
            Konstitutionsutskottet uttalade i sitt betänkande
          </note>
          <note>
            1998/99:KU21 att kommunsammanslagningarna har minskat medborgarnas
            möjligheter till insyn och överblick över den kommunala verksamheten
            samt att antalet politiskt aktiva minskat. Riksdagen har begärt
            att regeringen ska återkomma med förslag som gör det enklare att
            dela kommuner genom att procedurerna som har samband med kommundelningar
            underlättas.
          </note>
          <note>
            Regeringen beslutade i november 1999 att tillkalla en parlamentarisk
            kommitté med uppdrag att föreslå åtgärder som bl.a. ska öka medborgarnas
            möjligheter till insyn och deltagande i den kommunala demokratin
            samt stärka den kommunala representativa demokratin. Kommittén
            ska också enligt sina direktiv göra en översyn för att se över
            hur de procedurer som har samband med kommundelningar kan underlättas,
            dvs.
          </note>
          <note>
            hur ärendena utreds, vem som beslutar samt möjligheten att genomföra
            en snabb indelningsändring när beslut väl fattas. Kommittén ska
            enligt sina direktiv redovisa sitt arbete senast den 1 februari
            2001.
          </note>
          <note>
            Jag vill även återigen nämna Demokratiutredningens slutbetänkande.
            I betänkandet pekar man på att kommundelningar är att föredra
            framför att inrätta fler kommundelsnämnder men att känslan för
            solidariteten måste fördjupas så att storstädernas starka socioekonomiska
            segregering inte leder till sned resursfördelning.
          </note>
          <note>
            Jag vill i detta sammanhang också peka på det kommunala utjämningssystemet
            som syftar till att ge kommuner och landsting likvärdiga ekonomiska
            förutsättningar. Det innebär även att de senaste årens tillväxt
            i den svenska ekonomin kommer hela kommunkollektivet till godo.
          </note>
          <note>
            Fr.o.m. år 1996 har dessutom särskilda medel anvisats för att
            skapa möjligheter att tillfälligt bistå kommuner och landsting
            som på grund av speciella omständigheter kan hamna i en särskilt
            svår ekonomisk situation. Kommundelegationen och Bostadsdelegationen
            hanterar dessa frågor. Jag vill också nämna att regeringen i en
            proposition föreslagit att ett omställningsbidrag ska inrättas
            för de landsting som har haft en stor befolkningsminskning under
            en femårsperiod.
          </note>
          <note>
            Regeringen har således försökt att underlätta för kommuner bl.a.
            vad gäller deras möjligheter till samverkan och möjligheter att
            agera under likvärdiga förutsättningar. Det ekonomiska stödet
            har jag nämnt.
          </note>
          <note>
            Jag vill också nämna att kommuner fått ökade samverkansmöjligheter,
            bl.a. därför att det införts enklare regler för tillskapande av
            kommunalförbund och möjligheten till att ha gemensamma nämnder.
            Vissa kommuner samverkar mer än andra. Oavsett hur nära en kommun
            väljer att samarbeta med en annan kommun vill vi från regeringens
            sida poängtera vikten av att en fokusering görs på den lokala
            demokratin. Det är viktigt att medborgarinflytandet ökar i kommunerna.
            Genom att öka antalet förtroendevalda ledamöter kan även närheten
            till medborgarna öka, och på så sätt kan den lokala demokratin
            stärkas.
          </note>
          <note type="speaker">
            Anf. 14 ÅSA TORSTENSSON (c):
          </note>
          <note>
            Fru talman! Jag börjar med att tacka Britta Lejon för svaren
            på mina frågor. Jag skrev dessa frågor med anledning av att regeringens
            tjänsteman, som har ett mycket tydligt regeringsuppdrag och därtill
            arbetar med kommuner i förändring, gick ut och förespådde nedläggningen
            av 100 kommuner. Jag ställde inte frågorna till demokratiministern
            utan till statsrådet
          </note>
          <note>
            Lövdén därför att jag förväntade mig att kommunernas statsråd
            också gjorde någon form av sammankoppling med de demokratifrågor
            som demokratiministern har försökt förankra och förtydliga i regeringen.
            Jag förväntade mig att de frågorna skulle föras samman med de
            ekonomiska aspekterna som Lövdén svarar för. Inte vid något tillfälle
            har jag mött eller förstått att regeringen eller något statsråd
            har fört samman dessa två mycket viktiga aspekter för medborgardelaktighet
            och medborgaransvar. Men jag accepterar naturligtvis att regeringen
            explicit har fångat in demokratiaspekterna i mina frågor.
          </note>
          <note>
            Då vill jag vända frågan tydligare tillbaka till demokratiministern
            som fyller svaret med ett flertal utredningar som demokratiministern
            har initierat.
          </note>
          <note>
            Dessa svar ges tillsammans med demokratiministerns krav, önskemål
            eller hur man ska uttrycka det om att det krävs 10 000 nya förtroendevalda
            i detta land just för att skapa en ökad delaktighet och lokal
            demokratisk utveckling.
          </note>
          <note>
            Detta kan också föras samman med frågan varför det blev så tyst
            när en av regeringens tjänstemän faktiskt agerade på det här sättet
            och förmedlade att
          </note>
          <note>
            100 kommuner är i fara och att vi kan förvänta oss att dessa
            läggs ned. Var finns det motsatta anslaget? Var finns regeringens
            ambition att i praktisk politik påvisa för oss som engagerar oss
            i kommundelningar och i lokalt utvecklingsansvar att det finns
            en annan planering än den som en av regeringens tjänstemän tillåts
            ta upp utrymme i medierna för?
          </note>
          <note>
            Det ställs krav på helhet, och det ställs krav på att se sambanden
            mellan demokratifrågor och det ekonomiska ansvaret på ett lokalt
            plan.
          </note>
          <note>
            Jag vänder därför på frågeställningen. När demokratiministern
            hänvisar till tidigare reformer och kommunsammanslagningar men
            egentligen inte bekräftar att dessa sammanslagningar har fått
            negativ effekt på antalet förtroendevalda och det lokala engagemanget,
            kan jag inte annat än tolka det som att denna 50, kanske nästan
            60 år gamla reform fortfarande skulle vara aktuell på 2000-talet.
            Jag vänder på frågan: Kan ministern på något sätt ge stöd så att
            100
          </note>
          <note>
            nya kommuner tillskapas i stället? Kan det få ta utrymme i medierna
            som en tydlig politisk inriktning till skillnad mot när man låter
            regeringens andra tjänstemän få uttala 100 kommuners nedläggning?
          </note>
          <note type="speaker">
            Anf. 15 Statsrådet BRITTA LEJON (s):
          </note>
          <note>
            Fru talman! Jag är helt överens med Åsa Torstensson om behovet
            av att se till helheten och att se sambanden. Våra intentioner
            - och då tror jag att jag menar både de värderingar som Åsa Torstensson
            och som jag själv och våra olika partier står för - är att det
            ska finnas goda förutsättningar för en vital demokrati och ett
            vitalt lokalsamhälle i Sverige. Och då är det viktigt att koppla
            samman de demokratiska aspekterna med de ekonomiska.
          </note>
          <note>
            Den kommunala historien är historien både om de ekonomiska förutsättningarna
            för att kunna leva upp till behoven av service och kommunal verksamhet
            och om önskemålen, behoven och förväntningarna på den lokala demokratin,
            liksom om hur de historierna har gått samman och ibland gått på
            tvärs mot varandra.
          </note>
          <note>
            Ska våra ambitioner inför framtiden om det vitala lokala samhället
            och den fördjupade demokratin i
          </note>
          <note>
            Sverige kunna realiseras är det viktigt att man ser sambandet.
            Det är viktigt att man ser att det inte går att åstadkomma förändringar
            när det gäller demokratin om man inte också ser vilken sorts ekonomisk
            utveckling och vilka sorters ekonomiska faktorer man tror att
            man har att ta hänsyn till inför framtiden i
          </note>
          <note>
            Sverige.
          </note>
          <note>
            Därför tror jag att det är viktigt, när vi så småningom behandlar
            bl.a. Demokratiutredningens förslag, när vi tar med alla de synpunkter
            vi får in vid rådslaget om Demokratiutredningens slutbetänkande
            och i fortsättningen i regeringens arbete med att stötta kommunerna,
            att vi ser till helheten, att vi ser både de ekonomiska och de
            demokratiska aspekterna på den framtida utvecklingen.
          </note>
          <note>
            Åsa Torstensson frågar var regeringens ambition finns om en motsatt
            utveckling mot att 100 kommuner försvinner. Jag tror att just
            medvetenheten om att vi inte kan se bara den ena sidan av saken
            utan att vi måste se både de ekonomiska och de demokratiska aspekterna
            i framtiden kan skönjas i den nyligen förändrade ansvarsfördelningen
            i regeringen när det gäller regionalpolitiken. Ulrica Messing
            har nu som nytt statsråd ansvar för regionalpolitiska frågor,
            m.fl.
          </note>
          <note>
            En av anledningarna till det är att regeringen vill kunna ägna
            sig mer åt de här frågeställningarna.
          </note>
          <note>
            En annan viktig sak när det gäller de här frågorna är att beskriva
            för Åsa Torstensson att vi både inom
          </note>
          <note>
            Finansdepartementets ram men också hos mig på
          </note>
          <note>
            Justitiedepartementet sedan en tid tillbaka - i mitt fall sedan
            några år tillbaka - har inrättat ett uppföljningssystem. Jag tror
            att jag vid någon tidigare interpellationsdebatt med Åsa Torstensson
            har nämnt detta. Vi försöker dra lärdomar och se effekterna av
            hur kommunernas förändringsarbete och utvecklingsarbete påverkar
            bl.a. den demokratiska infrastrukturen.
          </note>
          <note>
            Allt det här, ambitionen att skaffa oss ökade kunskaper men också
            ambitionen att arbeta mer offensivt med regionalpolitiken, är
            några svar som Åsa Torstensson har efterlyst.
          </note>
          <note type="speaker">
            Anf. 16 ÅSA TORSTENSSON (c):
          </note>
          <note>
            Fru talman! Om jag tolkar demokratiministern positivt kan jag
            utläsa - och ministern får bekräfta det -
          </note>
          <note>
            att en beskrivning av kravet på och behovet av en helhetssyn
            när man ser på demokratifrågor inte enbart handlar om att gå till
            valurnan utan också om att aktivt ta ett stort ansvar för sin
            lokala närhet och om att därmed aktivt vara med och påverka de
            lokala prioriteringarna t.ex. vid en kommunal budget. Jag utläser
            att den del som gäller demokratiaspekten tar ministern med sig
            och arbetar aktivt med, på grund av att den nya ministern för
            regionalpolitiska frågor explicit kanske ska jobba med ekonomin.
            Demokratiministern bör ha ambitionen att skapa en större helhetssyn
            på de här frågorna, med demokratifanan högt. Jag har de förväntningarna.
          </note>
          <note>
            Men det handlar också om att i praktisk, tydlig, aktiv politik
            lägga fram förslag och gå vidare. Ministern har haft och har redan
            i dag ett redskap. Ministern, liksom jag, vet att det finns ett
            stort antal kommundelar som väntar på att få starta eget. Det
            finns ett stort antal kommuninvånare som är beredda att gå in
            i nya politiska förtroendevalsystem. Det är system som vi har
            i dag. Man skapar inte något nytt i sig, utan man går in i befintliga
            partier och tar på sig politiska uppdrag just för att påverka
            vad i ekonomin som ska prioriteras utifrån ett kommunalt perspektiv.
          </note>
          <note>
            Man vill vara med och påverka vilken barnomsorgskostnad som kommunerna
            ska ta ut, man vill vara med och påverka bostadsutveckling osv.
            Det handlar mycket om det lokala ansvaret om närområdet.
          </note>
          <note>
            Vi vet, eftersom ministern hänvisar till indelningslagen, att
            regeringen har avslagit Torslanda kommundels ansökan om att få
            starta en ny kommun. I
          </note>
          <note>
            den delen finns 3 % av Göteborgs kommuns invånare. Därtill bekräftade
            regeringen att man tillåter 97 %
          </note>
          <note>
            att ha en otroligt stark vetorätt och att 3 % inte kan frigöra
            sig och få starta eget. Det är redskap som ministern har redan
            i dag.
          </note>
          <note>
            Under gårdagen fattade regeringens förlängda arm, Länsstyrelsen
            i Västra Götaland, beslut om att inte tillåta Ljungskile kommundel
            att gå vidare med en ny utredning. Återigen motverkar man människor
            aktivt genom att blockera möjligheter för människor att ta på
            sig nya uppdrag.
          </note>
          <note>
            Jag har ett förslag till ministern som ministern aktivt skulle
            kunna föra fram på sin dagordning. Det är att under tio år ge
            signaler om att våra kommuner ges utrymme för att skapa 100 nya
            kommuner. Det skulle i förlängningen innebära 10 000 nya människor
            som engagerar sig och tar ekonomiskt ansvar. Med en sådan inriktning
            skulle man tydligt markera vad det är för utveckling vi vill ha
            i samhället där medborgaransvar och medborgarens delaktighet tydligare
            står på dagordningen när man pratar om kommunernas utveckling.
          </note>
          <note type="speaker">
            Anf. 17 Statsrådet BRITTA LEJON (s):
          </note>
          <note>
            Fru talman! Åtgärder och att gå vidare utifrån insikter, talar
            Åsa Torstensson om. Och det är naturligtvis det som är målsättningen
            för hela politiken.
          </note>
          <note>
            Åsa Torstensson nämner att det ur hennes perspektiv vore lämpligt
            om regeringen under tio år kunde ge signaler om att vi nu ska
            arbeta för 100 nya kommuner.
          </note>
          <note>
            Jag hyllar de goda ambitionerna bakom detta förslag. Men jag
            tror att det är viktigt att vi håller i minnet att förutsättningarna
            för den lokala demokratin och den lokala utvecklingen ser oerhört
            olika ut i landet. Jag tror att det faktiskt måste vara så. Kommuner
            är ju inte något i sig själva, utan förutsättningarna för en god
            lokal verksamhet och en god lokal demokrati ser olika ut på olika
            håll i det här landet.
          </note>
          <note>
            Ibland kanske förutsättningarna blir bättre om kommuner, i rak
            motsats till vad Åsa Torstensson pratar om, faktiskt ökar sin
            samverkan över kommungränserna. Det kanske är för dyrt för en
            kommun att ha en sorts samhällsservice, en särskild sorts skola.
          </note>
          <note>
            Det kanske är bättre att man då tillsammans med några andra kommuner
            åstadkommer detta, för att kunna fortsätta att vara en kommun,
            för att kunna fortsätta att bedriva en bra service.
          </note>
          <note>
            Ibland kanske förutsättningarna talar för att gå åt motsatt håll.
            Den existerande kommunen är alldeles för stor för att väl kunna
            leva upp till de behov och förväntningar som människorna i den
            delen av landet har.
          </note>
          <note>
            Att lösningen av alla problem är att skapa 100 nya kommuner undrar
            jag verkligen om det är sant. Jag tror att lösningarna måste se
            olika ut i olika delar av landet. Men regeringens ansvar är naturligtvis
            att skapa så goda förutsättningar som möjligt. Sedan är det upp
            till människorna lokalt att själva försöka forma sin verklighet
            på bästa sätt.
          </note>
          <note>
            Jag vill bara tillägga att vi faktiskt från regeringens sida
            har påbörjat ett antal åtgärder, även om det kanske inte är exakt
            de som Åsa Torstensson efterlyser. Vi har avsatt medel för demokratiutveckling.
          </note>
          <note>
            Jag anser att några av de viktigaste frågorna för utveckling
            av demokratin i Sverige handlar om skolan och demokratin liksom
            om den lokala demokratin.
          </note>
          <note>
            Därför är det så oerhört glädjande att kunna konstatera att när
            nu sista ansökningsdagen för demokratiutvecklingsmedlen har löpt
            ut för det här halvåret har vi fått in över 400 ansökningar. Olika
            intressenter, föreningar och sammanslutningar av olika slag, har
            oerhört goda förslag om hur man ska kunna utveckla demokratin
            ur olika aspekter.
          </note>
          <note>
            En mycket stor del av de drygt 400 ansökningarna innehåller just
            förslag om utveckling av den lokala demokratin. Det är oerhört
            glädjande att vi har fått ett så enormt gensvar. Det är bara att
            konstatera att det finns idéer och framåtanda. De ansökningar
            som regeringen kommer att kunna bifalla kommer att leda utvecklingen
            framåt. Det är jag helt övertygad om.
          </note>
          <note type="speaker">
            Anf. 18 ÅSA TORSTENSSON (c):
          </note>
          <note>
            Fru talman! Det är positivt att regeringen får en så god respons
            utifrån olika ansökningar. Jag är den första att bekräfta att
            det är positivt. Men jag är också mycket medveten om den rörelse
            som de här ansökningarna bekräftar finns runt om i landet. Jag
            har besökt många av dem. Jag har varit delaktig i många av dem.
          </note>
          <note>
            Jag vill också vara den första att bekräfta flexibiliteten och
            tillåtelsen att just se olika ut. Men det jag efterfrågar är en
            tydligare inriktning mot just det jag har tagit upp. Man ska inte
            enbart se en ensidig utveckling, där sammanslagningar av kommuner
            fortfarande ska gälla 50 år efter en gammaldags reform.
          </note>
          <note>
            Den var aktuell på 50-talet.
          </note>
          <note>
            Det är just med anledning av nya arbetsformer och samverkan som
            det ges förutsättningar att skapa nya, mindre kommuner i dag.
            Mindre geografiska enheter och lägre invånarantal är det jag efterfrågar.
          </note>
          <note>
            Det finns i dag en ensidig bild av den ekonomiska problematikens
            lösning. Det är ökade sammanslagningar och en ökad stordrift utifrån
            ekonomisk effektivitet. Det tror inte jag på. Återigen: Sammanför
            detta med kravet på 10 000 nya förtroendevalda!
          </note>
          <note type="speaker">
            Anf. 19 Statsrådet BRITTA LEJON (s):
          </note>
          <note>
            Fru talman! Jag håller helt med Åsa Torstensson om behovet av
            att se till helheten, att se både ekonomin och demokratin tillsammans.
            Vi kan inte skapa goda förutsättningar för vare sig det ena eller
            det andra om vi inte ser till helheten.
          </note>
          <note>
            Jag kan försäkra Åsa Torstensson att regeringen arbetar aktivt
            för att ge det svenska lokalsamhället goda förutsättningar att
            utvecklas i en positiv riktning som innebär fördjupad demokrati.
            Men lösningen kanske inte alla gånger är 100 nya kommuner. Lösningen
            kanske är goda förutsättningar för ett vitalt lokalt samhälle
            både när det gäller förutsättningar för en god kommunal verksamhet
            och förutsättningar för ett fördjupat folkstyre lokalt.
          </note>
          <note>
            Vi ser till helheten och det kommer att märkas i våra förslag
            framöver.
          </note>
          <note>
            Överläggningen var härmed avslutad.
          </note>
          <note>
            7 § Anmälan om ersättare för särskild företrädare för partigrupp
          </note>
          <note>
            Talmannen meddelade att Miljöpartiet de grönas partigrupp anmält
            Per Lager som ersättare för Marianne Samuelsson som särskild företrädare
            för partigruppen.
          </note>
          <note>
            8 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            Förslag till förordning om förbud mot försäljning, leverans och
            export till Burma/Myanmar av utrustning som kan användas för inre
            förtryck eller terrorism och om spärrande av tillgångar tillhörande
            vissa personer med anknytning till regeringen i Burma/Myanmar
            KOM (2000) 299 till utrikesutskottet
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            2000/01:28 till utbildningsutskottet
          </note>
          <note>
            Motioner
          </note>
          <note>
            2000/01:Sf5-Sf8 till socialförsäkringsutskottet
          </note>
          <note>
            10 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 12 oktober
          </note>
          <note>
            2000/01:32 av Sten Andersson (m) till justitieministern
          </note>
          <note>
            Åtgärder mot s.k. ungdomsrån
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 17 oktober.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 13 oktober
          </note>
          <note>
            2000/01:56 av Margareta Cederfelt (m) till socialminister Lars
            Engqvist
          </note>
          <note>
            Tandhälsan
          </note>
          <note>
            2000/01:57 av Barbro Feltzing (mp) till miljöminister
          </note>
          <note>
            Kjell Larsson
          </note>
          <note>
            Oljeutsläppen
          </note>
          <note>
            2000/01:58 av Anders Sjölund (m) till jordbruksminister Margareta
            Winberg
          </note>
          <note>
            Gränsdragningskommissionen
          </note>
          <note>
            2000/01:59 av Rolf Åbjörnsson (kd) till miljöminister
          </note>
          <note>
            Kjell Larsson
          </note>
          <note>
            Föroreningen av Östersjön
          </note>
          <note>
            2000/01:60 av tredje vice talman Rose-Marie Frebran (kd) till
            finansminister Bosse Ringholm
          </note>
          <note>
            Beskattning av överskottsmedel från SPP
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 17 oktober.
          </note>
          <note>
            12 § Kammaren åtskildes kl. 9.55.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
