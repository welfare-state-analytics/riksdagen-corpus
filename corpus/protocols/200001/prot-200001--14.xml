<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--14</head>
          <docDate when="2000-10-18">2000-10-18</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------
          </note>
          <note>
            1 § Aktuell debatt: Den svenska skolan
          </note>
          <note type="speaker">
            Anf. 1 BO LUNDGREN (m):
          </note>
          <note>
            Herr talman! Den viktigaste uppgiften för riksdagen måste vara
            att se till att våra barn kan gå i bra skolor som ger goda kunskaper,
            i skolor där ingen lämnas i sticket, i skolor där var och en kan
            växa.
          </note>
          <note>
            Ändå står vi här i den tredje extradebatten om skolan på ett
            år.
          </note>
          <note>
            Det formella skälet till att vi moderater har begärt denna debatt
            är en rapport som i somras visade att nästan var femte elev i
            nian fick underkänt i det nationella provet i matematik. Det verkliga
            skälet till att vi har begärt den här debatten är den oro vi känner
            för hur det står till i skolan i dag.
          </note>
          <note>
            20 000 elever lämnar grundskolan med underkänt i ett eller flera
            ämnen. Bakom dessa siffror finns
          </note>
          <note>
            Johanna, Kalle och tusentals andra ungdomar som går en osäker
            framtid till mötes, inte minst därför att framtiden innebär att
            kunskaper betyder än mer för varje dag som går.
          </note>
          <note>
            Det finns många bra skolor som kan vara förebilder, men det räcker
            inte. Och det räcker inte bara med pengar. Skolverket har visat
            att de extra pengar som har betalats ut inte har lett till bättre
            resultat. I LO-
          </note>
          <note>
            tidningen pekar man på problemet med att de miljarder som regeringen
            har gett till kommunerna inte har gett åsyftat resultat.
          </note>
          <note>
            Jag kommer i debatten att redovisa våra förslag om hur skolan
            ska få den nya start som den så väl behöver.
          </note>
          <note>
            Ingegerd Wärnersson, regeringen har missat två möjligheter att
            redovisa att den över huvud taget vill göra något grundläggande
            för att förändra skolan. Ta nu denna möjlighet till vara!
          </note>
          <note>
            (Applåder)
          </note>
          <note>
            Anf. 2 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! I går kväll kom jag tillbaka till Sverige efter
            att ha varit på en utbildningskonferens i
          </note>
          <note>
            Krakow. Konferensen var anordnad av Europarådet och deltagarna
            kom från 46 länder. Efter två dagars intensiva diskussioner antogs
            en deklaration med många inriktningar för framtidens utbildningspolitik.
          </note>
          <note>
            Deklarationen vilar dock på två ben. Det ena benet är att goda
            kunskaper krävs för att kunna verka i ett samhälle med snabba
            ekonomiska och tekniska förändringar. Det andra benet är att fostra
            till demokratiska medborgare där mänskliga rättigheter respekteras
            och där ingen ställs utanför.
          </note>
          <note>
            Det känns oerhört bra att 46 länder kan stå bakom en sådan deklaration
            med tanke på de enorma skillnader som finns i dessa länder, både
            när det gäller den politiska situationen och när det gäller de
            ekonomiska förutsättningarna.
          </note>
          <note>
            Det är också utmärkt att vi i dag, tre månader före
          </note>
          <note>
            Sveriges ordförandeskap i EU, får möjlighet att diskutera villkoren
            för barn och unga, vår framtid. Vi har nämligen mycket gemensamt
            med EU.
          </note>
          <note>
            Vi står nu på tröskeln till ett sekel som kommer att bli helt
            annorlunda än det som har gått. Om födelsesiffrorna håller sig
            på dagens låga nivå kommer antalet förvärvsarbetande som ska försörja
            barn och gamla att vara alltför lågt.
          </note>
          <note>
            Min kollega, Thomas Östros, fick i förra veckan en dotter. När
            hennes 30-årskalas passerat kommer med dagens siffror endast 58
            % av befolkningen att vara i yrkesverksam ålder. Detta ställer
            stora krav på den framtida utbildningen. Vi har inte och kommer
            inte att ha råd med misslyckanden. Goda ämneskunskaper, goda kunskaper
            om demokrati och värderingar samt en förmåga att fungera tillsammans
            med andra kommer att vara en nödvändighet, både för den enskilde
            och för samhället i stort.
          </note>
          <note>
            Vi vet att människor kommer att byta yrke flera gånger under
            sitt liv. Därför måste det livslånga lärandet vara en verklighet
            för alla. Basen i ungdomsutbildningen måste vara bred och allsidig.
          </note>
          <note>
            Med detta framtidsscenario i ryggen är det en nödvändighet att
            lägga en stabil grund för utbildningen i vårt land, ekonomiskt
            och innehållsmässigt. För mig läggs denna grund från förskolan
            och maxtaxan genom ungdomsutbildningen samt genom hela vårt utbildningssystem
            för vuxnas lärande. Det känns därför tryggt att vi nu åter kan
            satsa på skolan.
          </note>
          <note>
            När jag är ute i skolorna och träffar elever är det inte mer
            valfrihet som de vill ha. Vad de tar upp är att de vill ha mera
            stöd och hjälp, dvs. välutbildad personal, ökad tillgång till
            IT, en trygg skola och inte minst inflytande över sin egen vardag.
            När föräldrar vänder sig till mig är det oftast för att de känner
            att skolan inte kan ge det stöd som behövs.
          </note>
          <note>
            Varje elev som lämnar skolan ska kunna läsa, räkna och skriva.
            Varje elev ska ha ett gott självförtroende. Skolan behöver därför
            fler vuxna med olika kompetenser.
          </note>
          <note>
            Regeringen presenterade i budgetpropositionen ett riktat bidrag
            till skolan för att öka personaltätheten.
          </note>
          <note>
            Det handlar om att tillföra kommunerna 1 miljard mer om året
            i fem år till dess att nivån 5 miljarder är uppnådd. Det handlar
            om ca 15 000 vuxna.
          </note>
          <note>
            Under 90-talets besparingar försvann många av de i skolan som
            kunde stötta de elever som har störst behov. Nu kan vi anställa
            dem igen. Detta kommer att ha stor betydelse för dessa elever,
            men också för alla andra elever.
          </note>
          <note>
            Skolverket har ansvaret för pengarna och varje kommun kommer
            att få veta hur mycket pengar den får. Kommunen bestämmer sedan
            själv vilken personal som ska anställas, och Skolverket kommer
            att följa upp hur pengarna används. Jag ser det som oerhört viktigt
            att föräldrar, elever och personal kan vara delaktiga och sedan
            följa hur den egna kommunen använder sina pengar.
          </note>
          <note>
            Det handlar - precis som Bo Lundgren sade - inte bara om pengar.
            Det handlar också om hur man arbetar i skolan. Flera vuxna, ja,
            det kan ge en möjlighet till mindre grupper och därmed troligen
            också mer av lugn och ro. Samtidigt måste befintliga lärare ges
            möjlighet till kompetensutveckling. Man måste ha mer kunskap för
            att kunna möta framtidens krav. Man måste ha mer kunskap i specialpedagogik
            för att möta de elever som har de största behoven och mer kunskap
            om dyslexi. Det gäller alla lärare, från de första årskurserna
            t.o.m. gymnasiet.
          </note>
          <note>
            Ett bra arbetslag med olika kompetenser ger trygghet såväl för
            lärarna som för eleverna. Vi fortsätter därför att satsa på förskoleklassens
            arbetslag.
          </note>
          <note>
            Det är min övertygelse att grundskolan har mycket att lära av
            förskolans pedagogik. En del barn behöver mer tid än andra för
            att bli skolelever. Då behövs förskolläraren i laget. Ljuset i
            barnens ögon får inte slockna för att de tvingas bli skolmogna
            innan kroppen är klar.
          </note>
          <note>
            Herr talman! Jag vill särskilt nämna två uppdrag som regeringen
            har lämnat till Skolverket.
          </note>
          <note>
            Det första är att Skolverket ska genomföra en särskild satsning
            på basfärdigheterna läsa, skriva och räkna. Att läsa, skriva och
            räkna är grunden för att vara delaktig i en demokrati. Alla ska
            ha denna rätt.
          </note>
          <note>
            Här får skolan inte misslyckas. 200 miljoner ska användas på
            olika sätt för att alla ska lyckas. Den här satsningen ska ske
            under 2001 och 2002.
          </note>
          <note>
            Jag har läst era motioner och där finns många intressanta tankar
            på hur man just skulle kunna stärka förmågan att läsa, skriva
            och räkna.
          </note>
          <note>
            Det andra är att Skolverket aktivt ska arbeta tillsammans med
            de kommuner och skolor där målen inte är uppnådda. Den enskilda
            individens rätt till likvärdiga förutsättningar ska sättas i fokus.
            Vi vet att det finns stora skillnader mellan kommunerna och mellan
            skolor inom kommuner. Så här stora skillnader får det inte vara.
            Detta måste förbättras.
          </note>
          <note>
            Skolans vetenskapliga bas och personalens forskningskompetens
            behöver också stärkas. Det är viktigt att satsa på kunskapen om
            lärandet och att den kunskapen kommer verksamheten till del. Här
            behövs såväl Thomas Östros satsning på forskning som de medel
            som jag själv avsatt i budgetpropositionen, riktade till Skolverket
            för sektorsforskning. Här ökar vi från 8 till 30 miljoner, vilket
            är nödvändigt om vi ska kunna få forskningen in i skolans vardag.
          </note>
          <note>
            Herr talman! De nedskärningar som skedde under
          </note>
          <note>
            90-talet kan nu återställas och nya reformer kan genomföras.
            Grunden är alltså lagd för det s.k. kunskapssamhället.
          </note>
          <note>
            Arbetet med framtidens skola efter 2004 är i full gång. Arbetsgrupper
            och kommittéer kommer att lägga fram förslag om en utvecklad läroplan,
            en ny skollag, en grundskola med slopad timplan och en gymnasieskola
            med bredd och öppenhet mot omvärlden - en skola som troligen kommer
            att vara fram till
          </note>
          <note>
            2014.
          </note>
          <note>
            Skolan under de två gångna och de två kommande åren: Här gäller
            det för skolan att titta på det som man med nuvarande läroplan
            inte har lyckats med. Det gäller att ta tag i problemen, att veta
            att man känner sig säker och trygg, samtidigt som många lärare
            och många skolledare deltar i försöksverksamheter och arbetsgrupper
            just för att vara med om och utforma den skola som kommer från
            år 2004.
          </note>
          <note>
            Med detta, herr talman, har vi lagt en stabil bas.
          </note>
          <note>
            Vi ser till att det finns en ekonomisk möjlighet för skolorna
            att nå de mål som riksdagen har satt upp. Vi kan nu säga att vi
            arbetar från förskola till forskning i morgondagens samhälle.
          </note>
          <note>
            (Applåder)
          </note>
          <note type="speaker">
            Anf. 3 BO LUNDGREN (m):
          </note>
          <note>
            Herr talman! Den här tredje debatten gör mig än mer rädd än de
            två tidigare debatterna om skolan, för medan resultaten har blivit
            sämre har regeringen inte funderat över huvud taget. Vi hör igen
            om deklarationer. Anförandet är ord, ord staplade på varandra,
            men det innehåller ingenting om åtgärder - konkreta åtgärder som
            skolan så väl behöver.
          </note>
          <note>
            Det som skolministern talar om visar på samma överhetsperspektiv
            som präglar hela den socialdemokratiska politiken i dag. Ni borde
            kunna tänka om.
          </note>
          <note>
            Kunskaperna uppstår ju i mötet mellan eleven och läraren, mellan
            de individer som arbetar i skolan -
          </note>
          <note>
            den ene med goda kunskaper som han eller hon kan ge till eleven.
          </note>
          <note>
            Och vad säger skolministern här? Skolverket ska ge dem en särskild
            satsning på 200 miljoner. Vi föreslår att 55 000 miljoner i det
            närmaste ska användas till skolan generellt, och i det ska ligga
            medel för att eleverna ska kunna lära sig att läsa, skriva och
            räkna.
          </note>
          <note>
            Skolverket ska ta tag i, man tycker att man ska jobba i arbetslag,
            man bestämmer hur det ska vara ovanifrån. Det är där det stora
            problemet ligger i skolan.
          </note>
          <note>
            Låt mig få redovisa hur skolan ska kunna få en ny start om man
            verkligen är intresserad av att genomföra de genomgripande reformer
            som tar i anspråk de väsentligaste resurserna som finns i skolan,
            nämligen lärarna, eleverna och alla andra som arbetar i skolan,
            men framför allt mötet mellan lärare och elever.
          </note>
          <note>
            Skolans övergripande mål ska vara att erbjuda en väg till goda
            kunskaper för alla. Om man ska klara detta och inte lämna någon
            elev i sticket, måste man skapa ett i grunden ömsesidigt åtagande
            mellan skolor, mellan föräldrar och elever. Varje skola ska kunna
            svara för att ingen ska lämna grundskolan utan tillräckliga kunskaper,
            och det ska ske oavsett om det tar åtta, nio eller tio år att
            nå målen. Det är inte tiden nio år som ska styra. Det är kunskaperna
            som ska styra.
          </note>
          <note>
            Elevernas motprestation ska vara att göra sitt bästa för att
            ta till sig kunskaperna och inte motverka och störa andra elevers
            sätt att skaffa sig kunskaper.
          </note>
          <note>
            Föräldrarna måste stötta barnen genom hela skolgången. Trygga
            och kärleksfulla föräldrar som ger omtanke och stöd är det bästa
            en elev kan ha för att klara att få de kunskaper som livet kräver.
          </note>
          <note>
            Skolan ska naturligtvis finansieras gemensamt.
          </note>
          <note>
            Men vi tycker att pengarna ska gå till varje skola utan omvägar.
            Genom en nationell skolpeng decentraliseras skolan från regering
            och skoldepartement, även från skolverk för den delen, till varje
            enskilt klassrum. I dag går skolpengarna till kommunpolitiker.
          </note>
          <note>
            Det litar inte statsrådet Wärnersson på, därför att hon säger
            att pengarna ska nu till en del bestämmas av
          </note>
          <note>
            Skolverket och staten. Men se till att de som bestämmer över
            skolans resurser ger möjligheten för dem som verkar i skolan -
            lärare, skolledare, föräldrar och elever - att använda pengarna,
            för de vet bäst hur de ska användas, inte Ingegerd Wärnersson.
            Makten över skolans resurser ska flyttas från politiker i stat
            och kommun till skolans lärare och ledning samt föräldrar och
            elever.
          </note>
          <note>
            Vi tycker att alla skolor, också de kommunala, ska vara fria
            skolor. Och vi tycker att alla ska ha rätt att välja skola. Ingegerd
            Wärnersson talar om att man inte frågar efter valfrihet. Det gjorde
            ju de föräldrar som i Härlanda i Göteborg ville starta en skola
            för sina dyslektiska barn. Det var först när jag och Göran
          </note>
          <note>
            Persson hade en debatt i TV som Socialdemokraterna fick kalla
            fötter och ändrade stadsdelsnämndens beslut att säga nej. Men
            vi kan inte ha en debatt mellan mig och Göran Persson eller mellan
            Beatrice Ask och
          </note>
          <note>
            Ingegerd Wärnersson varje gång vi har problem med inskränkt valfrihet
            för föräldrarna. Det är klart att föräldrarna ska ha rätt att
            välja. Det ligger ju i den nya skolan. Det är den start som den
            nya skolan behöver.
          </note>
          <note>
            De som arbetar i skolan ska själva kunna avgöra hur arbetet ska
            bedrivas. Vi ska inte i riksdagens talarstol tala om att så här
            ska lärare arbeta. Vi kan inte göra det. Lärare är också människor,
            liksom elever, med olika förutsättningar och olika inriktning,
            och de ska kunna ta till vara sina möjligheter tvärs igenom. Skolan
            måste ha kunniga och engagerade lärare. Det ska löna sig att vara
            en bra lärare. Lärarnas förmåga ska inte mätas efter antalet timmar
            i skollokalerna, som ju skolreformen i början på 90-talet innebar,
            utan de som arbetar ska själva kunna bestämma. Det är resultatet
            som räknas.
          </note>
          <note>
            Ämneskunskapen inom lärarutbildningen måste självfallet stärkas,
            inte - som regeringen föreslår -
          </note>
          <note>
            försvagas. Vi menar att elever och föräldrar ska ha rättighet
            att få skriftliga besked om hur studieresultatet ser ut från första
            årskursen. Alla skolor ska utvärderas regelbundet. Man ska kunna
            stänga dåliga skolor, men framför allt ska föräldrarna få redskapet
            att bestämma.
          </note>
          <note>
            Detta är ett antal åtgärder som syftar till att ta till vara
            det som enskilda lärare och enskilda elever kan uppnå. Där spelar
            föräldrarna en viktig roll. Där är det inte Ingegerd Wärnersson
            som bestämmer över utbildningen, utan de som kan och de som ska
            skaffa sig kunskapen gör det. Då får vi den nya start för skolan
            som den och våra ungdomar så väl behöver.
          </note>
          <note>
            (Applåder)
          </note>
          <note type="speaker">
            Anf. 4 KALLE LARSSON (v):
          </note>
          <note>
            Herr talman! Moderaterna har begärt den här debatten mot bakgrund
            att det för andra året i rad är färre elever som uppfyller behörighetskraven
            till gymnasieskolans nationella program. Visserligen skulle det
            kunna förklaras med att lärarna på grundskolan nu använder det
            nya betygssystemet annorlunda än det tidigare, men det är ändå
            alarmerande uppgifter som är värda att tas på största allvar.
            Det räcker inte att hänvisa till en rad undersökningar som visar
            att den svenska skolan faktiskt står sig väl i en internationell
            jämförelse. Vi måste också sätta sökarljuset på de mörka fläckarna
            och arbeta för att förbättra skolan.
          </note>
          <note>
            Men jag vill redan nu vända mig till Moderaterna och till Bo
            Lundgren: Vi vet vad ni håller på med. Ni inbillar er att ni ska
            få det skolpolitiska initiativet genom att systematiskt peka på
            varje brist och framställa det som en katastrof. Vi har inga problem
            att ta den här debatten. Vi gör er inte tjänsten att låtsas som
            om ingenting finns att kritisera, som om allt är som det ska,
            för så är det inte, inte alls.
          </note>
          <note>
            Men frågan om hur skolan ska utvecklas är i högsta grad en politisk,
            ideologisk fråga. Det är skillnad på partiernas skolpolitik. Mest
            skillnad är det förstås mellan just vänster och höger. Låt mig
            ge några exempel på vägval där vi står på olika sidor, exempel
            som också kan tjäna uppgiften att presentera vänsterns syn på
            hur skolan måste förändras.
          </note>
          <note>
            Herr talman! Låt oss för det första tala om pengar.
          </note>
          <note>
            För även om skolans problem inte kan lösas med bara ökade resurser
            så är det en avgörande fråga. Om alla - tjejer såväl som killar
            - ska få det stöd de behöver krävs fler anställda i skolan, och
            det kostar faktiskt pengar. Därför är det utmärkt att Vänsterpartiet
            nu börjar få gehör för sina envisa krav på mer pengar till kommunerna
            och mer pengar till skolan.
          </note>
          <note>
            I den senaste budgeten avsätts 17 ½ miljarder kronor till skolan
            fram till år 2006. Då kommer anslaget att vara uppe i 5 000 kr
            för varje grundskoleelev varje år. Det är pengar som väl behövs
            eftersom nedskärningarna under de borgerliga åren i början av
          </note>
          <note>
            90-talet var kraftiga på många håll i landet. Vänsterpartiet
            kommer att fortsätta att kämpa för än mer pengar till kommunerna
            och till skolan medan Moderaterna i sitt alternativa budgetförslag
            drar ned de pengar som kan användas till skolan med 4 miljarder
            kronor år 2001. Och sedan fortsätter neddragningarna år efter
            år. Vänstern satsar på skolan, högern drar ned.
          </note>
          <note>
            För det andra: Vänsterpartiet har flera gånger varnat för explosionen
            av privata, s.k. fristående skolor.
          </note>
          <note>
            Att det främst är välutbildade och höginkomsttagare som söker
            sig till de fristående skolorna för sina barns räkning bekräftades
            nyligen av både Skolverket och kommittén Välfärdsbokslut. Segregationen
            ökar och med den klasskillnaderna - allt detta med Högerns intensiva
            stöd medan Vänsterpartiet föreslår stopp för vinstdrivande skolor
            och ett kommunalt veto mot etablering av fristående skolor.
          </note>
          <note>
            Vår utgångspunkt är att skolan självklart ska bedrivas i offentlig,
            gemensam regi och att det där ska finnas utrymme för pedagogiskt
            nytänkande. Vänstern menar att skolan ska vara en mötesplats;
            en skola för mångfald. Högern skapar uppdelning och åtskillnad;
            en enfaldig skola.
          </note>
          <note>
            För den som - för det tredje - vill skapa en skola där läroplanen
            faktiskt kan genomföras finns det inga hållbara argument för betygen.
            Förbättrade utvecklingssamtal kan ge den information som elever
            och föräldrar behöver för att förbättra skolarbetet, och som Skolverket
            nyligen konstaterat sker antagningen till gymnasieskolan bättre
            betygsfritt. Högern vill i stället ha flera betygssteg, fler skriftliga
            prov som naglar fast elever och lärare i en hierarkisk maktordning
            och som luktar gammaldags auktoritär katederskola.
          </note>
          <note>
            Mot kritiskt tänkande, helhetssyn och skoldemokrati står korvstoppning,
            ytinlärning och underkastelse. Se där tre exempel på motsättningen
            i svensk skolpolitik och mellan vilka poler debatten egentligen
            står. Den står mellan vänster och höger, Vänsterpartiet och Moderaterna.
          </note>
          <note>
            Herr talman! Moderaterna påstod inför den här debatten att man
            skulle presentera sitt, som man sade, program för en bättre skola.
            Den som kan sin TV-
          </note>
          <note>
            Disney kan lätt parafrasera Djungelboken: Nåja, det gick ju ganska
            fort. I stället har vi fått höra en massa vackra ord som bör granskas
            noga. Klär man av den moderata skolpolitiken den täckande guldlasyren
            är det den gamla råa klasskolan som träder i dagen. Det är befästande
            av maktskillnaderna mellan tjejer och killar i skolan.
          </note>
          <note>
            Om man skrapar på ytan är det hårdare tag för att skapa lydiga
            elever. Det är skolan som utbildningsmaskin för näringslivets
            krav. Ser man igenom den tomma retoriken hos Bo Lundgren blottläggs
            ökad segregation mellan dem som är födda med guldsked i mun och
            dem för vilka livet är en kamp för värdighet.
          </note>
          <note>
            Moderaterna har valt sida. Vänsterpartiet, vill jag framhålla,
            har också valt sida. Bo Lundgren har valt sida. Mellan oss - en
            avgrund!
          </note>
          <note>
            (Applåder)
          </note>
          <note type="speaker">
            Anf. 5 INGER DAVIDSON (kd):
          </note>
          <note>
            Herr talman! Jag tror knappast att någon fråga kan vara viktigare
            att tala om här än hur vi utformar våra barns arbetsmiljö och
            vilken uppbackning vi ger lärarna, som näst efter oss föräldrar
            är de vuxna som betyder mest för våra barns utveckling.
          </note>
          <note>
            I dag är det en vanlig skoldag i Sverige. En ängslig liten Oskar
            sitter och funderar på var han ska gömma sig på rasten för att
            slippa bli retad eller kanske slagen. Hundra tusen barn - minst
            - är i samma situation som Oskar. Oskars lärare fattar inte hur
            han ska få tiden att räcka till i dag. Förutom själva undervisningen
            har han utvecklingssamtal, arbetslagsmöte och prov att rätta.
            Rektorn har just kommit tillbaka från en utbildningsvecka med
            många goda föresatser, men pappersjobbet har hopat sig på skrivbordet.
          </note>
          <note>
            Kommunpolitikerna väntar på besked om budgeten -
          </note>
          <note>
            nedskärningar på minst en miljon i år igen.
          </note>
          <note>
            Så här ser verkligheten ut, inte för alla men för väldigt många
            av dem som vi pratar om i dag. För nästan exakt tio år sedan beslutade
            riksdagen att skolan skulle målstyras och decentraliseras. Kommunerna
            skulle få ansvar för att organisera arbetet så att målen kunde
            uppfyllas. Jag satt inte i riksdagen då, men trots det är jag
            beredd att försvara det beslutet.
          </note>
          <note>
            Det måste vara en riktig tanke att kommunerna, som ser väldigt
            olika ut och har olika förutsättningar, får forma verksamheten
            utifrån sina egna förhållanden.
          </note>
          <note>
            En reform tar tid att sätta sig, och visst finns det många exempel
            på att kommunerna ännu inte klarar sin uppgift. Många har t.ex.
            inte förstått att en skolplan inte är en produkt som man tar fram
            på kommunkontoret. Det måste vara en process där lärare, övrig
            skolpersonal, elever och föräldrar är med. Först då kan planen
            bli ett bra underlag för de enskilda skolornas arbetsplaner. Och
            det är där, i varenda skola, som förtroendet och ansvaret slutligen
            måste läggas för att skapa bästa möjliga arbetsmiljö för elever
            och personal, för det är där kompetensen finns.
          </note>
          <note>
            Alla elever ska ha uppnått godkända resultat när de lämnar grundskolan.
            Det slås fast i målen. Trots det duggar rapporterna tätt om att
            alltför många elever lämnar grundskolan utan att kunna läsa, skriva
            och räkna tillräckligt bra för att klara sig.
          </note>
          <note>
            Man kan fråga sig om det är verkligheten eller kartan som inte
            stämmer. Kan man t.ex. förvänta sig att Ahmed, som kom till Sverige
            i årskurs 7, ska hinna i fatt sina kamrater och uppnå godkänt
            betyg i svenska i årskurs 9? Det är ju som att förvänta sig att
            en som släpps i väg två sekunder senare än alla andra i ett hundrameterslopp
            ska hinna i kapp vid mållinjen.
          </note>
          <note>
            Att alla som börjar i årskurs 1 samtidigt ska uppnå godkänd nivå
            på exakt samma tid är en nästan lika stor utopi. Vi har olika
            förutsättningar som människor både när det gäller begåvning och
            social miljö, och därför måste det få ta lite olika lång tid att
            uppnå kunskapsmålen. Att införa tioårig skolplikt förändrar inte
            saken. Behåll den nioåriga skolplikten, men gör skolstarten flexibel
            så att den anpassar sig efter barnens mognadsgrad.
          </note>
          <note>
            Utnyttja också oftare den möjlighet som faktiskt finns i dag
            att ge barn som har behov av det ett extra år. Det kan sättas
            in så snart det står klart att t.ex.
          </note>
          <note>
            läsförmåga eller läsförståelse inte uppnåtts. För att lärarna
            ska ha möjlighet att avgöra vilket stöd eleverna behöver krävs
            regelbundna avstämningar, Kalle
          </note>
          <note>
            Larsson. Det krävs kunskapskontroller. Det är inte att nagla
            fast någon. Utvecklingssamtalen måste resultera i skriftliga handlingsplaner
            som elever, lärare och föräldrar fattar beslut om och genomför
            med gemensamma tag. Betyg med fler steg måste också sättas tidigare
            än i dag - senast i årskurs 6 anser vi. Skolor som vill börja
            sätta betyg ännu tidigare ska ha möjlighet att göra det i samråd
            med föräldrarna. Det finns förslag, och det är frustrerande att
            ingenting händer, skolministern.
          </note>
          <note>
            De flesta utvärderingar som gjorts har fokuserats på att mäta
            det som är lättast att mäta, nämligen just kunskapsmålen. Men
            det ger långt ifrån hela sanningen om utvecklingen i skolan. Därför
            har också debatten hamnat snett när den helt koncentreras på hur
            många elever som inte är godkända i kärnämnen.
          </note>
          <note>
            Förra året kom en rapport som var ett försök att mäta elevernas
            förmåga att göra medvetna etiska ställningstaganden. Det visade
            sig att det finns en stark tendens att lägga ansvaret för att
            lösa problem på polisen eller rättsväsendet. Eleverna ser inte
            sin egen roll när det gäller att försvara och upprätthålla de
            moraliska värdena. Enklare uttryckt: Om du gör något olagligt
            men inte åker fast har du inte gjort något fel, är en moralregel
            som tycks omfattas av alltfler ungdomar. Om vi inte lyckas påverka
            den inställningen under skoltiden, kan vi se fram emot en ganska
            skrämmande samhällsutveckling, även om alla kan läsa och räkna.
          </note>
          <note>
            Att konstatera det kan kanske uppfattas som ett försök att lägga
            ännu mer sten på lärarnas redan övertunga börda. Men så tror jag
            inte att det är. Att skapa ett klimat med arbetsro, ordning och
            respekt för varandra ger också automatiskt bättre kunskaper.
          </note>
          <note>
            Trygghet och självförtroende är den bästa grogrunden för inlärning.
            Utan det ena får vi inte heller det andra.
          </note>
          <note>
            (Applåder)
          </note>
          <note type="speaker">
            Anf. 6 SOFIA JONSSON (c):
          </note>
          <note>
            Herr talman! Jag är övertygad om att kunskapen är den enda hållbara
            vägen till social utjämning och lika möjligheter för alla människor.
            Kunskap är den viktigaste välfärdsfrågan. Och visst är det då
            bra att vi diskuterar skolan i riksdagens kammare och på många
            andra ställen. Men samtidigt är det ju trist att vi ska behöva
            ta om samma debatt igen och igen.
          </note>
          <note>
            Men det bekräftar väl något som Centerpartiet och många andra
            har sagt, nämligen att det krävs krafttag i skolan. Någonting
            måste göras, och vi här måste ha en tro på framtiden. Det visar
            väl också på att de åtgärder som jag och andra har efterlyst har
            uteblivit och att regeringen och skolministern inte tagit till
            sig av kritiken. Men samtidigt så bidrar ju dessvärre debatten
            till att förstärka bilden av skolan som ett problemområde genom
            att man ständigt ältar de problem som finns snarare än att agera
            och finna åtgärderna för dem och lyfta fram de positiva exemplen.
          </note>
          <note>
            Sanningen finns, som vi alla vet, någonstans mittemellan.
          </note>
          <note>
            Det finns problem. Vi vet att var tionde elev går ut grundskolan
            utan godkända kunskaper. Vi vet att var femte elev har problem
            att läsa en vanlig dagstidning.
          </note>
          <note>
            Men det finns också mängder av goda exempel, skolor som trots
            en besvärlig situation och svåra förutsättningar har vänt utvecklingen
            och lyckats nå varje elev utifrån dess enskilda behov, skolor
            där lusten att lära står i centrum för arbetet. Och vi har som
            politiker mycket att lära av dessa skolor. Och vi ska lyssna och
            ta till oss. Det är nämligen utifrån dessa goda exempel som vi
            kan skapa en grund för den framtida skolpolitiken. Vi ska vara
            tydliga. Vi ska ge redskapen och resurserna direkt ut till dem
            som har kunskaperna ute på skolan. Men framför allt måste vi ju
            ha den positiva inställningen.
          </note>
          <note>
            Tyvärr tycker jag att detta inte syns lika mycket som det borde
            göra. Kanske är det i grunden en ideologisk fråga. För mig är
            det helt naturligt att tro att alla elever kan och vill lyckas,
            att man formar en politik som låter elever växa och känna tilltro
            till framtiden. Det står i stark kontrast till dem som menar att
            vi måste acceptera ett visst svinn på vägen -
          </note>
          <note>
            att alla inte kan, inte vill eller inte har möjlighet att lära.
            Och visst tar det olika lång tid, och visst lär elever på olika
            sätt. Men det är också det som är den stora utmaningen för oss
            att ta, att hitta det sätt som varje elev lär på och möta eleven
            på elevens villkor, inte att standardisera, centralisera och likrikta
            som ett par partier här i kammaren tycks tro är den rätta vägen.
            Men synsättet står i lika stor kontrast till dem som tror att
            det är snällt att ställa låga krav, att man kan sänka ribban så
            att alla kommer över på första försöket och att flytta problemet
            framåt till någon annan gång någon annanstans. Att inte ställa
            krav på grundläggande kunskaper är tvärtom att svika eleverna.
            Kravlöshet må vara kul för stunden, om ens då, men det är samtidigt
            ett livslångt svek som i längden bara minskar elevernas egna förmåga
            och därmed också möjlighet att själva bestämma och att växa som
            människor.
          </note>
          <note>
            Herr talman! Utgångspunkten för hela skolpolitiken borde därför
            vara att kunskap är en rättighet för alla och inte ett privilegium
            för några få. Och det mantra som styr borde vara att alla elever
            kan lära, att alla elever vill lära men att de gör det på olika
            sätt.
          </note>
          <note>
            Och den naturligaste slutsats som man kan dra är att varje skola
            lokalt ska kunna utarbeta detta, förutsatt att man har resurserna
            och redskapen.
          </note>
          <note>
            Jag vill peka på ett par saker som är Centerpartiets väg eller
            inriktning för den framtida skolpolitiken.
          </note>
          <note>
            För det första: Slå fast individernas rätt till kunskap. Det
            är hög tid att skolpolitiken utgår från elevens rättigheter till
            kunskap snarare än att fokusera på hur man lär ut och på vilken
            tid. En individuell rätt till kunskap innebär säkert att skoltiden
            kan variera från elev till elev. Men det innebär också en rättvisa
            och förutsättningar för fortsatta studier och en möjlighet för
            eleven att ta sig in på arbetsmarknaden.
          </note>
          <note>
            För det andra: Sätt fokus på de viktigaste kunskaperna, men kom
            ihåg att alla elever lär på olika sätt och att det tar olika lång
            tid. Vi måste våga ha höga förväntningar på elevernas förmåga,
            men vi måste också respektera att läroprocessen ser olika ut.
            Och för att möta elevers olikhet är det dags att man ser till
            att alla elever får en egen individuell studieplan som ger möjlighet
            att anpassa skolan till varje elev snarare än att man försöker
            hitta något slags genomsnittsmall som man ska försöka gå igenom.
            Eleven ska ges det stöd, de resurser och den tid som krävs. Både
            elever och lärare ska ha arbetsro.
          </note>
          <note>
            För det tredje: Ge skolorna frihet. Men ställ också krav på framgång.
            Lokal frihet är inte frihet att misslyckas. Det är en frihet att
            välja hur man ska lyckas.
          </note>
          <note>
            Herr talman! En skola som utgår från att alla elever vill och
            kan lära, att lärare vill och kan undervisa, att skolledare vill
            och kan leda skolarbetet är också en skola som ger förutsättningar
            för alla elever att klara de godkända kunskapsmålen.
          </note>
          <note>
            (Applåder)
          </note>
          <note type="speaker">
            Anf. 7 LARS LEIJONBORG (fp):
          </note>
          <note>
            Herr talman! Ingegerd Wärnersson har nu varit skolminister i
            24 månader, och det har varit de missade möjligheternas månader.
            Inför varje sådant här tillfälle byggs det upp förväntningar:
            Nu måste hon väl ändå komma med några besked, så att situationen
            kan börja förbättras. Men varje gång är det likadant.
          </note>
          <note>
            Skolministern har använt halva sin tid i denna debatt, men hon
            har fortfarande tio minuter kvar, och förväntningarna finns kanske
            fortfarande: Måtte hon ge några besked som gör att hoppet tänds
            att socialdemokraterna har förstått någonting av skolans kris.
          </note>
          <note>
            När det t.ex. gäller det som står i centrum för den här debatten,
            kvalitetsproblemen i grundskolan, sade ju Skolverket helt nyligen
            att vi måste sänka kraven -
          </note>
          <note>
            vi klarar inte att upprätthålla det här med att man måste vara
            godkänd i svenska, engelska och matematik. Det är så typiskt!
            Det är ju alltid så numera i skoldebatterna att någon säger: Når
            vi inte målen, ja, då sänker vi målen. Där skulle det ha varit
            ett gyllene tillfälle för Ingegerd Wärnersson att säga nej.
          </note>
          <note>
            Det hände inte så mycket positivt under Ylva Johanssons tid heller
            men en av få positiva saker var att vi i bred enighet sade att
            ingen ska kunna fortsätta i gymnasiet utan att ha klarat svenska,
            engelska och matematik i grundskolan men ingenting sades om det.
          </note>
          <note>
            Ingegerd Wärnersson sade: Jag träffar ingen som vill ha valfrihet.
            Ja, det beror kanske på att de som vill ha en annan skola redan
            har hoppat av. Det är ju ett jätteproblem i gymnasiet att så många
            slutar. På t.ex. byggprogrammet är det 30 % som hoppar av. De
            vill ha valfrihet i den meningen att de vill ha en yrkesutbildning
            i tonåren som motsvarar deras förväntningar men vi ställer inte
            upp med en sådan gedigen yrkesutbildning. Vi - inte jag, utan
            majoriteten i denna kammare - har bestämt om en strömlinjeformad
            gymnasieskola där alla ska pressas ihop och bli ungefär likadana.
            Det är många som inte ställer upp på det och då finns för dem
            bara vägen att hoppa av.
          </note>
          <note>
            Av dem som är kvar på byggprogrammet får 25 %
          </note>
          <note>
            inte godkända betyg. Ytterligare 25 % får inte sådana betyg att
            de når uppsatta mål för gymnasieskolan, alltså högskolebehörighet.
            Detta är en katastrof - men inga besked i dag heller från Ingegerd
            Wärnersson om hur yrkesprogrammens kvalitet ska kunna höjas.
          </note>
          <note>
            Det är nu mycket avgörande dagar för svensk skola. Då syftar
            jag inte på den här extradebatten i riksdagen. Den riskerar väl,
            tyvärr, att bli lika utan besked från regeringen som så många
            andra. Nej, jag syftar på någonting som händer på en annan arena,
            nämligen i löneförhandlingarna mellan Kommunförbundet och lärarförbunden.
            Det är ju nu en kraftmätning där framför allt LO säger: Vi accepterar
            inte att lärarna får mer i påslag än vi.
          </note>
          <note>
            Vi ska fortsätta den utveckling som pågått i 25 års tid - att
            akademiskt utbildade personer i offentlig sektor, numera i praktiken
            mest kvinnor, inte ska ha en bättre reallöneutveckling. Jag begär
            inte att skolministern personligen ska lägga sig i löneförhandlingarna
            men det skulle ha varit en mycket välkommen markering om den högsta
            ansvariga för skolpolitiken i detta land hade sagt att vi för
            att lyckas med skolan måste klara lärarrekryteringen och att det
            i sin tur förutsätter att vi är redo att ge lärarna rimligt betalt.
            Det hade faktiskt varit en draghjälp som också
          </note>
          <note>
            Kommunförbundet skulle ha uppskattat, för de inser situationen.
            De inser att de måste betala sina lärare bättre men de känner
            också trycket utifrån. Det hade, som sagt, varit ett välkommet
            handtag men också det uteblev tyvärr.
          </note>
          <note>
            Ingegerd Wärnersson säger nu att grundskolan mer ska präglas
            av förskolans pedagogik. Vi har hört det där förut. Högskolan
            gymnasifieras. Gymnasiet grundskolefieras och nu ska grundskolan
            förskolefieras. Men tänk om det finns de där ute som har andra
            pedagogiska idéer! Skulle det inte vara oerhört viktigt att också
            slå fast att skolornas självständighet är någonting oerhört centralt
            i den fortsatta skolutvecklingen?
          </note>
          <note>
            Ni genomförde en kommunalisering. Då talades det så vackert om
            att makten skulle spridas men det vi ser just nu är precis tvärtom.
            Mer och mer makt tas ju tillbaka till den centrala nivån, och
            den centrala nivån representeras av Ingegerd Wärnersson som vill
            använda sin makt till att pressa på pedagogiska lösningar som
            många lärare känner sig främmande inför.
          </note>
          <note>
            Detta är väldigt alarmerande.
          </note>
          <note>
            Ett valfrihetens samhälle förutsätter en kunskapsskola. Ge oss
            beskeden, Ingegerd Wärnersson, som ju är den som kan ge oss den
            kunskapsskolan!
          </note>
          <note>
            (Applåder)
          </note>
          <note type="speaker">
            Anf. 8 MATZ HAMMARSTRÖM (mp):
          </note>
          <note>
            Herr talman! Mitt yngsta barn började skolan nu i höstas. Då
            damp det plötsligt ned brev från Lars Leijonborg. Till dig som
            har barn som börjar skolan, stod det. Leijonborg skriver att han
            har en treåring hemma som hela tiden lär sig nya ord och som en
            dag frågade vad skola är. Då hade Leijonborg svarat: Skolan, min
            son, är där man läser sig läsa, skriva och räkna.
          </note>
          <note>
            Någon dag senare, berättar Leijonborg i brevet, ser han ett TV-reportage
            om situationen i den svenska skolan. Då kom han ihåg sitt svar
            till sonen. Han insåg med ens att det inte stämde. Skolan är inte
            en plats där man lär sig läsa, räkna och skriva, skriver
          </note>
          <note>
            Leijonborg.
          </note>
          <note>
            Herr talman! Det är brev och utspel av den typen som sprider
            och göder en orättvis bild av den svenska skolan som ett stort
            misslyckande. Nog lär man sig läsa, skriva och räkna i skolan,
            även om inte alla når upp till nivån Godkänd i matematik, svenska
            och engelska.
          </note>
          <note>
            Det är viktigt att vi har en nyanserad bild av skolan. De allra
            flesta trivs och skaffar sig goda kunskaper men det finns - detta
            ska inte förnekas - de som behöver mer hjälp. Det är viktigt att
            den hjälpen sätts in så tidigt som möjligt.
          </note>
          <note>
            Vi måste öka våra insatser för att få antalet elever med icke
            godkänt i kärnämnena så litet som det bara går. Det är viktigt
            för självkänslan och det är viktigt för möjligheterna att klara
            fortsatt utbildning och samhällsliv.
          </note>
          <note>
            Vi måste öka resurserna till elever med behov av särskilt stöd.
            Vi måste förstärka resurserna och få in mer personal i skolan.
            Det gör vi under de närmaste åren i den budget som Miljöpartiet,
            regeringen och
          </note>
          <note>
            Vänsterpartiet har enats om.
          </note>
          <note>
            Folkpartister, kristdemokrater, centerpartister och, inte minst,
            moderater borde ägna sig åt lite självrannsakan och eftertanke.
            När började de barn skolan som slutade grundskolan i somras och
            vars betygsstatistik nu fått Moderaterna att begära en särskild
            debatt? Jo, hösten 1991.
          </note>
          <note>
            Vad mera hände hösten 1991? Jo, vi fick en borgerlig regering
            som sanerade svensk ekonomi på ett sådant sätt att barnen och
            skolan blev lidande. De generella statsbidragen till kommunerna
            skars ned.
          </note>
          <note>
            Borgerliga politiker ute i kommunerna skar och skar i skolans
            budget 1992, 1993 och 1994. I min hemstad,
          </note>
          <note>
            Lund, skar borgarna ned med 30 miljoner kronor under de här tre
            åren. Det finns luft i systemet, sade den ledande moderate skolpolitikern,
            när jag kritiserade nedskärningarna i skolstyrelsen. I Uppsala
            skar man bort 20 % av skolans personal. Över hela landet försvann
            en massa fritidspedagoger, specialpedagoger, skolsköterskor, skolpsykologer,
            kuratorer, vaktmästare och, inte minst, lärare. De här personalnedskärningarna
            drabbade naturligtvis i första hand elever med behov av särskilt
            stöd. Det var de som fick betala priset för den borgerliga budgetsaneringen
            och det är de som nu fått betyget Icke godkänd i ett eller flera
            kärnämnen.
          </note>
          <note>
            Nu pågår arbetet med att bygga upp det som har raserats men det
            arbetet försvåras ofta av borgerligt agerande ute i kommunerna.
            Det är ju där som de konkreta besluten fattas om satsningar eller
            nedskärningar på skolans område. Sett till statistiken är det
            otvetydigt så att det satsas mer på skolan i kommuner med rödgrön
            eller socialdemokratisk majoritet än som görs i kommuner med borgerligt
            styre.
          </note>
          <note>
            Uppbyggnadsarbetet pågår, som sagt, för fullt.
          </note>
          <note>
            Miljöpartiet har tillsammans med regeringen och
          </note>
          <note>
            Vänsterpartiet anslagit särskilda medel för skolan. I
          </note>
          <note>
            storleksordningen 15 miljarder extra går under de närmaste fem
            åren till skolan för anställning av mer personal. Till detta kommer
            extra medel för kompetensutveckling av lärare och kvalitetssäkringsmedel
            till förskolan. Vi får också en ny modern lärarutbildning. Men
            det tar tid att utbilda lärare och att bygga upp skolmiljöer som
            raserats. Att moderater och folkpartister under den här perioden
            försöker driva opposition genom en kombination av svartmålning
            av skolverkligheten och krav på mer betyg och mer ordning och
            reda är beklämmande. Det är inte det som elever med läs- och skrivsvårigheter
            behöver.
          </note>
          <note>
            Det är inte det som elever med invandrarbakgrund behöver.
          </note>
          <note>
            Avslutningsvis, herr talman, vänder jag mig mot det våld på verkligheten
            som Kalle Larsson begår när han försöker framställa det som att
            vi bara har att välja mellan vänster och höger i skolpolitiken.
            Det finns faktiskt ett modernt framtidsalternativ, det gröna.
            Det gröna alternativet innebär en frihet att utvecklas i samverkan.
            Vi behöver inte välja mellan utslagning genom konkurrens, som
            är Högerns och
          </note>
          <note>
            Bo Lundgrens väg, och centralstyrning och enkelriktning, som
            är Vänsterns och Kalle Larssons väg. Med goda resurser och en
            kvalitetsgranskning från samhällets sida som garanterar varje
            barns rätt till kunskap och trygghet kan vi få en mångfald och
            kvalitet i frihet.
          </note>
          <note>
            (Applåder)
          </note>
          <note>
            Anf. 9 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Det har varit intressant att lyssna till mina meddebattörer.
            Jag kommer att i mitt nästa anförande återkomma till Kristdemokraternas
            och
          </note>
          <note>
            Centerns tankar.
          </note>
          <note>
            Min första replik vill jag rikta mot Moderaterna och Folkpartiet.
            Ja, det är bra att vi får en tydlig skillnad på hur vi vill göra
            med vår skolpolitik. Jag tror faktiskt att under de år som jag
            har varit skolpolitiker har skillnaden aldrig varit så tydlig
            som den är i dag.
          </note>
          <note>
            Bo Lundgren har i dag redovisat från denna talarstol att man
            inte vill ha någon styrning alls av målen.
          </note>
          <note>
            De förslag som jag har lagt fram kritiseras som styrning av ministern.
            Bo Lundgren har också redovisat att man inte vill ge några extra
            pengar till skolan. De
          </note>
          <note>
            5 miljarder som regeringen har aviserat för att säkra
          </note>
          <note>
            15 000 nya jobb säger man nej till. Man vill ha skriftliga resultat
            så att föräldrar får veta hur det ser ut för deras barn i skolan.
          </note>
          <note>
            Vad vill man mera? Ja, man vill ta 52 miljarder från kommunerna
            för att föra upp dem till staten och skolan och göra det till
            en nationell skolpeng. 52
          </note>
          <note>
            miljarder ska tas från kommunerna upp till staten.
          </note>
          <note>
            Tala om toppstyrning! Tala om diktatur! Hur ska de elever som
            behöver mer än andra synas i detta? Och hur ska de medlen fördelas
            ut till fler än 6 000 skolor om de först ska gå från Stockholm?
            Då förstår jag att det krävs skriftlig information. Alla föräldrar
            kan inte åka till Stockholm när de inte har nått ända fram i samtalen
            med lärarna eller skolledningarna i sin egen skola. Det inryms
            inte några kommunpolitiker i det förslag som Bo Lundgren redovisade,
            utan förslaget handlar om en nationell skolpeng, styrning från
          </note>
          <note>
            Stockholm. De pengar som ni redovisar i ert förslag tas från
            kommunerna hit upp för att sedan fördelas ut till 6 000 skolor.
          </note>
          <note>
            Till Lars Leijonborg: I skolan har vi elever som är i behov av
            särskilt stöd. Jag känner det nästan så att det även finns sådana
            i Sveriges riksdag. Om jag flera gånger upprepar vikten av att
            alla elever ska lära sig läsa, skriva och räkna, om jag redovisar
            att 200 miljoner speciellt ska riktas till just dessa områden
            under två år, om jag redovisar att Skolverket ska inrikta sig
            på de skolor, de elever som inte har nått målen är det då, som
            Leijonborg säger, att jag inte bryr mig, att jag inte vill att
            elever ska bli godkända? Varför gör jag då den här satsningen,
            Leijonborg? Det handlar ju om precis det. Det var precis det jag
            sade, att grunden för att kunna verka i en demokrati är att man
            kan läsa, skriva och räkna. Dessutom utbildar vi fler specialpedagoger,
            ger mer kunskaper i specialpedagogik till alla lärare. Vi vill
            ha in fler talpedagoger i skolan -
          </note>
          <note>
            det är en viktig del - med inriktning på just dessa områden.
            Vi vill ha in fler psykologer, fler kuratorer så att vi kan möta
            de här barnen, inte bara genom att ge dem den teoretiska delen,
            utan också genom att de får ta del i många av de delar som kanske
            mer berör den sociala.
          </note>
          <note>
            Lite glädje ska jag ge till Leijonborg. Jag tycker också det
            är bra att lärarna får bra betalt. Den senaste undersökning som
            Skolverket har gjort visar att kommunerna avsatt 5 miljarder just
            för att höja lönerna till lärarna. Men hur hög lön jag än får
            som lärare får jag fortfarande inte en bra arbetsmiljö om jag
            inte har fler kolleger. Först då, när vi blir fler, när vi känner
            att vi har en bra lön, känner vi tryggheten och mår bra. Då kan
            man i verkligheten sätta sig ned för att förverkliga de mål som
            riksdagen har satt upp.
          </note>
          <note>
            (Applåder)
          </note>
          <note type="speaker">
            Anf. 10 BO LUNDGREN (m):
          </note>
          <note>
            Herr talman! Det var nog nyttigt för ganska många att Vänsterpartiet
            visade sitt verkliga ansikte och inte den polerade TV-bild som
            Gudrun Schyman försökt skapa. Man såg nästan hammaren och skäran
            framför sig när man lyssnade på klasskampsteorierna, vikten av
            att ingen enskild människa ska få bestämma, för Kalle Larsson
            vet bäst. Han ska bestämma åt människorna, och då blir allting
            bra. Det präglades av kunskapsförakt och flum. Vänsterns politik
            - ja, det är en avgrund mellan oss, och jag hoppas att det alltid
            kommer att förbli så. Mitt bekymmer är att Ingegerd
          </note>
          <note>
            Wärnersson bygger sin politik på samarbetet med ett sådant parti.
          </note>
          <note>
            Sedan är det märkligt att skolministern väljer att säga: Nu ska
            jag kritisera Moderaterna och Folkpartiet i detta anförande. I
            nästa ska jag kritisera Kristdemokraterna och Centern. Skulle
            det inte ha varit lite klädsamt att försöka resonera om hur skolan
            ska kunna utvecklas på ett positivt sätt, att resonera kring vad
            det är som saknas? Pengar är ju inte allt, pengar räcker inte.
          </note>
          <note>
            Låt mig sedan att rätta till de missförstånd, avsiktliga säkert,
            som både Kalle Larsson och Ingegerd
          </note>
          <note>
            Wärnersson försökte resonera kring. Vi föreslår också att skolan
            ska få mer resurser. Vi föreslår att skolan i form av lärare,
            elever och klassrum ska få mer resurser, inte att kommunpolitiker
            ska få mer resurser. Vår nationella skolpeng innebär inte att
            pengar tas från kommunerna och till staten, där politiker ska
            fördela dem till 6 000 skolor, utan det innebär att staten garanterar
            alla elever och föräldrar rätten att själva välja. Det må vara
            5 800 eller 6 000, eller för den delen
          </note>
          <note>
            7 000, skolor. Det ska de kunna bestämma. Pengarna går till den
            skola man har valt, och i den skolan är det lärarna, skolledningen,
            föräldrarna och eleverna som ska se till att pengarna används
            utan pekpinnar och på det sätt som fungerar allra bäst. Detta
            är vad vi strävar efter. Men det vill inte ni, för ni vill att
            politiker ska ha makten också över föräldrarna, eleverna och lärarna.
            Det är där den stora skillnaden finns.
          </note>
          <note>
            Till skillnad från Lars Leijonborg - jag börjar ge upp. Jag tror
            inte att Ingegerd Wärnersson och regeringen kommer att kunna åstadkomma
            någonting. Jag tror att vi och de andra borgerliga partierna tillsammans
            får ta ansvaret för att skapa en bra skola och göra så mycket
            vi kan under perioden fram till 2002
          </note>
          <note>
            för att se till att det åtminstone blir lite bättre. Vi kan hjälpas
            åt att ta fram de goda exempel som Sofia
          </note>
          <note>
            Jonsson talar om och förmedla dem till våra kommunpolitiker i
            det system som nu råder, förmedla dem till de skolor som det vill.
            Vi kan använda webbteknik och mycket annat. Den uppgiften kan
            vi göra för att åtminstone kunna bidra och inte bara känna frustration.
            Och det ska vi göra, tycker jag.
          </note>
          <note>
            När jag läser de borgerliga partiernas motioner ser jag ju att
            det finns en enighet om en ny skola, en skola som faktiskt kommer
            att kunna ge eleverna de kunskaper som behövs, som kan se till
            att ingen elev riskerar att man släpper taget innan eleven har
            fått de kunskaper som behövs. Detta är gemensamt. Skolan ska inte
            släppa taget. Vi resonerar om att det viktiga inte är nio år;
            det viktiga är kunskaperna. Vi talar alla om vikten av att ta
            till vara lärarnas och personalens engagemang på olika sätt i
            vissa avseenden, men i grunden är det där nyckeln till framgång
            för skolan ligger. Vi talar om elevernas och föräldrarnas rätt
            att välja tillsammans. Vi talar om deras rätt att få besked tidigare
            än i dag när det gäller prestationerna. Tillsammans har vi möjlighet
            att skapa den nya skola som eleverna så väl behöver.
          </note>
          <note>
            Ingegerd Wärnersson! Tala i nästa anförande, i stället för att
            tala om Kristdemokraterna och Centern, om er egen skolpolitik,
            tala om vad ni vill göra för att eleverna ska få de bra kunskaper
            de har rätt att få av den svenska skolan.
          </note>
          <note>
            (Applåder)
          </note>
          <note type="speaker">
            Anf. 11 KALLE LARSSON (v):
          </note>
          <note>
            Herr talman! Låt mig inledningsvis säga till Matz
          </note>
          <note>
            Hammarström att det får vara hans rätt, om han vill kalla vacklande,
            vinglande och tvehågsenhet för ett framtidsrecept. Jag nöjer mig
            med att konstatera att det går en skiljelinje mellan höger och
            vänster i svensk politik, och definitivt i svensk skolpolitik.
          </note>
          <note>
            Det handlar inte om att man, som Inger Davidson eller Sofia Jonsson,
            upprepar självklarheter som att regelbundna avstämningar är nödvändiga
            eller att kunskap är viktigt. Det handlar om att vi börjar diskutera
            vilken kunskap det gäller, Sofia Jonsson, och vad avstämningarna
            ska mäta, Inger Davidson. Fortfarande är frågan om när Karl XII
            dog mycket vanligare och viktigare i svensk skola än frågan varför
            eller hur människor levde under den tid han regerade.
          </note>
          <note>
            Lars Leijonborg vill höja lärarlönerna. Som företrädare för ett
            arbetarparti är det lätt för mig att hålla med om det. Det är
            helt enkelt en lönekamp. Men inga nya pengar presenteras från
            Folkpartiet och Lars
          </note>
          <note>
            Leijonborg. Frågan måste ställas: Varifrån ska pengarna till
            de höjda lärarlönerna tas? Blir det högre skolmåltidsavgifter,
            sämre läromedel, nedlagda fritidsgårdar eller sämre socialhjälp?
            Svaret på den frågan är Lars Leijonborg kammaren skyldig.
          </note>
          <note>
            Jag hade en förhoppning om en någorlunda seriös debatt, Bo Lundgren.
            Men jag förstår att Bo Lundgren inte är en värdig motståndare
            i ett sådant sammanhang. Det är uppenbart att Bo Lundgren inte
            är intresserad av att diskutera hur ni ska finansiera de många
            och stora skattesänkningar ni vill genomföra.
          </note>
          <note>
            Vi har räknat på era förslag. Jag kan enkelt konstatera att det
            blir mindre pengar till kommunerna som kan användas för skolan.
            Därför måste man kalla saken vid dess rätta namn, nedskärningar.
            Man kan försöka bilda nya begrepp - nationell skolpeng osv. Faktum
            kvarstår dock, att moderat skolpolitik och Bo Lundgren innebär
            mindre pengar till kommunerna och skolan. Mellan oss en avgrund.
            Detta fyller mig med stolthet.
          </note>
          <note>
            (Applåder)
          </note>
          <note type="speaker">
            Anf. 12 INGER DAVIDSON (kd):
          </note>
          <note>
            Herr talman! Det är därför att det finns politiker som Kalle
            Larsson som man måste upprepa en del självklarheter. Om lärarna
            ska kunna sätta in det stöd som behövs, måste de veta vilket stöd
            varje elev behöver. Ibland kan det vara bra att veta under vilket
            århundrade Karl XII levde.
          </note>
          <note>
            Efter den här debatten kan vi konstatera att stödpartierna, Miljöpartiet
            och Vänsterpartiet, är ivrigare att försvara regeringspolitiken
            än skolministern själv.
          </note>
          <note>
            Det är ett intressant konstaterande.
          </note>
          <note>
            Ingegerd Wärnersson har sagt att hon ska vända sig till Kristdemokraterna.
            Då skulle jag gärna vilja att hon svarade på vad regeringen vill
            med friskolorna. Det verkar bekymra regeringen nästan mer än någonting
            annat, trots att de i förhållande till alla andra skolor är mycket
            få. Min viktiga fråga är varför elever som går på det individuella
            programmet på gymnasiet inte får välja en fristående skola. Varför
            får inte asylsökande och handikappade barn välja en friskola?
            Jag kan icke förstå de bestämmelserna.
          </note>
          <note>
            På Fryshuset, där jag har funnits med under en period, finns
            en fristående gymnasieskola. Den skulle passa utmärkt för många
            som går på individuellt gymnasieprogram. Därigenom skulle de så
            småningom kunna komma in på ett nationellt program. Men där får
            man inte ta in de eleverna.
          </note>
          <note>
            Slutligen tror jag att det behövs mer okonventionella metoder
            än de vi har pratat om i dag. Jag läste häromdagen att ett pris
            för grundskolor ska införas.
          </note>
          <note>
            Det kallas för skolpriset Spira. Det är lärarförbunden, ett stort
            försäkringsbolag och en stor morgontidning som har instiftat det.
            Det ska ges för utvecklingsarbete och social miljö, till dem som
            utvecklar basämnena eller övriga ämnen. Det är ett bra initiativ.
            Det kommer att visa sig att utvecklingsarbete inte alltid handlar
            om att allt gammalt är dåligt och allt nytt bra.
          </note>
          <note>
            Alla ni som jobbar och kämpar varje dag i skolorna, sätt i gång
            och visa att ni är bra, för ni finns!
          </note>
          <note type="speaker">
            Anf. 13 SOFIA JONSSON (c):
          </note>
          <note>
            Herr talman! Visst blir man lite ledsen i ögat när man återigen
            får höra samma gamla problemformuleringar här i kammaren. Var
            finns tron på någonting nytt? Var finns de konkreta förslagen
            och lösningarna? Var finns grunden för den nya skolan?
          </note>
          <note>
            Det är synd att skolministern sparar diskussionen med mig. Antingen
            är det för att hon inte har något direkt att invända eller komma
            med eller också är det för att hon tar till sig de redskap och
            de konkreta förslag Centerpartiet har. Jag hoppas på det senare,
            eftersom det ger beröm.
          </note>
          <note>
            Vi ska lägga grunden och ge redskapen. Vi ska ge makten och möjligheterna
            åt de människor som har kunskap att arbeta med barnen. Vi ska
            inte vara de som bromsar och stoppar upp, som säger att de som
            inte har möjligheter i skolan ska ställas utanför. De hamnar i
            ett utanförskap, utan framtidstro.
          </note>
          <note>
            Centerpartiet ger resurserna. Vi har utformat redskapen. Frågan
            är om skolministern också är beredd att göra det.
          </note>
          <note>
            Visst blir man fundersam när skolministern återigen tar fram
            kravet på att centralisera, styra från högsta ort med pekpinnar
            och bestämma vad som är rätt och fel. Hon vill byråkratisera pengarna
            och ge dem till Skolverket, där man sedan ska dela ut till dem
            som kanske är behövande. Nej, ut med resurserna direkt till skolorna!
            Ut med friheten! Ge redskapen åt dem som har kunskapen om skolan!
          </note>
          <note>
            Visst är det dags att lyfta skolan, skolministern.
          </note>
          <note>
            Lyft lärare, elever och föräldrar. Ge eleverna rätt till kunskaper.
            Slopa den nioåriga grundskolan där tiden är viktigare än elevens
            förutsättningar. In med resurserna, ge lokal makt och stärk lärarna
            i deras pedagogiska roll.
          </note>
          <note>
            Kunskapen är den viktigaste välfärdsfrågan. Om vi struntar i
            att ge den chansen blir dagens debatt inte bara ett fint protokoll
            att lägga i någon kammare. Den blir också ett svek mot alla lärare,
            elever och föräldrar ute i skolorna.
          </note>
          <note>
            (Applåder)
          </note>
          <note type="speaker">
            Anf. 14 LARS LEIJONBORG (fp):
          </note>
          <note>
            Herr talman! Jag vill inte ge upp hoppet om någon människa. Skolministern
            har fortfarande sex minuters debattid kvar. Jag och många med
            mig längtar efter konkreta besked.
          </note>
          <note>
            Ingegerd Wärnersson säger att det är klart att hon också vill
            att eleverna ska bli godkända i kärnämnena i grundskolan. Min
            fråga var mycket konkret. Skolverket har föreslagit att kravet
            på godkänt i svenska, engelska och matematik ska slopas. Hur ställer
            sig skolministern till det förslaget? Det skulle vara en mycket
            välkommen signal om skolministern sade nej till det och att det
            är fel väg.
          </note>
          <note>
            Skolverket menar att fler måste komma in på gymnasiet. Alltför
            många hamnar på det individuella programmet. Men det räcker inte
            med att komma in.
          </note>
          <note>
            Man måste komma ut också. Det är att lura våra unga om vi säger
            att de klarar gymnasiet utan förkunskaper. Ge besked på den konkreta
            punkten!
          </note>
          <note>
            Även om det vore så att Moderaterna ville förstatliga skolan
            ska ordet diktatur sparas till debatterna med Kalle Larsson. Han
            tog upp lärarnas löner i sitt inlägg. Jag har, möjligen till skillnad
            från Bo Lundgren, uppfattningen att skolan ska tillföras de extramedel
            som Ingegerd Wärnersson har talat om. Skulle inte den öronmärkningen
            kunna göras så att pengarna också fick användas till högre lärarlöner?
          </note>
          <note>
            Ni säger att det ska vara fler vuxna i skolan. Men det är väl
            inte likgiltigt vilka vuxna som finns i skolan? Det finns 17 000
            tjänster som i dag är besatta med obehöriga lärare. Ska de kunna
            besättas med behöriga lärare måste vi uppvärdera läraryrket. Då
            behövs det högre lärarlöner och de öronmärkta pengarna. Såvitt
            jag förstår är det inte möjligt med er uppläggning. Ge besked
            också på den punkten.
          </note>
          <note>
            (Applåder)
          </note>
          <note type="speaker">
            Anf. 15 MATZ HAMMARSTRÖM (mp):
          </note>
          <note>
            Herr talman! Först vill jag vända mig till Kalle
          </note>
          <note>
            Larsson: Nej, vi är varken vacklande, vinglande eller tvehågsna
            i vår inställning till de fristående skolorna.
          </note>
          <note>
            Vi anser att de fristående alternativen är en viktig och omistlig
            del av den svenska skolverkligheten och att de ska ha samma ekonomiska
            villkor som de kommunala skolorna.
          </note>
          <note>
            Skolan har på grund av alltför knappa resurser inte lyckats ge
            tillräckligt stöd till elever med behov av särskilt stöd. Men
            vi bör ändå uppmärksamma att lärarna, som haft en mycket pressad
            arbetssituation under år av nedskärningar och knappa resurser,
            ändå lyckats i sin uppgift att ge den stora gruppen av elever
            en fullgod skolgång med bra resultat. Vi ska inte ta ifrån Sveriges
            kämpande lärarkår äran av att ha lotsat skolan och den stora majoriteten
            av eleverna genom de magra åren. De har gjort en jätteinsats.
          </note>
          <note>
            Grundskolan har under den senaste tioårsperioden inte bara fått
            vidkännas nedskärningar utan också fått ändrade arbetsdirektiv
            i en rad olika avseenden. Det gäller allt från nya skolplaner,
            läroplaner, kursplaner och krav på lokala arbetsplaner till ny
            organisation och nytt huvudmannaskap. Det skolan framför allt
            behöver under den närmaste tiden är arbetsro och ökade resurser.
            Det lärarna behöver är fler kolleger.
          </note>
          <note>
            Visst, Lars Leijonborg, är de väl värda högre lön.
          </note>
          <note>
            Anf. 16 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Nej, jag ser inte en enad borgerlighet när det gäller
            skolpolitiken. Jag ser faktiskt en splittrad borgerlighet. De
            som allra mest skiljer sig från de övriga är Moderaterna och Bo
            Lundgren. Ni gör helt enkelt i er budget helt andra prioriteringar
            än vad alla vi andra partier gör.
          </note>
          <note>
            Jag tänker upprepa det jag sade förut om de 52
          </note>
          <note>
            miljarder som tas från kommunerna och ska in till staten. Ni
            säger nej till satsningen på 5 miljarder som innebär 15 000 fler
            vuxna i skolan. Ni säger nej till maxtaxan och allmän förskola.
            Ni har sagt nej till satsningarna på vår storstadspolitik, där
            vi har gått ut i de svåraste områdena och gjort satsningar på
            bl.a.
          </note>
          <note>
            språk för skolan. Ni vill lägga ned SIH, som är den myndighet
            som i dag har ett huvudansvar för funktionshindrade. Ni vill göra
            stora rejäla nedskärningar på kunskapslyftet och också ta studiestöd
            därifrån. Ni vill ha minskade bidrag till kommunsektorn.
          </note>
          <note>
            Här skiljer ni moderater er klart och markant även från de övriga
            borgerliga partierna. Sedan vill ni göra omprioriteringar och
            lägga pengarna på andra som också ligger inom utbildningsområdet.
            Bo Lundgren får själv redovisa vilka de är. Men totalt sett är
            det färre pengar till utbildning än vad som har redovisats från
            den socialdemokratiska regeringen.
          </note>
          <note>
            Centerpartiet tog upp sin syn på hur vi skulle kunna stärka och
            utveckla skolan. Jag har läst motionerna. Här finns många bra
            förslag. Det gäller kompetensutveckling, målstyrning, att kvalitetssäkra,
            stöd för forskning kring läs- och skrivsvårigheter, program för
            läs- och skrivutveckling och räkning och att stärka den didaktiska
            forskningen.
          </note>
          <note>
            Jag instämmer i alla dessa förslag. Här har Centerpartiet föreslagit
            mer pengar än vad vi har gjort och har riktat dem just mot de
            specifika områdena.
          </note>
          <note>
            Men jag ser ändå en stor möjlighet. Skolverket lägger nu upp
            sin plan för hur vi ska kunna använda de pengar vi har avsatt,
            och vi kommer att ta stor hänsyn till de förslag som är framlagda.
            Där känner jag att det är bra, och där stöttar vi.
          </note>
          <note>
            De individuella studieplanerna är en bra tanke.
          </note>
          <note>
            Slopandet av timplanen kommer också att få ett stort genomslag.
            Hela upplägget är att man lägger ut ansvaret på skolorna. Det
            är skolan och de enskilda lärarna tillsammans med eleverna som
            ska planera sitt arbete. Nu har vi en verklig möjlighet att kunna
            genomföra detta.
          </note>
          <note>
            Jag vill rikta mig till Kristdemokraterna och Inger
          </note>
          <note>
            Davidson. Det var en helt korrekt kommentar att jag säger att
            alla ska kunna läsa, skriva och räkna när de går ut sitt nionde
            år. Inger Davidson påpekar att det ändå kan finnas några undantag.
            Hon tar som exempel grabben som kommer från ett annat land till
            Sverige i årskurs 7. Givetvis finns den situationen, och den kommer
            säkerligen också att finnas i framtiden.
          </note>
          <note>
            För just den eleven är det viktigt att använda den individuella
            studieplanen. Då kan man ordentligt tala om: Du är här, och du
            har en bra bit att gå. Men vi ska visa på hur du ska nå målen.
          </note>
          <note>
            Jag tycker också att den nioåriga grundskolan ska gälla. Men
            möjligheten ska finnas för de elever som tycker att det vore bättre
            att gå det tionde året när de inte har uppnått målen. De ska kunna
            få göra det i grundskolan. Andra vill ha det inom det individuella
            programmet, och då måste de också ges den möjligheten.
          </note>
          <note>
            När det gäller betygen har vi sett över läroplanerna och ser
            över skollagen, och då är det naturligt att vi gör en översyn
            av betygen. Det är det också med anledning av den rapport som
            Lars Leijonborg har visat på. Skolverket talar där om godkänt
            i ämnena matematik, svenska och engelska. Det förslaget har lagts
            fram i ett helt paket. Jag har inga tankar på att rycka ut delar
            i paketet för att förändra de beslut som i dag gäller.
          </note>
          <note>
            (Applåder)
          </note>
          <note type="speaker">
            Anf. 17 BO LUNDGREN (m):
          </note>
          <note>
            Herr talman! Vi moderater vill inte förstatliga skolan, vi vill
            frigöra skolan. Det är därför vi säger nej till Wärnerssons Skolverkspengar.
            Vi föreslår mer skolpeng direkt till skolorna, direkt till eleverna,
            som kan användas på det sätt som fungerar bäst i varje skola och
            i varje klassrum. Det är vårt förslag. Vi föreslår mer resurser
            i det avseendet för utbildningen.
          </note>
          <note>
            Men det räcker inte.
          </note>
          <note>
            Skolan behöver också nya förutsättningar, Ingegerd Wärnersson.
            Grunden för en ny skola måste vara ett starkt ömsesidigt åtagande
            mellan skolan, eleven och föräldrarna, där skolan svarar för att
            ingen ska behöva lämna skolan utan att ha tillräckliga kunskaper.
            Vi ska ha en skola som finansieras gemensamt, men pengarna ska
            gå direkt till varje klassrum. Det är detta som är det intressanta.
          </note>
          <note>
            Man kan alltid hitta namn och diskutera tekniker.
          </note>
          <note>
            Men skolpengen syftar till att pengarna ska gå direkt till varje
            skola och användas så att de fungerar på bästa möjliga sätt. De
            som arbetar i skolan ska själva bestämma hur arbetet läggs upp.
            Det kan variera från individ till individ och från skola till
            skola. Det är resultatet som räknas, inte vilken metod som används.
          </note>
          <note>
            Skolan måste ha kunniga och engagerade lärare.
          </note>
          <note>
            Det måste löna sig att vara en bra lärare. Vi ska se till att
            ämneskunskaperna hos lärarna stärks genom att avvisa den lärarutbildning
            som nu föreslås i det förslag som ligger hos riksdagen. Det innebär
            att ämneskunskaperna försvagas i stället för förstärks och förbättras.
            Vi vill ge elever och föräldrar rätt att få skriftligt besked
            om studieresultatet från första årskursen.
          </note>
          <note>
            Herr talman! Låt mig fråga Ingegerd Wärnersson:
          </note>
          <note>
            Vad är det för fel med att pengarna till skolan ska gå direkt
            till klassrummen och de enskilda skolorna så att de kan bestämma
            utan Ingegerd Wärnerssons och
          </note>
          <note>
            Skolverkets pekpinnar? Den metoden har inte lyckats än i varje
            fall.
          </note>
          <note>
            (Applåder)
          </note>
          <note>
            Anf. 18 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Min och regeringens skolpolitik är att det ska finnas
            en nationell likvärdighet. Det ska vara samma möjligheter för
            alla elever, var de än bor i Sveriges land och i vilken skola
            de än går. Det finns inte i dag. Skolverkets rapporter visar att
            det är stora skillnader mellan kommunerna och skolorna. Därför
            måste man ibland styra. Det är vår skyldighet att se till att
            vi riktar bidrag - för de skolor som inte når målen och för de
            elever som går där. Vi måste göra det för deras skull. Vi måste
            ge stöd så att inte de ställs utanför. Vi kan inte blunda för
            skillnaderna.
          </note>
          <note>
            Därför är min och regeringens skolpolitik att det ska finnas
            15 000 fler vuxna i skolan. Vi ska ge kompetensutveckling åt alla
            lärare på olika områden. Alla sätt ska kunna användas för att
            varje elev ska lära sig läsa, räkna och skriva.
          </note>
          <note>
            Vi vill ha en maxtaxa, som ger en frihet för föräldrarna att
            veta hur mycket de ska betala för sin barnomsorg var de än flyttar
            i Sverige.
          </note>
          <note>
            Vi vill ha en allmän förskola för fyra- och femåringar som lägger
            basen och grunden till det livslånga lärandet. Ingen ska ställas
            utanför skolan för fyra- och femåringarna på grund av föräldrarnas
            ekonomi.
          </note>
          <note>
            Vi vill ha mer personal i förskolan så att man på ett bättre
            sätt kan stimulera barns språkutveckling.
          </note>
          <note>
            Vi vill fortsätta med kunskapslyftet. Vi ser det livslånga lärandet
            som en nödvändighet i det framtida samhället, där bristen på arbetskraft
            bara kommer att öka. Många vuxna kommer att byta jobb flera gånger.
          </note>
          <note>
            Man kommer ständigt att gå in till ett nytt lärande.
          </note>
          <note>
            Herr talman! Staten, regeringen, ger nu de ekonomiska möjligheterna.
            För mig är det viktiga nu att varje lärare, varje elev, varje
            förälder och skolledare tillsammans utformar sin skola. De rättar
            sig efter de nationella målen - men hur de ska nå dem är upp till
            den enskilda skolan.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 12 oktober.
          </note>
          <note>
            3 § Avsägelser
          </note>
          <note>
            Förste vice talmannen meddelade att Annelie
          </note>
          <note>
            Enochson (kd) avsagt sig uppdraget som suppleant i skatteutskottet.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Helena Höij
          </note>
          <note>
            (kd) avsagt sig uppdraget som suppleant i socialförsäkringsutskottet.
          </note>
          <note>
            Kammaren biföll denna avsägelse.
          </note>
          <note>
            4 § Kompletteringsval till vissa utskott
          </note>
          <note>
            Förste vice talmannen meddelade att Kristdemokraternas riksdagsgrupp
            på grund av uppkomna vakanser anmält Sven Brus som suppleant i
            skatteutskottet och Desirée Pethrus Engström som suppleant i socialförsäkringsutskottet.
          </note>
          <note>
            Förste vice talmannen förklarade valda till
          </note>
          <note>
            suppleant i skatteutskottet
          </note>
          <note>
            Sven Brus (kd)
          </note>
          <note>
            suppleant i socialförsäkringsutskottet
          </note>
          <note>
            Desirée Pethrus Engström (kd)
          </note>
          <note>
            5 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att bordläggningsplenum skulle
            äga rum fredagen den 20 oktober kl. 11.00. Aviserat interpellationssvar
            kl. 9.00 skulle utgå.
          </note>
          <note>
            6 § Ändringar i jämställdhetslagen m.m.
          </note>
          <note>
            Föredrogs arbetsmarknadsutskottets betänkande 2000/01:AU3
          </note>
          <note>
            Ändringar i jämställdhetslagen m.m. (prop.
          </note>
          <note>
            1999/2000:143).
          </note>
          <note type="speaker">
            Anf. 19 KENT OLSSON (m):
          </note>
          <note>
            Herr talman! Jag har en 24-årig dotter. Många gånger under hennes
            uppväxt har jag, som många andra föräldrar, funderat över hur
            hennes liv skulle gestalta sig. Speciellt under skoltiden och
            tonåren var jag självfallet många gånger orolig. Jag var orolig
            bl.a. över det språkbruk som många ungdomar har mot framför allt
            tjejer. Könsord blir tyvärr allt vanligare. Detta kan inte accepteras.
            Denna nedvärderande syn på tjejer och kvinnor måste försvinna.
            Språkbruket sprider sig tyvärr också allt längre ned i åldrarna.
          </note>
          <note>
            Denna syn på tjejer och kvinnor och dessa attityder måste förändras.
            Här har föräldrar, skola och samhälle en viktig uppgift att ta
            itu med.
          </note>
          <note>
            Men tyvärr är det inte bara i skolåldern som många kvinnor får
            utstå sådant som man inte ska behöva utstå. Alltfler kvinnor misshandlas
            och våldtas i Sverige av i dag. Varje år mördas 25 kvinnor i
          </note>
          <note>
            Sverige. 1998 anmäldes 20 104 fall av misshandel eller grov misshandel
            mot kvinnor. Det var en ökning med 6 % från 1997. I 48 % av fallen
            kunde inte brotten beivras. Alltfler, både yngre och äldre, kvinnor
            är rädda för att gå ut på kvällarna. Så får det inte vara.
          </note>
          <note>
            Kvinnor ska inte behöva ha överfallslarm för att gå ut.
          </note>
          <note>
            Det är en skam och en skandal att detta tillåts ske i
          </note>
          <note>
            Sverige i dag. Kvinnomisshandel är det yttersta uttrycket för
            kvinnoförakt. Det måste ges större resurser till polis och åklagare.
            Lagstiftningen måste ses över och straffen för våldsbrott mot
            kvinnor måste skärpas.
          </note>
          <note>
            Permissionsreglerna måste ses över. Misshandlade kvinnor måste
            ges rätt till stödperson. Kvinnors situation måste förbättras.
          </note>
          <note>
            Det finns alltså mycket att göra i Regeringskansliet. Jämställdhetsminister
            Margareta Winberg har mycket att prata om med sina regeringskolleger
            -
          </note>
          <note>
            mycket viktigare saker än att lägga fram en jämställdhetslagstiftning
            som enligt hennes tidigare kollega Ines Uusmann är ett rent lurendrejeri
            och som för oss tillbaka till 1980-talets rigida struktur med
            nomenklaturbestämda lönegrader. Hon, och sex andra kvinnliga chefer,
            fortsätter med att säga: Den arbetsvärdering som jämställdhetsministern
            vill ha som en metod att uppnå jämställda löner är en kall vind
            från det förflutna.
          </note>
          <note>
            Det är hårda ord för att komma från sju ledande kvinnor med stort
            intresse för jämställdhet och från en tidigare kollega till Margareta
            Winberg! Delas inte
          </note>
          <note>
            Margareta Winbergs värderingar av regeringens medlemmar? Nog
            är det märkligt att en tidigare kollega till Margareta Winberg
            kallar hennes förslag för en kall vind från det förflutna.
          </note>
          <note>
            Vad har då fått dessa kvinnor att ta i så hårt mot
          </note>
          <note>
            Margareta Winberg? Jo, det är att regeringen i propositionen
            föreslår att en lönekartläggning ska genomföras. Syftet med kartläggningen
            anges vara att upptäcka, åtgärda och förhindra löneskillnader
            som inte är sakliga från könssynpunkt vid lika och likvärdigt
            arbete.
          </note>
          <note>
            Detta innebär emellertid en direkt koppling till det av regeringen
            föreslagna diskrimineringsförbudet.
          </note>
          <note>
            Kartläggningen kommer därför i praktiken att innebära att arbetsgivaren
            tvingas att göra samma undersökningar som inför en lönediskrimineringstvist
            i domstol. Arbetsgivaren är alltså tvungen att visa om arbetena
            är lika eller likvärdiga. Dessutom tvingas denne redan i samband
            med förhandlingar om lön m.m. att ange sakliga från kön oberoende
            skäl för varje del av den lön som varje enskild arbetstagare ska
            ha. Det sistnämnda är en omöjlighet, då det aldrig i en förhandling
            torde finnas sådana överväganden av alla delar som diskuteras
            att de går att motivera i förhållande till varandra.
          </note>
          <note>
            Gynnar då arbetsvärdering kvinnor mer än män?
          </note>
          <note>
            Det är en intressant fråga. Vid den av utskottet genomförda uppvaktningen
            av arbetsmarknadens parter presenterades som exempel en studie
            som gjorts inom
          </note>
          <note>
            Arbetsmarknadsverket. I den studien genomfördes en arbetsvärdering
            där syftet var att få bort osakliga löneskillnader. Metoden som
            valdes var arbetsvärdering och löneanalys enligt en domstolsmodell.
            Målet med testet var att kartlägga samtliga 11 000 anställda.
          </note>
          <note>
            Kostnaderna för genomförandet blev ca 12 miljoner kronor för
            uppbyggnad av system. Detta arbete tog två och ett halvt år i
            anspråk. Genomförandet av studien gjordes under åren 1995-1997,
            och kostade ca
          </note>
          <note>
            9,9 miljoner kronor. Totalkostnaden blev således 22
          </note>
          <note>
            miljoner kronor för denna arbetsvärdering!
          </note>
          <note>
            Resultatet blev att 57 % av arbetena gick att värdera. På gruppnivå
            upptäcktes ett flertal oförklarliga löneskillnader, men på individnivå
            kunde endast ett fåtal osakliga skillnader påträffas. Det visades
            sig dessutom svårt att, som löneanalysen kräver, skapa en mängd
            detaljerade löneskäl. Slutsatsen var att metoden var för tids-
            och resurskrävande i förhållande till det utbyte som arbetet gav.
            Arbetsmarknadsverket har därför slutat att arbetsvärdera och ska
            i stället utveckla systematiska lönekriterier. Ingenting i den
            här studien visade att kvinnor gynnades av denna arbetsvärdering.
          </note>
          <note>
            Jag tycker att det är mycket intressant att notera resultatet
            från denna värdering.
          </note>
          <note>
            Arbetsgivarrepresentanter från såväl kommuner som landsting har
            dessutom beräknat kostnaden till i vart fall flera 100-tals miljoner
            kronor för att genomföra det förslag som regeringen nu lagt fram.
            Om det skulle genomföras överallt i arbetslivet är kostnaden mer
            än 10 miljarder kronor. Det är pengar som får tas från bl.a. vård,
            skola och omsorg där de behövs bättre än för en arbetsvärdering
            som inte ger mer jämställda löner. Med tanke på den debatt vi
            hade tidigare i dag är det ingen tvekan om att pengarna behövs
            bättre inom vård, skola och omsorg i stället för att läggas på
            en arbetsvärdering.
          </note>
          <note>
            Det är inte bara Arbetsmarknadsverket som har gjort detta. Utredaren
            Ingemar Mundebo skrev redan i
          </note>
          <note>
            Löneskillnadsutredningens betänkande: "Jag är medveten om att
            systematisk arbetsvärdering är ett oprecist instrument och i sig
            bygger på subjektiva värderingar."
          </note>
          <note>
            Även utredaren Hans Stark uttalade sig i Jämställdhetsutredningens
            betänkande på följande sätt:
          </note>
          <note>
            "Det torde vara oomtvistligt att arbetsvärdering är något subjektivt.
            I en lönediskrimineringstvist förhåller det sig ofta på det sättet
            att parterna har olika uppfattningar om vilken betydelse som skall
            tillmätas de skilda kriterier som är av betydelse för värderingen.
            Det blir då en mycket grannlaga uppgift för domstolen att ta ställning."
          </note>
          <note>
            Arbetsvärdering ger alltså inte objektiva besked, men risken
            är stor att arbetsvärdering konserverar gamla värderingar eftersom
            man av resursskäl sällan ser över metodens värderingsgrunder.
            Att göra sådana översyner och att genomföra arbetsvärderingar
            är oerhört resurskrävande.
          </note>
          <note>
            De föreslagna bestämmelserna innebär också att det helt bortses
            från den utveckling mot mer individuella löner som skett under
            de senaste åren. T.ex.
          </note>
          <note>
            visar den föreslagna definitionen av begreppet likvärdigt arbete
            på ett kollektivt synsätt som inte tar i beaktande den enskilde
            arbetstagarens prestationer.
          </note>
          <note>
            Regeringen tar också ett steg bort från principen att lönebildningen
            är en sak för arbetsmarknadens parter och går över till en lönebildning
            där lönesättningen för enskilda ska kunna bli en fråga för myndigheter
            och domstolar.
          </note>
          <note>
            Enligt förslaget ska också Jämställhetsombudsmannen få tillträde
            till arbetsplatsen för att göra undersökningar. Förfarandet kan
            närmast jämställas med en husrannsakan, men med den mycket betydelsefulla
            skillnaden att det inte görs någon bedömning av vilka motstående
            intressen som kränks genom åtgärden. Likaså utgör förslaget om
            rätt för arbetstagarorganisationerna att få ta del av individuella
            löner för icke fackföreningsmedlemmar ett oacceptabelt intrång
            i den enskildes integritet. De villkor som gäller avseende lön
            och andra anställningsvillkor är en angelägenhet endast mellan
            den anställde och arbetsgivaren. Det kan finnas helt legitima
            skäl till att en av dem, eller båda, inte vill att andra ska ta
            del av avtalet, något som måste respekteras.
          </note>
          <note>
            De nu föreslagna reglerna gynnar inte kvinnor utan utgör snarare
            ett hot mot den fria lönebildningen och ett effektivt stopp för
            den mycket positiva utveckling mot mer individuella löner som
            skett under de senaste åren.
          </note>
          <note>
            Förslaget innebär också att arbetsgivarna skulle tvingas satsa
            mycket stora resurser på lönekartläggningsarbetet utan att det
            skulle ge några synbara resultat, medel som kan användas till
            långt mer motiverade åtgärder.
          </note>
          <note>
            Vi moderater vill gå en annan väg än Margareta
          </note>
          <note>
            Winberg. Vi anser att man ska fortsätta på den inslagna vägen
            med individuella löner. Lönen ska sättas individuellt baserat
            på den enskildes utbildning, kunnande och arbetsprestation. Jag
            är övertygad om att detta kommer att ge löner som inte missgynnar
            kvinnor. De offentliga monopolen inom skolan och sjukvården måste
            avskaffas.
          </note>
          <note>
            En konkurrensutsatt vård med fler arbetsgivare än staten kommer
            att ge betydligt högre löner för de kvinnor som i dag arbetar
            inom vården. Privata vårdgivare ger högre löner och bättre villkor
            än landstinget redan i dag. Konkurrens ger högre löner. Bemanningsföretag
            inom vården har gett framför allt kvinnor högre löner. Inom skolområdet
            betalas ofta högre löner i friskolor. Slopade monopol ger alltså
            högre löner för både män och kvinnor.
          </note>
          <note>
            Jag är övertygad om att de närmaste åren kommer att innebära
            att de löneskillnader som finns mellan män och kvinnor stegvis
            kommer att försvinna. Detta kommer att ske utan lagstiftning och
            utan kvotering om regeringen inte förhindrar att alternativ får
            fortsätta att sprida sig inom vård och skola, vilket ju har getts
            antydningar om. Det kommer att ske, inte på grund av utan trots
            denna proposition om arbetsvärdering.
          </note>
          <note>
            Men om Margareta Winberg ändå vill pröva arbetsvärdering, varför
            då inte göra det inom Regeringskansliet? Där tjänar ju män mer
            än kvinnor. Det är kanske enda chansen för Margareta Winberg att
            förändra situationen där. Trots många ministerår har ju jämställdhetsministern
            totalt misslyckats med att utjämna löneskillnaderna där. Men varför
            ska hela det svenska arbetslivet lida för att Margareta Winberg
            inte lyckats förbättra de kvinnliga lönerna inom Regeringskansliet
            och därmed utsättas för detta gigantiska försök?
          </note>
          <note>
            Herr talman! Jag yrkar avslag på propositionen och bifall till
            reservation 1 men står givetvis bakom alla de moderata reservationerna.
          </note>
          <note>
            Anf. 20 CAMILLA SKÖLD JANS-
          </note>
          <note>
            SON (v):
          </note>
          <note>
            Herr talman! Vi i Vänsterpartiet välkomnar den vidareutveckling
            av jämställdhetslagen och jämställdhetsarbetet som vi kommer att
            besluta om senare i dag. Det är framåtsyftande, och det visar
            att det finns en majoritet i Sveriges riksdag som tar kampen mot
            lönediskriminering på fullaste allvar.
          </note>
          <note>
            Trots att Sverige, relativt sett, kommit långt i jämställdhetsarbetet
            finns det mycket som återstår att göra. Fortfarande tjänar kvinnor
            mindre än män.
          </note>
          <note>
            Fortfarande har kvinnor ett större ansvar för det oavlönade arbetet
            som utförs i samhället. Fortfarande har kvinnor lägre representation
            på högre befattningar osv.
          </note>
          <note>
            Att det är så här är självfallet ingen naturlag - då vore det
            kanske lättare att ändra på det - utan det handlar om maktmönster
            som byggts upp genom århundraden. Dessa maktmönster går igen överallt
            och vi omfattas alla av dem. Och vi inte bara omfattas av dem,
            utan vi upprätthåller dem också på olika sätt och reproducerar
            dem.
          </note>
          <note>
            Eftersom vi alla på olika sätt deltar i de här strukturerna fordras
            det medvetenhet för att upptäcka mönstren. Det fordras ett metodiskt
            arbete för att få till stånd förändringar. Det fordras ett metodiskt
            arbete som dels hjälper oss att synliggöra värderingar och orättvisor
            mellan kvinnor och män, dels ger oss verktyg för att förändra
            och förebygga.
          </note>
          <note>
            Det är mot den bakgrunden vi ska se de föreslagna förändringar
            i jämställdhetslagen som vi i dag ska debattera och besluta om.
            Det är förslag som syftar till att lika lön för lika arbete ska
            gälla.
          </note>
          <note>
            Betänkandet innehåller flera viktiga förändringar.
          </note>
          <note>
            Några har mer juridisk karaktär, som införandet av en enhetlig
            bevisregel, definitioner av direkt och indirekt diskriminering
            osv. Men det finns också förslag som har mer direkt bäring på
            det praktiska arbetet som parterna har att göra: att arbetsgivare
            och arbetstagare ska samverka i arbetet när det gäller jämställdhet,
            att kollektivavtalsbärande facklig organisation har rätt att ta
            del av löneuppgifter och anställningsförmåner, osv.
          </note>
          <note>
            Men det centrala inslaget och det som kan bära jämställdhetsarbetet
            framåt är ändå parternas arbete med lönekartläggningen. Här bygger
            man in, via lagstiftning, ett verktyg som gör det möjligt att
            på alla arbetsplatser synliggöra eventuellt osakliga löneskillnader
            för att dessa sedan ska kunna åtgärdas och förebyggas. Skyldigheten
            att kartlägga är i och för sig inte ny. Det nya är att vi skärper
            och tydliggör syfte och innehåll. Det handlar alltså inte om någon
            systematisk arbetsvärdering, utan det handlar om att ta fram ett
            underlag för parterna att jobba utifrån.
          </note>
          <note>
            Vi i Vänsterpartiet menar att det inte endast är resultatet av
            kartläggningsarbetet som är viktigt, utan det ligger också ett
            värde i själva processen och i arbetet med att ta fram uppgifterna.
            Vi menar att det kommer att öka medvetenheten om de mekanismer
            som resulterar i de orättvisor mellan könen som finns.
          </note>
          <note>
            Det kommer också att föra med sig initiativ även till andra jämställdhetsåtgärder.
          </note>
          <note>
            I debatten har det, som vi bl.a. hörde här tidigare, framförts
            en oro för att arbetet med kartläggningen ska vara dyrt, krångligt
            och tidsödande. Tycker man att det är så viktigt att man vill
            satsa 22 miljoner kronor på att bygga upp ett system är väl det
            bra, men det verkar tämligen onödigt. Här kan man dra en parallell
            till den diskussion som har varit om jämställdhetsplanerna för
            övrigt. Det har i debatten figurerat uppgifter om vilka enorma
            kostnader det finns för att arbetsgivarna ska få till stånd jämställdhetsplaner.
          </note>
          <note>
            JämO har i en enkät tittat på vad det egentligen är som har förhindrat
            att jämställdhetsplaner inte har fått den utbredning som man skulle
            vilja ha. Det handlar inte om kostnader. Det är inte det som är
            problemet, utan det är ett argument som förs fram i debatten som
            man inte har kunnat hitta någon saklig grund för.
          </note>
          <note>
            Hur man ser på arbetet med lönekartläggning handlar nog i grund
            och botten om hur man faktiskt förhåller sig till problematiken
            när det gäller lönediskriminering. Finns medvetenheten om att
            kvinnor, som faktiskt utgör halva mänskligheten, systematiskt
            underordnas männen, finns kunskapen om att 8-10 %
          </note>
          <note>
            av löneskillnaderna verkar vara osakliga, torde det vara ett
            kärt besvär att lägga ned lite tid på att försöka undanröja de
            här orättvisorna.
          </note>
          <note>
            I det här sammanhanget går det inte att undvika att nämna moderaterna,
            som återigen i jämställdhetsfrågor skiljer ut sig. Trots all statistik,
            trots alla undersökningar, alla fakta, alla belägg som finns för
            att kvinnor konsekvent missgynnas i fråga om löne- och anställningsvillkor
            stoppar moderaterna likt strutsen huvudet i sanden och muttrar
            att det helt saknar stöd i fakta att kvinnor skulle diskrimineras
            i lönehänseende. I stället hänvisar man till att det är skillnaden
            i utbildning, befattning och yrkesval som är avgörande.
          </note>
          <note>
            För det första är ju även dessa kriterier till stor del uttryck
            för bristande jämställdhet. Även i dessa frågor
          </note>
          <note>
            - utbildning, befordringsgång, yrkesval etc. - måste vi bedriva
            ett aktivt jämställdhetsarbete. För det andra förtar detta inte
            vikten av ett förändringsarbete riktat mot osakliga löneskillnader,
            tvärtom. Det snarare förstärker vikten.
          </note>
          <note>
            Paradoxalt nog visar moderaterna med sin avskärmning från verkligheten
            att det faktiskt är nödvändigt med en lagstiftning i botten som
            säkerställer att arbetet mot lönediskriminering fortskrider.
          </note>
          <note>
            Sammanfattningsvis menar vi att vi med de här förändringarna
            i jämställdhetslagen tar ett viktigt steg framåt i arbetet med
            att komma till rätta med en del av de orättvisor som finns mellan
            kvinnor och män på arbetsmarknaden. Det här arbetet kommer att
            följas upp efter en treårsperiod, och det ska bli intressant att
            se vad som då har hänt. I Vänsterpartiet ser vi redan nu flera
            möjliga vägar att komma vidare, kanske genom att införa en rätt
            till grupptalan, kanske genom att införa en modell à la Kanada
            där en viss del av lönesumman avsätts till en särskild pott som
            ska användas till att minska osakliga löneskillnader. Med det
            vill vi ha sagt att det inte finns någon anledning att slå sig
            till ro med de förändringar vi beslutar om i dag. Det finns mer
            att göra.
          </note>
          <note>
            Med de orden, herr talman, vill jag börja med att yrka bifall
            till utskottets hemställan i den första delen av betänkandet.
          </note>
          <note>
            Sedan har vi en andra del som handlar om motioner som inte är
            direkt kopplade till propositionen om jämställdhetslagen. Här
            behandlas ett brett spektrum.
          </note>
          <note>
            Utan att nedprioritera något tänkte jag lyfta fram två områden,
            dels utvidgningen av jämställdhetslagen, dels Arbetsdomstolens
            arbete.
          </note>
          <note>
            När det gäller utvidgningen av jämställdhetslagens tillämpningsområde
            har Vänsterpartiet upprepade gånger rest kravet på att jämställdhetslagen
            i alla avseenden har lika stor betydelse för elever och studenter
            som för anställda. I dag finns det inte något motsvarande skydd
            inom utbildningsväsendet som det gör på arbetsmarknaden. Detta
            måste vi självfallet göra något åt. Här finns det flera partier
            som är eniga i synsättet, och regeringen har å sin sida uttryckt
            att frågan är angelägen och att man avser återkomma i annat sammanhang.
            Eftersom statsrådet Margareta
          </note>
          <note>
            Winberg som vanligt är på plats när vi debatterar jämställdhet
            - det uppskattas - kanske vi kan få ett konkretiserande av vad
            vi har att vänta när det gäller en utvidgning som även omfattar
            utbildningsväsendet.
          </note>
          <note>
            Till sist några ord om Arbetsdomstolens arbete.
          </note>
          <note>
            Även här finns motioner från flera partier om än med lite olika
            inriktning. Huvudprincipen för Arbetsdomstolens sammansättning
            är fyra intresseledamöter och tre opartiska jurister. Den har
            dessutom i praktiken kommit att vara starkt manligt dominerad.
          </note>
          <note>
            Den här sammansättningen är naturlig och funktionell när det
            gäller att tolka kollektivavtal och i andra mål där ett arbetstagarintresse
            står mot ett arbetsgivarintresse. Här kan intresseledamöternas
            kännedom om förhållandena på arbetsmarknaden tillföra viktig sakkunskap.
            Men arbetsgivar- och arbetstagarrepresentanter är inte och kan
            inte fungera som experter på diskrimineringsjuridik. I de målen
            saknas ju oftast konflikten arbetstagare-arbetsgivare. Det handlar
            nästan alltid om att olika arbetstagargrupper ställs mot varandra,
            och skiljelinjen går snarare mellan kvinnliga och manliga värderingar.
            Mot denna bakgrund är inte Arbetsdomstolens sammansättning godtagbar.
            Vi menar att det bör införas regler som garanterar en jämn könsfördelning
            när AD ska pröva mål om diskriminering på grund av kön. Dessutom
            menar vi att två av ledamöterna bör vara experter på diskrimineringsjuridik
            och jämställdhetsfrågor.
          </note>
          <note>
            Som avslutning vill jag yrka bifall till vår reservation om Arbetsdomstolens
            sammansättning, reservation 26, under mom. 44.
          </note>
          <note type="speaker">
            Anf. 21 KENT OLSSON (m) replik:
          </note>
          <note>
            Herr talman! Det var intressant att höra hur lätt och snabbt
            Camilla Sköld Jansson avvisar den kritik som har framförts. De
            sju cheferna inom Arbetsgivarverket är samtliga kvinnor och någon
            av dem var tidigare statsråd i den socialdemokratiska regeringen.
          </note>
          <note>
            Som jag tog upp i mitt anförande fanns det även kritik från Ingemar
            Mundebo och från Hans Stark, som bägge två hävdar att en arbetsvärdering
            är någonting subjektivt, ett oprecist instrument som helt bygger
            på subjektiva värderingar.
          </note>
          <note>
            Är det så att Camilla Sköld Jansson anser att lönerna i fortsättningen
            ska sättas utifrån subjektiva värderingar? Ska vi gå ifrån individuell
            lönesättning, som vi så framgångsrikt har lyckats med?
          </note>
          <note>
            Är det så att Camilla Sköld Jansson nu helt plötsligt inte anser
            det vara bra att parterna sysslar med lönefrågor? Det finns ju
            faktiskt ett ramavtal där man säger att inga löner ska ges som
            beror på könsskillnader och att man så snabbt som möjligt ska
            försöka att utjämna de löner som hittills har visat sig inte vara
            helt lika beroende på kön.
          </note>
          <note>
            Man har talat om detta, och parterna är överens om detta i ett
            ramavtal. Är det nu så att det som parterna är överens om inte
            är riktigt? Det förvånar mig att detta kommer från en vänsterpartist.
          </note>
          <note>
            Slutligen: Varför ger man sig, Camilla Sköld
          </note>
          <note>
            Jansson, in på ett försök som så totalt har misslyckats? Arbetsmarknadsverket
            har gjort detta försök, som kostade oerhört mycket pengar, och
            man slutade med det därför att det inte gav någonting. Man kom
            fram till att man kunde klara 57 % men inte övriga
          </note>
          <note>
            43 %. Detta gjordes till oerhört stora kostnader. Finns det inte
            något som helst kostnadsmedvetande inom
          </note>
          <note>
            Vänsterpartiet?
          </note>
          <note type="speaker">
            Anf. 22 CAMILLA SKÖLD JANSSON (v)
          </note>
          <note>
            replik:
          </note>
          <note>
            Herr talman! Först några ord om det faktum att det även finns
            kvinnor som kan rikta kritik mot det här eller att det finns element
            i kollektivavtal och hos de fackliga organisationerna och arbetsgivarorganisationerna
            som går emot den här kritiken. Man förstår det om man har insett
            att den bristande jämställdheten beror på strukturer som genomsyrar
            hela samhället:
          </note>
          <note>
            män, kvinnor, alla institutioner och alla organisationer. Det
            är det som motiverar att man faktiskt måste använda en lagstiftningstaktik
            och ett metodiskt arbetssätt för att komma till rätta med de här
            strukturerna.
          </note>
          <note>
            Sedan gäller det också att skilja mellan lönekartläggningsarbete
            och arbetsvärdering. Det är två skilda saker. Lönekartläggningsarbetet
            gäller inte något märkligare än att ta fram ett underlag som behövs
            för att man på arbetsplatser ska kunna jobba med de här frågorna.
            Arbetsvärdering är varken mer eller mindre subjektiv än juridik
            eller andra sätt att betrakta olika verksamheter. Det finns arbetsvärderingsexperter
            bl.a. i Storbritannien och en massa kunskap som JämO säkert kan
            bistå med att sprida vidare.
          </note>
          <note>
            När det gäller problem eller svårigheter med kartläggningsarbetet,
            eventuella kostnader osv. hävdar jag bestämt att det i grund och
            botten handlar om ett förhållningssätt till problematiken. Är
            man intresserad av att faktiskt bekämpa de diskrimineringsmekanismer
            som finns, är det inte något större besvär att göra det metodiska
            arbete som man faktiskt får hjälp med en bra teknik för i det
            här förslaget.
          </note>
          <note type="speaker">
            Anf. 23 KENT OLSSON (m) replik:
          </note>
          <note>
            Herr talman! Låt mig läsa lite grann ur den nämnda artikeln:
          </note>
          <note>
            "Vi sju kvinnliga ledamöter i Arbetsgivarverkets styrelse, samtliga
            chefer för statliga myndigheter - -
          </note>
          <note>
            - är mycket engagerade i arbetet för jämställdhet mellan kvinnor
            och män på alla olika plan. Vi engagerar oss också kraftfullt
            för att våra respektive myndigheter skall sköta sina uppgifter
            så effektivt som möjligt."
          </note>
          <note>
            Ändå säger dessa kvinnor att det här för oss tillbaka till 1980-talets
            rigida strukturer med nomenklaturbestämda lönegrader. De säger
            också att de faktiskt ser den här värderingen som ett lurendrejeri.
            Det verkar som om Camilla Sköld Jansson inte tycker om vad de
            säger. Notera att dessa sju kvinnor inte är vilka kvinnor som
            helst! Det är kvinnor i Arbetsgivarverkets styrelse, en kvinna
            som tidigare har varit statsråd i den regering där Margareta Winberg
            nu sitter och kvinnor som säger sig vara oerhört intresserade
            av detta.
          </note>
          <note>
            De har sett vad som har hänt i de försök som har gjorts inom
            Arbetsmarknadsverket. Varför säger då
          </note>
          <note>
            Camilla Sköld Jansson helt plötsligt: Vad de här sju kvinnorna
            säger är inget att bry sig om. Varför lyssnar hon inte på den
            massiva kritik som framförs, och varför tror hon inte på parterna
            som själva säger att de vill lösa de problem som finns?
          </note>
          <note>
            Vad gäller att arbetsvärdering inte skulle vara subjektiv: Finns
            det någonting någonstans som visar att arbetsvärdering inte är
            subjektiv? Det är klart att om man väljer att sticka huvudet i
            sanden och inte lyssna på vad människor säger, kan man få fram
            att arbetsvärdering inte är subjektiv.
          </note>
          <note type="speaker">
            Anf. 24 CAMILLA SKÖLD JANSSON (v)
          </note>
          <note>
            replik:
          </note>
          <note>
            Herr talman! Det förtjänar att återigen upprepas att det som
            vi talar om är strukturer som löper genom alla områden, institutioner,
            organisationer osv. i samhället. Ska man komma till rätta med
            den här diskrimineringen, som alltså riktar sig mot halva mänskligheten,
            krävs det medvetenhet, ett metodiskt arbete och en lagstiftning
            att utgå från.
          </note>
          <note>
            Jag tycker att moderaterna ska vara ärliga i sin uppfattning
            att det för deras del inte handlar om ifall det är besvärligt
            att göra det här kartläggningsarbetet utan om att de - som de
            skriver i sin motion - vill påstå att det inte finns några löneskillnader.
            Det handlar för er del om att ni påstår att kvinnor inte diskrimineras
            t.ex. på grund av graviditet. Säg ut ärligt var er kritik ligger!
          </note>
          <note type="speaker">
            Anf. 25 MAGNUS JACOBSSON (kd):
          </note>
          <note>
            Herr talman! För oss kristdemokrater är den här debatten oerhört
            viktig. Den handlar om grundläggande människovärde. Den handlar
            om en likhet som gäller inte bara mellan åldrar, olika sexuella
            läggningar, handikapp och liknande utan en könslikhet och en könsjämställdhet.
            För oss är det här en viktig fråga att lyfta fram, framför allt
            utifrån det nuläge som faktiskt finns.
          </note>
          <note>
            Jag är personligen lite förvånad över moderaternas hållning.
            De verkar inte ens se nuläget. Det är glädjande att man debatterar
            det kvinnovåld som finns. Det är gott att man ser det, men självklart
            finns det också olikheter vad gäller löner. Det är klart belagt
            i statistik att kvinnor har 85 % av männens lön för likvärdiga
            arbeten. Det är konstigt att man inte kan bejaka den verkligheten.
          </note>
          <note>
            Men det finns också andra faktiska olikheter som vi borde jobba
            med. Jag var själv en gång i det läget att jag, liksom många andra,
            var pappa till tre barn.
          </note>
          <note>
            Jag råkade vara gift, och när jag sökte jobb frågade ingen hur
            jag klarade barnomsorgen. När min dåvarande hustru sökte jobb
            frågade man däremot hur hon klarade sin barnomsorg. När vi sedan
            hade skilts och jag var ensam med barn frågade man mig helt plötsligt
            hur jag klarade barnomsorgen.
          </note>
          <note>
            Det finns alltså en attitydskillnad i synen på barnomsorgen.
            Jag skulle vilja säga att det här är ett av de riktigt stora problemen
            i jämställdhetsdebatt och arbetsliv. Det värsta med det är att
            vi inte kommer åt det via lagar utan att det troligtvis handlar
            om attityder.
          </note>
          <note>
            Nuläget är alltså tyvärr rätt tråkigt, bl.a. lönemässigt. Det
            är svårt att vara kvinna och samtidigt jobba.
          </note>
          <note>
            Våld mot kvinnor är ett faktum som vi måste titta på.
          </note>
          <note>
            En annan mycket intressant upplevelse som många unga kvinnor
            säger sig ha är att de känner sig jämställda när de går i skolan,
            t.ex. på gymnasiet, men att de när de kommer ut i arbetslivet
            helt plötsligt märker att de nog inte är så jämställda.
          </note>
          <note>
            Självklart måste vi jobba med de här frågorna.
          </note>
          <note>
            Herr talman! En följdfråga blir givetvis om man åtminstone kan
            erkänna att vi har ett problem, nämligen vad vi tänker göra. Det
            finns åtminstone tre vägar att gå. Den första är väldigt individuell,
            och jag är inte säker på att vi på den når ända fram.
          </note>
          <note>
            Den andra vägen är att lägga över mycket på parterna och säga
            att det är fråga om ett partsansvar. Vi kristdemokrater lägger
            stor tyngd vid parterna på arbetsmarknaden. Mycket av den lagstiftning
            som vi i dag kommer att diskutera innebär egentligen ett underkännande
            av parternas arbete. De borde ha varit tydligare.
          </note>
          <note>
            Ytterligare en anekdot: Jag har en mycket god vän som är socialdemokrat
            och fackligt aktiv, en gentleman i 50-årsåldern. När jag pratade
            om jämställdhet med honom sade han: Vad då, jämställdhet? Jag
            har inte läst det kapitlet än.
          </note>
          <note>
            Om fackombud har den attityden är det klart att vi får problem
            på marknaden. Det är oerhört viktigt att parterna tar sitt ansvar.
          </note>
          <note>
            Den tredje vägen är lagstiftning, där s och v oftast är väldigt
            snabba, men frågan är om vi ibland inte går för långt. Vad hjälper
            det om vi nu skärper lagstiftningen ytterligare utan att ha parterna
            med oss? Lagstiftning och attityder måste här gå hand i hand.
          </note>
          <note>
            Fru talman! Vår väg i de här sammanhangen är bl.a., som vi nämner
            i en reservation, jämställdhetsmärkning. Vi vill också att det
            ska bli lättare att vara förälder i arbetslivet. Där fyller bl.a.
            barnomsorgskonto en funktion. Vi vill också att man ser över de
            redan använda jämställdhetsplanerna. Enkätundersökningar visar
            att man enbart inom 24 % av det privata näringslivet har gjort
            upp sådana planer. Inom den offentliga sektorn är andelen bara
            73 %, trots att sådana planer ska utarbetas. Det borde utredas
            vilka konsekvenser detta får.
          </note>
          <note>
            Det är likadant med den nya inriktningen på arbetsvärdering,
            lönekartläggning och handlingsplaner.
          </note>
          <note>
            Det är ett faktum just nu att de olika parterna är oense om det
            här är kraftfullt eller inte. Man är oense om det här är effektivt
            eller inte. Det finns en stor diskussion om vad det kommer att
            bli för kostnader.
          </note>
          <note>
            Om vi inte ens har parterna helt med oss, vi vet inte kostnaden,
            vi vet inte effektiviteten av det hela, varför gå hela vägen?
            Den frågan ställer jag till Martin Nilsson. Borde det inte vara
            lättare att göra som vi kristdemokrater säger, nämligen att göra
            försök inom offentlig sektor och sedan utvärdera?
          </note>
          <note>
            Fru talman! Vi kristdemokrater står givetvis bakom detta anförande
            och våra egna reservationer, men för tids vinnande ställer vi
            oss här bakom reservation
          </note>
          <note>
            6.
          </note>
          <note type="speaker">
            Anf. 26 KENT OLSSON (m) replik:
          </note>
          <note>
            Fru talman! Visst finns det i dag skillnader i lön.
          </note>
          <note>
            Men frågan är vad skillnaderna i lön beror på. Vi har tagit fram
            en undersökning som visar att löneskillnaderna inte förklaras
            med kön. Det finns andra undersökningar, Magnus Jacobsson, som
            visar att det kan vara fråga om kön. Detta visar bara att olika
            undersökningar visar olika saker.
          </note>
          <note>
            Jag tycker att det är viktigt att vi får en utjämnad marknad,
            dvs. inga löner ska vara olika beroende på vilket kön man har.
            Däremot är det viktigt att ha individuella löner.
          </note>
          <note>
            För oss är det viktigt - och det vet jag att också kristdemokraterna
            anser - att ta bort de offentliga monopolen. Det har visat sig
            att privat sjukvård eller sjukvård som styrs av kooperativa vårdinrättningar
            har givit större löneökningar. Det är framför allt kvinnor som
            hittills i stor omfattning jobbar där.
          </note>
          <note>
            Samma sak är det inom skolan. När monopolen minskar blir det
            högre löner för framför allt kvinnor.
          </note>
          <note>
            Detta har också visat sig med de bemanningsföretag som har vuxit
            upp. Jag kan glädja Magnus Jacobsson
          </note>
          <note>
            - om han inte visste om detta i förväg - att för oss moderater
            är det helt självklart att inga löneskillnader ska bero på kön.
          </note>
          <note>
            Däremot vill jag avslutningsvis ställa en fråga till
          </note>
          <note>
            Magnus Jacobsson. Hur kan det komma sig att man å ena sidan pratar
            negativt kring förslaget som har lagts fram från regeringens sida
            och å andra sidan kan tänka sig försöksverksamhet någonstans?
          </note>
          <note type="speaker">
            Anf. 27 MAGNUS JACOBSSON (kd) replik:
          </note>
          <note>
            Fru talman! När det gäller resonemanget om monopol delar jag
            till fullo Kent Olssons uppfattning.
          </note>
          <note>
            Den antagligen största jämställdhetsreform vi kan göra inom löneområdet
            är att låta det bli mer konkurrens. Där är bemanningsföretagen
            ett praktexempel på hur lönerna nu går upp för sjuksystrar, vilket
            är positivt, korrekt och bra.
          </note>
          <note>
            Det är självklart att vi ska ha individuell lönesättning. Men
            den ska vara individuell såtillvida att vi faktiskt inte missgynnar
            någon bara för att den råkar ha ett visst kön. Det är också glädjande
            att vi är överens.
          </note>
          <note>
            Men jag kritiserade just statistik. Det finns en undersökning
            som pekar åt ett håll, och det finns en mångfald av statistik
            som säger att detta är ett problem - då blir jag som borgerlig
            politiker frustrerad över att det just råkar vara borgerliga politiker
            som väljer den enda undersökningen som visar sin egen väg. Det
            är bra att vi konstaterar att vi har ett problem. Kom och låt
            oss åtgärda det!
          </note>
          <note>
            Den sista frågan tappade jag tyvärr.
          </note>
          <note type="speaker">
            Anf. 28 KENT OLSSON (m) replik:
          </note>
          <note>
            Fru talman! För att hjälpa Magnus Jacobsson kan jag återupprepa
            frågan. Hur kommer det sig att man kritiserar det kartläggningssystem
            man vill göra och att man ändå från kd:s sida säger att man kan
            tänka sig att göra detta i vissa delar? Det kanske finns någon
            form av balans. Antingen tycker man om det eller så tycker man
            inte om det. Man kan inte tycka lite om det.
          </note>
          <note>
            Låt oss avsluta lönediskussionen. Vi kan väl vara överens om
            att det är rent nonsens att påstå att vi moderater inte skulle
            vilja ha löner som är lika för män och kvinnor. För oss är det
            självklart att män och kvinnor ska ha precis samma löner om de
            utför precis samma arbete. Det är också viktigt att vi har individuella
            löner. Därmed kan både män och kvinnor hamna i ett läge att de
            får högre lön.
          </note>
          <note>
            Vi ser att löneutvecklingen faktiskt går åt rätt håll även om
            det tar för lång tid. Den diskussionen borde vi kunna föra bort
            från debatten om att vi inte skulle vilja ha lika löner. Det känns
            lite fånigt att ha en sådan diskussion i ett sådant här seriöst
            forum.
          </note>
          <note type="speaker">
            Anf. 29 MAGNUS JACOBSSON (kd) replik:
          </note>
          <note>
            Fru talman! Jag har inte anklagat Kent Olsson för att inte vilja
            ha lika löner. Det gällde den undersökning vi diskuterade.
          </note>
          <note>
            När det gäller frågan är detta just precis vad vi har beskrivit.
            Parterna är inte överens om det är bra eller dåligt. Somliga beskriver
            det här som oerhört negativt, andra säger att det är bra. Vi har
            haft en hearing där det har varit helt uppenbart att vi hade två
            olika uppfattningar.
          </note>
          <note>
            Varför måste man å ena sidan kasta ut barnet med badvattnet,
            å andra sidan rusa hela vägen? Är det inte bättre med en försöksverksamhet?
            Det är logiskt.
          </note>
          <note>
            Kritiken från vårt håll är dubbel. Den går dels till moderaterna
            som säger att det inte ska vara försök, dels till socialdemokraterna
            som vill försöka överallt på en gång.
          </note>
          <note type="speaker">
            Anf. 30 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag tänkte gå vidare i diskussionen om kd:s dubbelhet.
            Till betänkandet finns bl.a. en motion där det uttrycks stor tveksamhet
            till lagstiftning. Det framgår att det faktum att problemen med
            att lönediskriminering kvarstår skulle tala för att lagstiftningen
            inte är särskilt användbar som instrument. Sedan finns det en
            motion från samme motionär som talar om behovet av att intensifiera
            arbetet mot lönediskriminering via JämO, men om det visar sig
            att det inte går att komma fram via lagstiftningen ska man återkomma
            med ny lagstiftning för att gå vidare. Varför denna kluvenhet?
            Hur ställer sig kd till lagstiftning i jämställdhetsfrågor?
          </note>
          <note type="speaker">
            Anf. 31 MAGNUS JACOBSSON (kd) replik:
          </note>
          <note>
            Fru talman! Vi anser att det är positivt med lagstiftning i jämställdhetsfrågor
            där den behövs. Beskrivningen är korrekt. Det beror på att vi
            själva brottas mycket med frågan.
          </note>
          <note>
            Vi konstaterar att det finns skillnader. Frågan är hur vi kommer
            åt dem. En väg är att förstärka JämO.
          </note>
          <note>
            En annan väg är att försöka få parterna att ta större ansvar,
            vilket vi tror når längre. En tredje väg är att göra ett försök
            och se om det fungerar och kommer längre. Det är ett faktum att
            det är problem. Vi vill lösa problemet. Vi är däremot inte helt
            färdiga med hur vi tar oss fram till lösningen.
          </note>
          <note type="speaker">
            Anf. 32 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag uppskattar Magnus Jacobssons tydlighet i fråga
            om att brottas med frågor. Det är några frågor jag hoppas att
            ni fortsätter att brottas med, nämligen vårdnadsbidrag, hushållsnära
            tjänster, abortfrågan osv. Det är viktigt att se till att man
            inte hamnar i en ståndpunkt som direkt innebär en kvinnofälla
            och riskerar att föra jämställdheten åtskilliga steg bakåt.
          </note>
          <note>
            Det viktiga i den här debatten är synen på lönekartläggning och
            det uppdrag som läggs på parterna.
          </note>
          <note>
            Debatten skickar signaler till arbetsgivarna hur man ser på det
            hela politiskt. Därför vill jag att kd på ett mycket tydligt sätt
            gör klart rågången mellan kd:s och moderaternas syn på lönediskriminering.
            Hur ser rågången ut?
          </note>
          <note type="speaker">
            Anf. 33 MAGNUS JACOBSSON (kd) replik:
          </note>
          <note>
            Fru talman! Efter rådande debatt mellan mig och
          </note>
          <note>
            Kent Olsson är det helt uppenbart att vi är överens om att inte
            ha lönediskriminering. Rågången går i frågan om hur vi åtgärdar
            detta. Där är rågången tydlig. Vi säger att vi vill göra ett försök
            innan vi rusar vidare i lagstiftningen. Moderaterna säger nej.
          </note>
          <note>
            Sedan har vi Camilla Sköld Janssons följdfråga om hur vi ser
            på lönediskriminering. Där är det ett faktum att moderaterna inte
            vill ha lönediskriminering, och kristdemokraterna vill inte ha
            lönediskriminering. Och det är glädjande att även Vänstern inte
            vill ha lönediskriminering.
          </note>
          <note type="speaker">
            Anf. 34 MARGARETA ANDERSSON (c):
          </note>
          <note>
            Fru talman! Först vill jag yrka bifall till reservationerna 4
            under mom. 4, 11 under mom. 21, och 21
          </note>
          <note>
            under mom. 37. Jag står bakom övriga reservationer från Centerpartiet
            men nöjer mig med att yrka bifall till de nämnda.
          </note>
          <note>
            Det verkar som att det blivit en tradition i riksdagen att vid
            ungefär samma tidpunkt varje år debattera jämställdhet. Debatten
            är befogad och nödvändig, men jag saknar ett djup, då den ofta
            kommer att handla om den brist på jämlikhet som finns mellan kvinnor
            och män som grupper. Genom att även belysa frågan ur ett individperspektiv
            kan debatten breddas och nya intressanta vinklingar uppkomma.
            På detta sätt kommer även de samhällsstrukturer som begränsar
            individers möjligheter till ansvarstagande och inflytande i dagen.
          </note>
          <note>
            I dagens samhälle problematiseras förhållandet mellan kvinnor
            och män utifrån de könsroller som utvecklats genom historien.
            Detta innebär en paradox.
          </note>
          <note>
            Genom att belysa de skillnader som finns mellan kvinnors och
            mäns möjligheter och inflytande förstärks bilden av det ojämställda
            samhället. Samtidigt är detta nödvändigt för att få en förändring
            till stånd.
          </note>
          <note>
            Det är bara genom att se könsmönstren som vi kan bryta upp dem
            och ge varje människa möjlighet att fritt utvecklas som individ.
            Det faktum att man försöker mäta jämställdhet, jämlikhet och rättvisa
            genom statistik medför att en falsk bild av jämställdheten uppkommer.
          </note>
          <note>
            Fru talman! Centerpartiet tilltror varje människa förmåga att
            förvalta sina möjligheter och att ta ansvar för sig själv och
            för andra. Detta kräver dock att människor ges jämlika villkor
            att förvalta sina möjligheter och har en valfrihet att välja på
            vilket sätt man vill förverkliga sina drömmar.
          </note>
          <note>
            Till följd av detta eftersträvar Centerpartiet en reformering
            av det svenska demokratiska systemet som gör det möjligt för människor
            att i större utsträckning än i dag påverka sin vardag. Statens
            roll ska innefatta att övervaka och förhindra att ojämlikhet i
            valfrihet och ansvar uppkommer för de enskilda individerna.
          </note>
          <note>
            Kort sagt ska staten garantera lika möjligheter att vara olika.
            För att detta ska vara möjligt krävs en större tolerans för olikheter
            och ett ständigt ifrågasättande av strukturer och processer i
            dagens samhälle.
          </note>
          <note>
            Det yttersta målet för Centerpartiets politik är att möjliggöra
            för varje människa, oavsett kön, religion, etnicitet, sexuell
            läggning, ålder eller position i samhället, att växa och förverkliga
            sina drömmar.
          </note>
          <note>
            I många skrifter som behandlar området kring människovärde, demokrati
            eller rättvisa finns meningen om alla människors lika rätt och
            värde nedtecknad. Ett ord med samma innebörd är jämlikhet.
          </note>
          <note>
            Dessa ord är det väldigt lätt att säga eller att fästa på ett
            papper, men svårare att realisera. Det är först när värden ställs
            på sin spets som systemet kan utvärderas ordentligt. Erfarenheterna
            i Sverige visar att dessa ord, som så många gånger skrivits ned,
            har haft svårt att få verkligt genomslag i samhällsstrukturen.
          </note>
          <note>
            Fru talman! Ett tydligt exempel på detta är representationen
            i den svenska regeringen och riksdagen, som är det mest jämställda
            parlamentet i världen. Det råder en tämligen jämn könsfördelning
            bland såväl statsråd som riksdagsledamöter, och detta är positivt.
          </note>
          <note>
            Om man däremot väljer att studera vilka som dominerar bland de
            högre tjänstemännen, vars inflytande är stort, ser man att männen
            dominerar. Statistiken visar således att jämställdheten i det
            högsta beslutande organet inom det svenska demokratiska systemet
            är tillfredsställande, medan en djupare analys av maktens ansikte
            visar på betydande brister.
          </note>
          <note>
            Detta är ett exempel på hur statistiken kan ge en skev bild av
            verkligheten. Samma koppling kan göras inom ett flertal områden.
            Detta är beklagligt. Tyvärr förbättras inte bilden nämnvärt om
            man läser det betänkande som ligger till grund för de beslut vi
            ska fatta i dag. Bland de motioner som väckts med anledning av
            regeringens skrivelse och under den allmänna motionstiden finns
            flera goda idéer, som tyvärr avstyrks av utskottet. Detta är symtomatiskt
            för jämställdhetsdebatten i Sverige i dag. Många fina ord nedtecknas,
            men ingenting händer.
          </note>
          <note>
            Ett av de främsta målen med en statlig jämställdhets- och jämlikhetspolitik
            är att visa på den brist som finns inom området och aktivt verka
            för att detta förändras.
          </note>
          <note>
            Fru talman! Jag delar uppfattningen att jämställdhet i grunden
            handlar om människors attityder gentemot varandra och att det
            är dessa attityder som först och främst måste förändras. Men samtidigt
            ser jag mängder av regler, förordningar och ersättningsnivåer
            som ställer upp hinder i vägen för att individerna ska utvecklas
            åt olika håll. Det är dessa hinder som vi i
          </note>
          <note>
            Sveriges riksdag måste göra vårt yttersta för att undanröja.
          </note>
          <note>
            Mainstreaming har på något sätt kommit att bli ordet för dagen.
            Jämställdhetsarbetet ska finnas med som en naturlig del på alla
            nivåer i det politiska systemet. Det som blir ett problem är när
            man ska mäta hur denna mainstreaming slår igenom.
          </note>
          <note>
            I det betänkande vi debatterar i dag och också ska rösta om har
            krav från Centerpartiet om en skärpning av jämställdhetslagen
            så att arbetsgivarna får ett incitament att kartlägga löner och
            avskaffa osakliga löneskillnader blivit tillgodosedda. Det är
            bra, men mer behöver göras på området.
          </note>
          <note>
            I sin rapport Jämställdhet och lönsamhet beskriver NUTEK på ett
            bra sätt möjligheter och metoder att mäta jämställdhet på ett
            mer konstruktivt sätt än den traditionella statistiken - sätt
            och metoder som tar större hänsyn till de enskilda individernas
            förutsättningar och som syftar till att ge alla bättre möjligheter
            inom jämställdhetsområdet.
          </note>
          <note>
            Fru talman! Det handlar om att kartlägga arbetsförhållanden/arbetsmiljö
            eller arbetsorganisationens utformning i förhållande till såväl
            gruppers som individers behov. Genom att studera sjukfrånvaron
            och koppla detta till vilken arbetsuppgift som den sjuke utför
            kan en bild av arbetsmiljö och arbetsförhållanden tecknas. Det
            kan även handla om att det finns rent fysiska hinder på arbetsplatsen,
            som exempelvis avsaknad av hjälpmedel och utrustning, som kan
            försvåra för grupper och individer att utföra sitt arbete.
          </note>
          <note>
            Vidare kan man undersöka i vilken grad det underlättas för både
            kvinnor och män att kombinera arbete och familj. I vilken grad
            finns det skillnader mellan kvinnor och män vad gäller uttag av
            föräldraledighet och vård av sjukt barn, vilket är självklara
            tecken på jämställdhet i företag? Detta är starkt förknippat med
            jämställdhetslagen, som slår fast att arbetsgivaren ska underlätta
            för både kvinnor och män att förena förvärvsarbete och föräldraskap.
          </note>
          <note>
            I vilken grad finns det möjlighet att tillgodose utbildning och
            kompetensutveckling för den enskilde, och vilken utsträckning
            har detta när det gäller rekrytering och befordran av personal?
          </note>
          <note>
            Fru talman! Det är viktigt att ge en bild av vilka attityder
            som genomsyrar arbetsplatsen.
          </note>
          <note>
            Många fler områden kan preciseras, men grunden för detta är att
            det finns jämställdhets- och mångfaldsplaner på arbetsplatserna
            och att en jämställdhetsrevision genomförs för att följa upp dessa
            planer.
          </note>
          <note>
            Vilken metod som används för att genomföra denna jämställdhetsrevision
            kan variera. Ett tänkbart alternativ, som även Kommunförbundet
            har diskuterat, är den s.k. 3 R-metoden, som mäter representation,
            resurser och realia.
          </note>
          <note>
            Detta bör naturligtvis på sikt gälla samtliga arbetsplatser,
            men låt det offentliga gå före med att på försök genomföra detta.
          </note>
          <note>
            Utbildningssystemet är ett annat område där man från regeringens
            sida inte har infört jämställdhetslagens bestämmelser. Vi har
            skolplikt, som tvingar eleverna att gå till skolan men ingen lagstiftning
            som reglerar deras arbetsmiljö i de här viktiga frågorna.
          </note>
          <note>
            Om vi inte börjar redan med de små barnen är det svårt att få
            en attitydförändring att slå igenom fullt ut.
          </note>
          <note>
            Barn gör inte som vi säger utan som vi vuxna gör.
          </note>
          <note>
            Därför är de här frågorna så grundläggande om vi verkligen vill
            förändra samhället.
          </note>
          <note>
            Samordning av lagstiftningen mot diskriminering är ett annat
            krav som Centerpartiet fört fram. Vi anser att man av flera olika
            skäl ska samordna den här lagstiftningen, både för att underlätta
            för dem som ska hantera lagen och för att visa på att det är samma
            grundläggande värderingar som styr om människor blir diskriminerade
            på grund av kön, etnicitet, sexuell läggning, ålder, religion
            eller politisk åsikt.
          </note>
          <note>
            Mångfaldsplaner bör också införas i företag med mer än 50 anställda.
            Det har gett goda resultat i Holland, och liknande lagstiftning
            finns även i USA med gott resultat för mångfalden i företagen.
          </note>
          <note type="speaker">
            Anf. 35 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! När man tar del av Centerpartiets motioner som är
            inriktade på jämställdhetsarbetet finns det mycket att sympatisera
            med. En motion som jag tycker är viktig handlar om föräldralediga
            och deras rätt att inte tappa i löneutveckling när man är borta
            från arbetsplatsen.
          </note>
          <note>
            Margareta Andersson pratar här om mainstreaming och om vikten
            av att jämställdhetsperspektivet ska genomsyra praktiskt taget
            allt det vi gör och inte bara diskuteras i särskilda debatter.
          </note>
          <note>
            Jag kan inte låta bli att fråga hur Centerpartiet ser på mainstreaming
            och jämställdhetsaspekten när det gäller turordningsreglerna,
            som vi diskuterade förra veckan. Hur lever Centerpartiet självt
            upp till målsättningen att jämställdhetsperspektivet ska genomsyra
            alla debatter i riksdagen?
          </note>
          <note type="speaker">
            Anf. 36 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Jämställdhetsdebatten ska genomsyra hela det offentliga
            livet. Den behöver komma i fokus i många olika sammanhang.
          </note>
          <note>
            Jag tror att bl.a. jämställdhetsmärkning av företagen kan vara
            en sådan fråga som är viktig, där man som kvinna kan påverka saker
            och ting genom att handla eller inte handla.
          </note>
          <note>
            Frågan om turordningsreglerna är en fråga som har ett jämställdhetsperspektiv,
            men där faktiskt andra perspektiv också är viktiga. Om hela samhället
            genomsyras av jämställdhetsperspektivet kommer inte turordningsreglerna
            att påverkas av detta. Turordningsreglerna är också ett sätt att
            se till att det finns företag och att dessa kan anställa människor
            -
          </note>
          <note>
            både män och kvinnor. Det är ett sätt att skapa sysselsättning
            och möjligheter att vidareutveckla företag.
          </note>
          <note type="speaker">
            Anf. 37 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Det finns många paralleller till turordningsregler
            och till löner, nämligen att det är bevisat att det är kvinnor
            som diskrimineras. Det gäller också den problematik som Centerpartiet
            har lyft fram vad beträffar föräldraansvar. Jag tycker att det
            är viktigt att det inte bara, precis som Margareta
          </note>
          <note>
            Andersson säger, blir tomma ord utan att vi faktiskt på allvar
            lyfter in jämställdhetsperspektivet.
          </note>
          <note>
            Om Margareta Andersson tänker efter vad hon faktiskt sade inser
            hon att hon i samband med diskussionen om turordningsreglerna
            sade att det i det sammanhanget också finns andra viktiga perspektiv
            att ta hänsyn till. I de frågor där vi väljer att underordna jämställdhetsperspektivet
            är det bra att vi talar om det i klartext. Turordningsreglerna
            var ett sådant exempel.
          </note>
          <note type="speaker">
            Anf. 38 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Jag håller inte med Camilla Sköld
          </note>
          <note>
            Jansson i detta fall. Jämställdhetspolitiken speglar en attityd
            som måste genomsyra hela samhället. Den måste också finnas med
            i de diskussioner som förs mellan parterna och i de diskussioner
            som förs inom de olika företagen, där man måste se möjligheten
            att överleva och möjligheten att fungera.
          </note>
          <note>
            Jag förutsätter att både kvinnor och män kan undantas. Det är
            mycket möjligt att en ung nyutbildad kvinnlig civilekonom är viktigare
            än en person som har varit längre i företaget och att det är den
            kompetens och det som den nyanställde tillför företaget som är
            det viktiga och inte kön.
          </note>
          <note>
            Vi ska ha en attityd i samhället som visar att män och kvinnor
            är lika viktiga och lika betydelsefulla i olika sammanhang. Men
            då måste vi hitta dessa attitydförändringar överallt. Det innebär
            också att vi måste se till att kvinnodominerade yrken värderas
            på ett bättre sätt. Oavsett vilket yrke man väljer och vilket
            kön man har är det ansvaret, kunskaperna och ansträngningen som
            är det viktiga. Det är det viktiga för att företag och samhälle
            ska utvecklas vidare.
          </note>
          <note>
            Turordningsreglerna är en detalj i detta, men det viktiga är
            den attitydförändring - den inställning till män och kvinnor -
            som vi ska ha i samhället. Där är det viktigt att vi värderar
            varandra på ett likartat sätt och att det är kompetensen som är
            det avgörande när det gäller anställningen. Det ska vara det sätt
            som vi fyller vår funktion på som är viktigt, och vi måste se
            till att alla människor har lika rätt och värde i detta samhälle.
          </note>
          <note type="speaker">
            Anf. 39 ELVER JONSSON (fp):
          </note>
          <note>
            Fru talman! Dagens ärende har två tydliga spår:
          </note>
          <note>
            det praktiska och det ideologiska. Låt mig starta med den filosofiska
            avdelningen.
          </note>
          <note>
            Den liberala ideologins främsta utgångspunkt är den enskilde
            individen. Därför är det för oss av central betydelse att den
            enskilde individen ges möjligheter att själv forma sitt eget liv.
            Liberaler kan sägas ha en lång tradition på jämställdhetsområdet.
            Det är uppmuntrande, men det är självfallet också förpliktande.
          </note>
          <note>
            Jämställdhet handlar om ett delat inflytande där kvinnor och
            män får lika chans. Det främsta syftet med jämställdhetspolitiken
            är att skapa reella möjligheter för kvinnor och män att själva
            få forma och styra sina egna liv.
          </note>
          <note>
            Trots att Sverige ligger bra till vid internationella jämförelser
            återstår en rad viktiga problem att lösa.
          </note>
          <note>
            De traditionella könsrollerna lever till stora delar kvar och
            utgör ett verkligt hinder för kvinnor och män att forma sina liv
            efter egna önskemål.
          </note>
          <note>
            Regeringens proposition om ändringar i jämställdhetslagen föreslår
            en del förändringar till det bättre. Trots det, fru talman, finner
            jag propositionen bitvis oklar och luddig, och det känns svårt
            att få en god överblick av effekterna av regelförändringarna.
          </note>
          <note>
            Fler än en har frågat vad som egentligen ska komma ut av propositionen.
            Därför tror jag att det behövs ett speciellt vakande öga på effekter
            och följder av förslagen.
          </note>
          <note>
            Folkpartiets förslag genom åren har siktat in sig på fältropet
            "Rättvis lön oavsett kön". Vi anser att orättvisa löneskillnader
            mellan könen måste undanröjas. Ett av de viktigaste målen för
            oss i Folkpartiet är att undanröja orsakerna till de orättvisa
            lönerna.
          </note>
          <note>
            Generellt sett har kvinnor mindre makt över sin egen arbetssituation
            och sämre möjligheter att starta eget och driva företag.
          </note>
          <note>
            Trots att mycket arbete lagts ned på att försöka utjämna de orättvisa
            lönerna när det gäller män och kvinnor visar fakta och siffror
            att löneskillnaderna mellan könen kvarstår och i en del fall även
            ökar. För att komma till rätta med de orättvisa lönerna krävs
            ett antal förändringar. Dessa förändringar handlar framför allt
            om att makten bör flyttas från staten till den enskilde individen.
          </note>
          <note>
            För det första: Bryt den offentliga sektorns monopol. Många kvinnor
            arbetar i kvinnodominerade yrken, och främst då inom den offentliga
            sektorn. Vi menar att det har stor betydelse att kvinnor i större
            utsträckning än vad som sker i dag ges möjlighet att själva välja
            arbetsgivare. Likaså är det angeläget att kvinnorna i högre grad
            tillåts bestämma arbetsformerna. Det skulle leda till att kvinnorna
            kan konkurrera på en marknad, för att på så sätt nå upp till männens
            lönenivåer.
          </note>
          <note>
            För det andra: Bättre löneutveckling för kvinnodominerade yrken.
            Det blir allt svårare att rekrytera kvalificerad personal inom
            framför allt skolan och vården. Denna utveckling är särskilt tydlig
            på lärarområdet, och vi menar att det är mycket viktigt att kvinnor
            med yrken som kräver lång utbildning och erfarenhet måste ges
            en bättre lönesituation. Också här är traditionella och tunga
            strukturer ett hinder.
          </note>
          <note>
            För det tredje: Främja rekrytering av fler män till vård och
            skola. Det är för få män inom förskolan, skolan och vården. Det
            har framför allt inte varit lönebildningsfrågan som har varit
            det primära målet för Folkpartiet när vi förordat att det behövs
            fler män inom dessa sektorer. Det är viktigt med både kvinnliga
            och manliga vuxna förebilder. Män och kvinnor ska tidigt öva ett
            samarbete. Därför är det viktigt att mixen mellan män och kvinnor
            finns med tidigt.
          </note>
          <note>
            För det fjärde: Stimulera ett stort utbud av hushållsnära tjänster.
            Vi vill genomföra ett antal skatteförändringar för att på så sätt
            möjliggöra ett större utbud av hushållsnära tjänster. Om vi möjliggör
            ett större utbud av sådana tjänster skulle det underlätta för
            båda makarna att förvärvsarbeta.
          </note>
          <note>
            Trots att fler kvinnor och män delar på ansvaret för hemmet och
            barnen vet vi att det alltför ofta är kvinnan som ger upp sina
            yrkesambitioner om familjelivet kräver det. Lägre moms och andra
            lägre skattesatser på hushållsnära tjänster skulle leda till lägre
            priser och förmodligen fler jobb i denna sektor.
          </note>
          <note>
            Dessutom skulle det motverka den svarta marknad som just nu växer
            med tiotals miljarder kronor årligen. Enligt riksskattechefen
            växer den nu till ohanterliga dimensioner, som han uttryckte det
            i en TV-
          </note>
          <note>
            intervju.
          </note>
          <note>
            Möjligheten att anlita ett företag som utför matlagning, tvättning,
            städning, gräsklippning eller bilreparationer är en viktig del
            av en fungerande tjänstesektor, och det kan bidra till att familjen
            kan frigöra mer tid till andra saker. Inte minst förbättras kvinnornas
            möjligheter att göra arbetskarriär och samtidigt ta sitt familjeansvar.
          </note>
          <note>
            För det femte: Vi vill höja ersättningen vad gäller mamma- och
            pappamånaden. En av politikens viktigaste uppgifter är att ge
            människor möjlighet att själva bestämma över sina liv. Mamma-
            och pappamånad har i detta sammanhang varit, och är fortfarande,
            ett viktigt instrument. Vi vet att andelen män som tar till vara
            föräldraförsäkringen har sjunkit sedan regeringen sänkte ersättningen.
            Statistiken säger att endast
          </note>
          <note>
            11 % av papporna tar ut sin föräldraförsäkring. Samtidigt är
            det viktigt att slå fast att fler pappor tar ut föräldraledighet
            än före införandet av mamma- och pappamånaden. Könsrollerna måste
            brytas underifrån med praktisk handling. Mamma- och pappamånaden
            är onekligen en nyckel till frihet.
          </note>
          <note>
            För att ytterligare snabba på jämställdheten för småbarnsfamiljer
            vill vi stimulera med att återinföra höjd ersättningsnivå i denna
            försäkringsdel. Vi menar att det är viktigt att särskilt män i
            ledande positioner visar inte minst arbetsgivare att ett ansvarsfullt
            och krävande arbete går att förena med ett engagerat föräldraskap.
          </note>
          <note>
            Statens roll som attityd- och opinionsbildare är viktig om vi
            nu ska få till stånd verkliga förändringar när det gäller jämställdhetsarbetet.
            Det är inte tillräckligt att bara förändra jämställdhetslagen.
            Vi menar att det i det här sammanhanget är viktigt att staten
            agerar som opinions- och attitydbildare. Bl.a. måste arbetsmiljön
            på många arbetsplatser förändras. I
          </note>
          <note>
            massmedierna har ju bilden av Regeringskansliet förmedlats, där
            det skulle finnas brister när det gäller såväl arbetsmiljö som
            rättvis lönesättning för kvinnliga befattningshavare. Folkpartiet
            har den principiella synpunkten att regeringen inte minst i jämställdhetsfrågor
            måste bli mera "pro". Visst är det märkligt att man på Regeringskansliet
            har skyddsombud som har funderat på att "stänga arbetsplatsen",
            som det hette i ett referat.
          </note>
          <note>
            Internationellt jämställdhetsarbete är också viktigt när det
            gäller att ge signaler. Det är av central betydelse att jämställdhetsarbetet
            inte avstannar vid Sveriges gränser. Alla människor har rätt till
            lika värde oavsett deras olika bakgrund. Det är för de flesta
            en självklarhet. Ändå utsätts kvinnor världen över för svår diskriminering.
            Många av brotten mot de mänskliga rättigheterna är könsspecifika.
            I en rad länder har kvinnor fortfarande inte rösträtt eller rätt
            att fritt uttrycka sin åsikt. Kvinnorna är beroende av en man,
            make eller manlig släkting, för att kunna fatta beslut om arbete
            utanför hemmet, egendom eller barnomsorg. I vissa länder, som
            Afghanistan, Iran och Pakistan, är det förbjudet för kvinnor att
            utbilda sig, arbeta eller aktivera sig i det offentliga livet.
          </note>
          <note>
            Ett annat stort problem av internationell karaktär är handeln
            med kvinnor. Många av dessa kvinnor är under 18 år. I Europa är
            det huvudsakligen östeuropeiska och ryska kvinnor som förs till
            olika länder i
          </note>
          <note>
            Europa för att där tvingas arbeta som prostituerade eller i annan
            spektakulär verksamhet.
          </note>
          <note>
            Vi menar, fru talman, att Sverige har en mycket god möjlighet
            att föra upp jämställdhetsfrågorna i stort högt på den politiska
            dagordningen i samband med att Sverige tar över ordförandeskapet
            i EU vid årsskiftet. Speciellt bör vi verka för att frågor som
            rör kvinnohandel prioriteras. Ett ökat samarbete med
          </note>
          <note>
            Europol kan vara en möjlig väg. Jämställdhetsfrågorna är i sak
            mycket angelägna att driva. Från socialliberala utgångspunkter,
            som jag sade tidigare, måste de här frågorna lyftas fram starkare
            om vi i verklig mening ska få ett jämställt samhälle.
          </note>
          <note>
            Fru talman! Jag yrkar bifall till reservationerna 4,
          </note>
          <note>
            13 och 20.
          </note>
          <note type="speaker">
            Anf. 40 MAGNUS JACOBSSON (kd) replik:
          </note>
          <note>
            Fru talman! Jag uppfattade Elver Jonssons tal som att ni känner
            en viss tveksamhet inför den lagstiftning som nu förändras. Då
            kommer den logiska frågan:
          </note>
          <note>
            Varför ställer ni inte upp på vår reservation? Jag är lite nyfiken.
            Kan Elver Jonsson säga någonting om tveksamheten och varför ni
            inte ställer upp på det lilla mittenalternativ som vi står för?
          </note>
          <note type="speaker">
            Anf. 41 ELVER JONSSON (fp) replik:
          </note>
          <note>
            Fru talman! Jacobsson sade: Varför ställer ni inte upp på vår
            reservation? Ni har ju flera reservationer.
          </note>
          <note>
            Magnus Jacobsson får nog precisera vilken reservation han avser.
          </note>
          <note type="speaker">
            Anf. 42 MAGNUS JACOBSSON (kd) replik:
          </note>
          <note>
            Fru talman! Det gällde försöksverksamheten. Det är väl den som
            har varit mest uppe i debatten.
          </note>
          <note type="speaker">
            Anf. 43 ELVER JONSSON (fp) replik:
          </note>
          <note>
            Fru talman! Vi har i ett par reservationer, som jag för övrigt
            har yrkat bifall till, en syn som är gemensam med kd:s. Men Magnus
            Jacobsson påstod i sin första replik att vi hyste en tveksamhet.
            Den finns inte när det gäller våra ambitioner från liberala utgångspunkter
            att driva jämställdhetsfrågor, utan det handlar mer om metoderna.
          </note>
          <note>
            Sedan kan man väl säga att det är klart att vi har kommit ett
            stycke längre nu än 1980, då den här lagen infördes på liberalt
            initiativ. Och det är klart att det ju längre man kommer i ett
            reformarbete blir allt svårare att hitta en bra modell som förenar
            både vad en fri marknad och parternas utrymme kräver och lagstiftarens
            krav på sig själv att ge de tydliga signalerna för att det ska
            bli ett gott jämställdhetsarbete.
          </note>
          <note>
            Magnus Jacobsson kan läsa våra reservationer.
          </note>
          <note>
            Jag vill fortfarande påstå att vi har hittat en hygglig balanspunkt.
            Men hela den här reformen, återigen, kräver en stor vaksamhet.
            Vi har ju sett att propositionen, fru statsråd, inte har varit
            helt enkel att förstå.
          </note>
          <note>
            Vi har också sett i debatten här att mycket läskunniga människor
            har lyckats tala förbi varandra. Av det skälet tror jag att det
            fortsatt ska vara ett argusöga över hur utvecklingen sker.
          </note>
          <note type="speaker">
            Anf. 44 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag tycker att det hedrar Folkpartiet att man ställer
            sig bakom de här förslagen till förändringar. När det gäller argusögat
            tror jag nog att det finns en samstämmighet om att man ska fortsätta
            att följa upp och se vad som händer och att det inte alls går
            att utesluta att man behöver komplettera med ytterligare beslut.
          </note>
          <note>
            Jag tänkte lite grann ta upp det som vi diskuterade i det förra
            replikskiftet, nämligen jämställdhetsambitioner kontra andra politiska
            ambitioner som ibland kan kollidera. Och jämställdhetsambitionerna
            får ibland ge vika. Ett sådant exempel tycker jag handlar om synen
            på den offentliga sektorn, som Elver Jonsson tog upp. Jag tycker
            att han på olika sätt lite grann försöker misskreditera den och
            han utpekar den också som en syndabock när det gäller bristande
            jämställdhet.
          </note>
          <note>
            Jag har två frågor till Elver Jonsson. Den ena är:
          </note>
          <note>
            Hur ser Folkpartiet på sambandet mellan utbyggnaden av den offentliga
            sektorn och kvinnors deltagande på arbetsmarknaden? Den andra
            frågan är: Var finns det exempel på att kvinnor har en hög förvärvsfrekvens
            och är relativt sett ekonomiskt oberoende med en stor privat sektor
            som sköter vård, skola och omsorg? Var finns sambandet mellan
            en hög förvärvsfrekvens för kvinnor och en liten offentlig sektor?
          </note>
          <note type="speaker">
            Anf. 45 ELVER JONSSON (fp) replik:
          </note>
          <note>
            Fru talman! Vi kan ju se en tydlig skillnad när det gäller de
            här bägge sektorerna. I den offentliga sektorn, där det är en
            stark kvinnodominans, släpar lönerna efter. På det privata området
            har det varit en raskare utveckling. Det tycker vi ur jämställdhetssynpunkt
            är positivt.
          </note>
          <note>
            När det gäller den offentliga sektorns utrymme i antal kronor
            tenderar vi att få en situation då den knappast kan växa mer.
            Vi kanske måste inrikta oss mer på att få ut mera av de skattekronor
            som vi redan lägger. Men Folkpartiet har av tradition hävdat,
            och det gör vi fortfarande, att vi behöver en stark sektor som
            tar ansvar för de många människor som behöver samhällets stöd.
            Vi har ju med en viss tjatighet talat om att vården, skolan och
            omsorgen måste få en upprustning. Och jag tror att det handlar
            om flera plan.
          </note>
          <note>
            När det gäller aktörerna har vi den inställningen att det viktigaste
            inte är vem som utför det här utan att vi har en god kontroll
            på att det här sker med hög kvalitet. Och det kan vara stimulerande
            både för den offentliga verksamheten och för privata aktörer att
            det finns referensobjekt som man kan titta på.
          </note>
          <note type="speaker">
            Anf. 46 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Det var glädjande att höra att Folkpartiet vill hävda
            en stark offentlig sektor som tar hand om vård, skola, omsorg
            osv. Bakgrunden till de låga lönerna inom den offentliga sektorn
            är självklart inte arbetsgivaren, utan det handlar om värderingar
            och attityder och om hur man ser på det som har varit typiskt
            kvinnligt arbete.
          </note>
          <note>
            Man kan se det här historiskt. Utbyggnaden av den offentliga
            sektorn är ju grundpelaren när det gäller att vi har hunnit relativt
            sett långt i jämställdhetsarbetet. Det gäller både att man erbjuder
            service i form av barnomsorg och vård, så att kvinnorna kan komma
            ut på arbetsmarknaden, och att man gör det oavlönade arbetet till
            ett avlönat arbete och erbjuder en arbetsmarknad.
          </note>
          <note>
            Om man tittar internationellt ser man att grundförutsättningen
            för en relativt sett god jämställdhetsutveckling handlar om att
            man har en väl utbyggd offentlig sektor. Utifrån ett jämställdhetsperspektiv
            finns det därför inget som talar för att en nedrustning av offentlig
            sektor skulle gynna jämställdheten, utan det är andra politiska
            övertygelser som tar över.
          </note>
          <note type="speaker">
            Anf. 47 ELVER JONSSON (fp) replik:
          </note>
          <note>
            Fru talman! Å andra sidan, Sköld Jansson, är det ju inte med
            automatik en trygghetsgaranti att en offentlig sektor växer. Det
            beror på hur den växer. I de tidigare kommunistiska staterna hade
            man en jättestor offentlig sektor, men det var mycket dålig kvalitet
            på de områden som vi anser är väldigt angelägna. Inte heller var
            jämställdheten mycket att ha.
          </note>
          <note>
            Jag delar dock uppfattningen att det är viktigt vilka värderingar
            det finns hos de ledande i samhället.
          </note>
          <note>
            Det gäller politiker, det gäller arbetsgivare och det gäller
            fackliga företrädare. Där är det viktigt att det blir signaler
            som främjar jämställdhet.
          </note>
          <note>
            Historiskt sett menar jag, till skillnad från Camilla
          </note>
          <note>
            Sköld Jansson, att det inte hängt på vem som varit aktör utan
            på vem som kunnat driva och se till att saker kommer i gång. När
            det gäller aktörerna har
          </note>
          <note>
            Folkpartiet den inställningen att det å ena sidan behövs en stark
            offentlig sektor men att den å andra sidan mår väldigt väl av
            att få intressanta referensobjekt att jämföra sig med. Det har
            varit stimulerande för sjukvården, och det har varit stimulerande
            för skolan - både pedagogiskt och på annat sätt.
          </note>
          <note>
            Jag tror också att det som helhet gynnar kvinnorna. Kvinnorna
            har fortfarande ett underläge, inte minst när de ska starta eget.
            Vi hyllar alla de kvinnor som har den ambitionen, men vi ser att
            det ekonomiskt och karriärmässigt i övrigt är mycket tyngre för
            kvinnor att t.ex. starta eget. Där bör vi se till att vårt regelsystem
            underlättar detta. Kvinnor ska ju, påstår vi alla här i kammaren,
            ha samma chans som männen har. Då tycker jag, fru talman, att
            det återstår en del.
          </note>
          <note type="speaker">
            Anf. 48 BARBRO FELTZING (mp):
          </note>
          <note>
            Fru talman! År 1622 publicerade fransyskan Marie de Gournay boken
            The Equality of Men and Women. I dag, 378 år senare, står vi här
            i Sveriges riksdag och debatterar jämställdhet, och i dag speciellt
            jämställda löner. Det är en egendomlig känsla att tänka att nästan
            400 år har gått sedan dess. Vi kan nu se på de olika steg som
            har tagits i världen för att främja jämställdheten och se den
            hastighet det går med - eller kanske tvärtom.
          </note>
          <note>
            Kvinnor har i dag svårt att nå toppositioner i ett företag. När
            det gäller börsbolagen vägrar 95 % av direktörerna att svara på
            frågan om inställningen till kvinnor som chefer. Detta har kommit
            fram vid en undersökning som Dagens Nyheter har publicerat.
          </note>
          <note>
            Trots detta, fru talman, fick svenska kvinnor redan år
          </note>
          <note>
            1810 rätt att idka handel. Men kvinnorna har inte kommit längre
            upp i hierarkin i näringslivet på dessa
          </note>
          <note>
            190 år.
          </note>
          <note>
            Det är inte lika självklart att kvinnor når toppositioner i företagen
            som att män gör det. En vanlig förklaring är att det inte finns
            tillräckligt kompetenta kvinnor eller att kvinnor av olika skäl
            är karriärovilliga. Det sägs att kvinnor inte vill ta det stora
            ansvaret och jobba så mycket, för kvinnorna prioriterar familjen.
            Forskningen kommer inte fram till denna slutsats.
          </note>
          <note>
            Forskning visar på att kvinnor och män inte skiljer sig särskilt
            mycket åt som chefer.
          </note>
          <note>
            Orsaken till bristen på kvinnor i toppen ligger i företagskulturen.
            För framtida chefer som är kvinnor ses barn och familj som ett
            ansvar och som ett privat problem. För män i samma situation betraktas
            familjen som en källa till harmoni.
          </note>
          <note>
            Kvinnor är konsumenter, och för att man ska nå kvinnor som målgrupp
            med företagets produkter behövs kvinnor på alla nivåer i ett företag.
          </note>
          <note>
            Även om det finns höga ambitioner i företag och organisationer
            när det gäller kvinnor och jämställdhet innebär detta inte med
            automatik att en förändring sker. En statlig utredning från 1962
            förespråkade en reform på arbetsmarknaden för att män och kvinnor
            skulle kunna delta på lika villkor. Intentionen har alltså funnits
            länge. Men 40 år senare släpar kvinnolönerna fortfarande efter,
            och kvinnorna blir inte chefer eller styrelseledamöter i lika
            hög grad som männen.
          </note>
          <note>
            I dag sägs vi vara på väg bort från den industriella eran, som
            var mycket manlig i sin struktur, och in i den nya ekonomin med
            mycket service och kommunikation - traditionellt kvinnliga värden.
            Utrymme för kvinnliga chefer och s.k. feminint ledarskap borde
            finnas. Men genom globaliseringen hamnar männen allt högre upp
            i takt med att makten flyttas uppåt.
          </note>
          <note>
            Kvinnorna blir chefer i offentliga verksamheter som ska slimmas
            ned.
          </note>
          <note>
            Fru talman! TCO hade för cirka ett år sedan en kampanj om lika
            lön för lika arbete som pekade på löneskillnaderna mellan kvinnor
            och män. Kampanjen fick kritik för att den bildligt talat hängde
            ut mäns kön. För alla som inte vill se att skillnaden mellan män
            och kvinnor och bristen på jämställdhet beror på mäns överordning
            och kvinnors underordning är en sådan här kampanj, som fokuserar
            på kön, ett hot.
          </note>
          <note>
            Redan år 1908 stiftades i vårt grannland Norge en lag om lika
            lön för lika arbete. Men sanningen i dag är ju att manligt kön
            ger högre lön.
          </note>
          <note>
            Av de antagna till läkarutbildning vid landets högskolor är kvinnor
            just nu i majoritet. Lönerna för läkare har sjunkit, och yrkets
            status blir lägre i och med att fler kvinnor än män utbildar sig
            till läkare.
          </note>
          <note>
            Likadant är förhållandet med läraryrket.
          </note>
          <note>
            Ett problem, fru talman, är att statusen på yrken sjunker när
            kvinnorna tar över. Forskning visar på att så är fallet. Arbetsuppgifterna
            får lägre värde, och löneutvecklingen tenderar att stanna av.
            Att statusen på yrkena sjunker gör att det finns ett motstånd
            hos männen mot att släppa in kvinnorna. Det hämmar också de män
            som skulle kunna tänka sig att bryta in i yrken som domineras
            av kvinnor.
          </note>
          <note>
            År 1791 efterfrågades att flickorna i Frankrike skulle ha rätt
            till samma utbildning som pojkarna. I
          </note>
          <note>
            dag i Sverige tar fler kvinnor än män högskoleexamen, men endast
            10 % av professurerna på universiteten innehas av kvinnor.
          </note>
          <note>
            Att kvinnor traditionellt inte innehar lika höga poster i samhället
            som män medför att kvinnors genomsnittslön är ca 80 % av männens.
            Att löneskillnaderna nu ökar, enligt en undersökning av SCB, tycker
            jag är en backlash för samhället. Löneskillnader mellan kvinnor
            och män är det svåraste hindret för jämställdhet på en arbetsmarknad
            som i dag är segregerad. Fram till 1990 närmade sig kvinnors löner
            männens, men de senaste tio åren har skillnaderna blivit större
            igen. Sanningen är tyvärr att det lönar sig mer att vårda ting
            och maskiner än att vårda levande människor.
          </note>
          <note>
            Fler kvinnliga chefer skulle leda till rättvisare löner, fru
            talman. Lika lön för lika arbete ger ekonomisk självständighet.
            Det har länge varit ett mål för jämställdheten och är ett steg
            att försöka uppnå.
          </note>
          <note>
            Det är mot denna bakgrund som Miljöpartiet står bakom regeringens
            proposition om ändringar i jämställdhetslagen för att komma till
            rätta med osakliga löneskillnader och för att kunna upptäcka,
            åtgärda och förhindra dessa skillnader. Jag vill därför härmed
            yrka bifall till hemställan i arbetsmarknadsutskottets betänkande
            i denna del.
          </note>
          <note>
            Utskottet behandlar också motioner och yrkanden från allmänna
            motionstiden i sitt betänkande. Miljöpartiet har tidigare motionerat
            om att kunna jämställdhetsmärka arbetsplatser och produkter. Vi
            tyckte att det var tillfredsställande att regeringen tillsatte
            en utredning som tog tag i dessa frågor och som nu har kommit
            halvvägs. Min motion om medicindosering efter kvinnokroppen kommer
            också att tas med i utredningen, och det är jag glad för. Det
            kan bli en konkurrensfördel, som jag ser det, om ett läkemedelsföretag
            kan visa på att deras mediciner som ska användas av kvinnor också
            är framtagna efter kvinnokroppen.
          </note>
          <note>
            Jag har också när det gäller jämställdhetsmärkning, fru talman,
            en reservation till betänkandet om att kunna jämställdhetsmärka
            reklam. I reklamen visas mannen fram som stark, kompetent och
            utåtriktad. Han framställs som chef, politiker, hjälte eller brottsling.
            Kvinnan är smal, vacker och inåtvänd.
          </note>
          <note>
            Hon framställs som mor, maka, sexobjekt eller offer.
          </note>
          <note>
            Går man in på Centralstationens pressbyrå och tittar på tidningshyllan
            ser man mer än hundra tidningsframsidor med bilder av leende kvinnor
            i utmanande poser. En snabbräkning visar att bland 146
          </note>
          <note>
            vecko- och månadsmagasin ler 65 kvinnor, 29 kvinnor intar en
            sexig pose, 22 kvinnor visar brösten och
          </note>
          <note>
            5 kvinnor ser rädda och hotade ut.
          </note>
          <note>
            Mediernas bild av kvinnan är stereotyp och påverkar våra attityder
            och möjligheter att bli jämställda. I Sverige konsumerar vi i
            medeltal nästan sex timmar medier om dagen. Medierna påverkar
            också hur unga flickor uppfattar sig själva. En undersökning visar
            att mer än 80 % av alla 15-åriga flickor vill ändra på sina kroppar.
            Flickor börjar banta redan i årskurs fem, och drygt var tjugonde
            flicka befinner sig i riskzonen för att utveckla en allvarlig
            ätstörning.
          </note>
          <note>
            Reklamen, fru talman, tar inte hänsyn till vad den kan leda till
            i framtiden. Reklam som ser till jämställdhetsaspekter och har
            en jämställd syn på kvinnan skulle också hjälpa unga kvinnor att
            förändra synen på sig själva.
          </note>
          <note>
            Förnedrande och sexistisk reklam påverkar ungdomar i stor utsträckning
            och minskar ett framåtskridande av jämställdheten mellan kvinnor
            och män.
          </note>
          <note>
            Härmed vill jag yrka bifall till reservation nr 9 till betänkandet
            samt reservation nr 19 tillsammans med
          </note>
          <note>
            Vänsterpartiet, som behandlar en utvidgning av jämställdhetslagen
            till att också gälla utbildningsväsendet och problemen med sexuella
            trakasserier i grundskolan och i högstadiet.
          </note>
          <note type="speaker">
            Anf. 49 ELVER JONSSON (fp) replik:
          </note>
          <note>
            Fru talman! Jag instämmer i den beskrivning som
          </note>
          <note>
            Barbro Feltzing gör av att kvinnor lockas till fysiska avarter.
            Det kan vara nog så tragiskt. Men det är klart att när hon nämnde
            att vara smal och vacker får jag tillstå att vi herrar ibland
            också lockas av sådana budskap.
          </note>
          <note>
            Sedan tar Barbro Feltzing en intressant utgångspunkt i 1600-
            och 1700-talen. Jag vill inte påstå att det bara var liberala
            tankegångar som fick sitt fotfäste i den globala debatten, men
            de har säkerligen spelat in. Jag delar Barbro Feltzings uppfattning
            att vi borde ha kommit längre när det gäller att jämnt fördela
            höga poster och att se till att det är mindre skillnader i lönesättningen,
            vilket har varit till nackdel för kvinnorna.
          </note>
          <note>
            Sedan får vi väl finna oss i, fru talman, att Norge i regel är
            före. Barbro Feltzing nämnde det. Det är de på många områden,
            inte bara på skidor, utan det gäller även parlamentariskt arbete.
          </note>
          <note>
            Barbro Feltzing missade dock jämställdhetslagen, som ändå var
            ett stort principiellt genombrott. Men det var före Miljöpartiets
            inträde i riksdagen så det kan förklara en del av den glömskan.
          </note>
          <note>
            Jag är däremot lite orolig över att Barbro Feltzing så ofta återkommer
            till att globaliseringen skulle vara roten till allt ont. Jag
            tror tvärtom, fru talman, att vi behöver mer av internationellt
            umgänge. Vi behöver mer av utbyte och handel. Vi behöver mer av
            korsbefruktande utbildning. Jag tror att det kan främja både jämställdhet
            och den fred som vi eftersträvar.
          </note>
          <note type="speaker">
            Anf. 50 BARBRO FELTZING (mp) replik:
          </note>
          <note>
            Fru talman! Det är bra att Elver Jonsson håller med om mycket
            av det jag har sagt. Men hans konkreta fråga gällde globaliseringen.
          </note>
          <note>
            Det jag säger är ett faktum. Vi kan bara titta närmare på vilka
            som sitter på toppositioner i EU. Är det kvinnor eller är det
            män? När utrikesministrarna samlas nere i EU, ser man en liten
            utrikesminister som är kvinna stå bland många män. Detsamma gäller
            vilka det än är som är där nere.
          </note>
          <note>
            Likadant är det när det gäller toppositioner i företag och andra
            organisationer. I och med att makten flyttas högre och högre upp
            flyttas också männen med, medan kvinnorna inte hänger med. Och
            som jag sade sitter kvinnor oftast på bl.a. myndigheter och i
            offentliga verksamheter som slimmas ned. Det här är fakta som
            även forskningen visar på.
          </note>
          <note type="speaker">
            Anf. 51 ELVER JONSSON (fp) replik:
          </note>
          <note>
            Fru talman! Jag har inte så mycket att tillägga mer än att det
            när det gäller globaliseringen självfallet återstår mycket att
            göra. Det är väl så med både nationell och internationell verksamhet
            att den behöver ses över och ibland t.o.m. tuktas.
          </note>
          <note>
            Ur den synpunkten tycker jag att det har ett förnämligt signalvärde
            att Sveriges två kommissionärer hittills just har varit kvinnor.
            Det är en bra signal och det kanske är något av en "god exportprodukt"
            som vi skulle kunna ge Europa och världen, nämligen att vi lyfter
            fram kvinnor i starka positioner. Det tror jag också att vi män
            kan ha glädje av.
          </note>
          <note type="speaker">
            Anf. 52 BARBRO FELTZING (mp) replik:
          </note>
          <note>
            Fru talman! Jag kan bara hålla med om det som
          </note>
          <note>
            Elver Jonsson säger.
          </note>
          <note type="speaker">
            Anf. 53 KENT OLSSON (m) replik:
          </note>
          <note>
            Fru talman! Att en kvinnlig chef ska ha samma möjligheter som
            en manlig, som Barbro Feltzing tog upp, tycker jag är självklart.
            Men det är egentligen inte det vi i dag diskuterar. Det vi diskuterar
            är den lönekartläggning som föreslås i propositionen.
          </note>
          <note>
            Jag är lite förvånad över att Barbro Feltzing går med på den
            här kollektivistiska synen, trots att hon har hört de föredragningar
            som vi har fått utifrån
          </note>
          <note>
            Arbetsmarknadsverkets undersökning, vad den kostade, hur lite
            den gav. Vi fick också i utskottet kännedom om en intressant aspekt
            från Värmland, där man hade gjort en sådan här kartläggning. När
            man i denna kartläggning kom fram till att en undersköterska i
            psykiatri skulle ha högre lön än överläkaren lade man ned undersökningen.
          </note>
          <note>
            Skrämmer det ändå inte Barbro Feltzing att arbetsvärdering kan
            ge den här typen av resultat? Tar
          </note>
          <note>
            Barbro Feltzing inte hänsyn till all den kritik som finns mot
            detta, utan ställer helt upp bakom regeringen?
          </note>
          <note>
            En liten fråga till bara, det gäller den offentliga sektorn.
            Anser Barbro Feltzing att det vore bra om monopolen bröts upp
            inom den offentliga sektorn för att därmed ge en annan löneutveckling
            för de kvinnor som arbetar där? Kan vi förvänta oss stöd från
            Barbro
          </note>
          <note>
            Feltzing och Miljöpartiet i fråga om att man ska få lov att göra
            sjukhus privata i fortsättningen, eller kommer Barbro Feltzing
            även där att ha den kollektivistiska synen, vilket framför allt
            missgynnar kvinnor?
          </note>
          <note type="speaker">
            Anf. 54 BARBRO FELTZING (mp) replik:
          </note>
          <note>
            Fru talman! Den sista frågan som Kent Olsson ställde tror jag
            inte att jag ska inveckla mig i något svar på. Det är väl så att
            individen i modellen för den västerländska demokratin alltid och
            självklart har varit av manligt kön. Det kan man titta närmare
            på.
          </note>
          <note>
            Frågan om de offentliga monopolen avser vi att återkomma till
            sedan.
          </note>
          <note>
            Däremot tycker jag att det är viktigt att man nu genomför en
            lönekartläggning för att kraftfullt kunna arbeta gemensamt för
            att få fram lika löner.
          </note>
          <note>
            Fram till 1993 var det inte individuella löner. Den borgerliga
            regeringen fick igenom principen om individuella löner som startade
            då.
          </note>
          <note>
            Jag kan ta ett exempel från en arbetsplats med många arbetsledare,
            där man faktiskt arbetade i grupper för att hjälpa varandra. Det
            var både kvinnor och män, och man förhandlade tillsammans för
            att få lika lön mellan grupperna på det här företaget. Lika lön
            för likvärdigt arbete. Men så fick den borgerliga regeringen igenom
            den individuella lönesättningen. Då gick man kanske ned och förhandlade
            med gruppen, men sedan gick man upp och förhandlade lite mer själv.
            Solidariteten togs faktiskt bort i och med den individuella lönesättningen.
          </note>
          <note>
            Jag är inte emot en öppen politik. De individuella lönerna ska
            som sagt vara öppna, inte dolda. Förr var lönesättningen alltid
            öppen. Det är den inte längre, därför kanske lönekartläggningen
            behövs.
          </note>
          <note type="speaker">
            Anf. 55 KENT OLSSON (m) replik:
          </note>
          <note>
            Fru talman! Frågan om det offentliga monopolet i landstinget
            hade jag kanske inte förväntat mig något svar på av Barbro Feltzing
            i dag, men jag tycker att hon ändå ska ta med sig den frågan till
            partiet när man diskuterar. Det här är faktiskt ett rejält sätt
            att öka lönen för kvinnor. Det har visat sig att man får högre
            löner inom privata sjukvårdsföretag. Det här är ett sätt att komma
            dithän. Det vore tråkigt om Barbro
          </note>
          <note>
            Feltzing såg till att regeringens förslag i den här delen går
            igenom med tanke på vad det betyder för alla de kvinnor som arbetar
            inom sjukvården och alla de män som finns där också, förresten.
          </note>
          <note>
            Jag blir lite tveksam när jag hör Barbro Feltzings syn på individuella
            löner. Men det innebär att jag kanske lite grann kan förstå att
            Miljöpartiet har ställt sig bakom den här propositionen.
          </note>
          <note>
            Det var mycket tveksamhet till om man vill ha individuella löner
            eller inte. Man ser tydligen från
          </note>
          <note>
            Miljöpartiets sida, vilket förvånar mig, de här gruppvisa lönerna
            som ett bra sätt att ge löner i fortsättningen. Då förstår jag
            fullkomligt att man ställer sig bakom lönekartläggningen.
          </note>
          <note>
            Det var ett förvånansvärt svar. På något sätt borde man kanske
            lyssna på alla dem som har sagt vad man anser om den här lönekartläggningen.
            Men inte ens att undersköterskan får högre lön än överläkaren
            verkar tydligen vara något som Barbro Feltzing reagerar på.
          </note>
          <note type="speaker">
            Anf. 56 BARBRO FELTZING (mp) replik:
          </note>
          <note>
            Fru talman! När det gäller den offentliga sektorn och kvinnornas
            löner är det som jag sade i mitt anförande, att det gäller att
            höja statusen på de kvinnodominerade yrkena. Många exempel visar
            att när kvinnor kommer in i ett yrke sjunker ofta statusen och
            därmed också lönerna.
          </note>
          <note>
            När jag för länge sedan arbetade som tekniklärare hade vi bra
            lön, tyckte vi alla lärare. Sedan kom det in fler och fler kvinnor
            i läraryrket, och nu domineras det av kvinnor. Statusen och sjunkit
            och därmed har också lönerna stagnerat. Det är viktigt att lyfta
            fram detta och höja statusen på kvinnodominerade yrken, vilket
            man kan göra med denna kartläggning.
          </note>
          <note>
            Jag sade inte att jag är emot individuell lönesättning, men den
            ska vara öppen. Det ska inte vara dolt vilka förmåner man har.
            Här i Sverige frågar man inte vad människor har för lön när man
            träffar dem första gången. Men det är första man frågar efter
            i Taiwan innan man frågar personen i fråga om han eller hon är
            gift och har barn. Där är det helt öppet.
          </note>
          <note>
            Jag tycker att man kan ha individuella löner, men man ska inte
            behöva skämmas för dem, utan det hela ska vara öppet och det ska
            vara möjligt att kartlägga löner och jämföra grupper. Därför är
            det som kommer fram här viktigt.
          </note>
          <note type="speaker">
            Anf. 57 MAGNUS JACOBSSON (kd) replik:
          </note>
          <note>
            Fru talman! Jag vill börja med att tacka Barbro
          </note>
          <note>
            Feltzing för en mycket bra historisk exposé. Jag instämmer i
            de flesta av hennes beskrivningar av historien. Jag blir dock
            lite tveksam när hon landade i offentliga sektorn och nutid.
          </note>
          <note>
            Enligt statistik och forskning kan man mycket väl göra precis
            som Barbro Feltzing gör, nämligen konstatera att när kvinnorna
            kom in i lärarkåren eller i sjukvården - framför allt då på läkarsidan,
            annars har de funnits i sjukvården sedan urminnes tider - sjönk
            lönerna.
          </note>
          <note>
            Eller också är det precis tvärtom. I och med att vi har haft
            en offentlig vård där Landstingsförbundet skött förhandlingarna
            och mer eller mindre lagt en ribba över hela landet så har lönerna
            halkat efter, och då slutade killarna att söka sig dit.
          </note>
          <note>
            Hur man löser problemet är en stor fråga. Är det
          </note>
          <note>
            Barbro Feltzings historieskrivning som är den korrekta, då har
            vi det nog tufft. Är det min historieskrivning som är korrekt,
            då går detta att påverka bl.a.
          </note>
          <note>
            genom att inte ställa sig bakom regeringens kommande lagförslag
            om att göra det svårare för privat sjukvård.
          </note>
          <note>
            Om det finns fler valmöjligheter inom vården och inom skolan
            blir det inte Landstingsförbundet eller
          </note>
          <note>
            Kommunförbundet som avgör lönenivån för hela
          </note>
          <note>
            Sverige, utan det kommer då att finnas en naturlig och sund konkurrens
            mellan olika delar av landet.
          </note>
          <note>
            Därför vill jag fråga Barbro Feltzing: Är det verkligen Barbro
            Feltzings fasta övertygelse, att när kvinnor kommer in i olika
            yrken, då blir det låg status? I
          </note>
          <note>
            så fall har vi det väldigt tufft. Eller kan olika vårdapparater
            också påverka statusen? Om lönen sjunker, är det i sig en signal
            om låg status?
          </note>
          <note type="speaker">
            Anf. 58 BARBRO FELTZING (mp) replik:
          </note>
          <note>
            Fru talman! Som jag sade till Kent Olsson kan jag inte ge ett
            fullständigt svar på en fråga som är uppe till behandling.
          </note>
          <note>
            Jag håller fast vid att statusen sjunker när männen upphör att
            komma in i yrket. Det är väldigt mycket forskning som visar på
            detta. Så jag håller fast vid min historieskrivning.
          </note>
          <note>
            Men jag tror inte att det är ett så stort problem, utan det gäller
            att komma till rätta med det genom bl.a. lönekartläggning. Jag
            tycker att det är viktigt.
          </note>
          <note>
            När det gäller den offentliga sektorn och hur vi i
          </note>
          <note>
            Miljöpartiet ställer oss till den vill jag i dag inte uttala
            mig i den frågan.
          </note>
          <note type="speaker">
            Anf. 59 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Många har varit inne på att man ska diskutera jämställdhetsfrågor
            ur ett helhetsperspektiv och att det handlar om att jobba på många
            olika områden. I dag kommer vi att fatta ett beslut som tar oss
            ett steg framåt i jämställdhetsarbetet.
          </note>
          <note>
            Förra veckan fattade vi ett annat beslut som förde jämställdhetsarbetet
            minst två steg bakåt. Jag vill återigen ta upp beslutet om en
            ändring av turordningsreglerna som Miljöpartiet inte bara deltog
            i utan som man faktiskt också drev. Miljöpartiet var en direkt
            orsak till att denna förändring kom att genomföras.
          </note>
          <note>
            Det var en förändring som på ett avgörande sätt rycker undan
            anställningstryggheten för kvinnor, en anställningstrygghet som
            vi redan nu vet är urholkad.
          </note>
          <note>
            Vi vet redan nu att det finns klara samband mellan kvinnors brist
            på anställningstrygghet och barnafödande.
          </note>
          <note>
            Ibland är det långt mellan vackra ord och handling.
          </note>
          <note type="speaker">
            Anf. 60 BARBRO FELTZING (mp) replik:
          </note>
          <note>
            Fru talman! Nu ska vi diskutera förra veckans debatt. I dag är
            det facket som tillsammans med arbetsgivaren kan göra undantag
            från turordningsreglerna.
          </note>
          <note>
            Då kan det hända att kvinnor diskrimineras, det vet vi. Jag tycker
            verkligen inte att den förändring som vi bidrog till i förra veckan
            medför någon stor förändring mot vad som gäller i dag.
          </note>
          <note>
            Jag sade förra veckan att vi från Miljöpartiet har under den
            allmänna motionstiden lagt fram ett förslag om en förstärkning
            av föräldraledighetslagen. Bevisbördan ska vara densamma som gäller
            för diskrimineringslagen och jämställdhetslagen. Man bör också
            införa EG:s bevisbörda. Jag hoppas verkligen att
          </note>
          <note>
            Vänsterpartiet och Socialdemokraterna kommer att stödja vårt
            förslag om en förändring av föräldraledighetslagen.
          </note>
          <note>
            Det finns en liten svaghet här, och det är den som vi kan se
            i dag. Men med den förändringen behöver vi inte tänka på det här
            längre, och då hoppas jag att den debatten är över.
          </note>
          <note type="speaker">
            Anf. 61 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Turordningsreglerna har en principiellt stor betydelse
            utifrån många aspekter, inte minst från jämställdhetssynpunkt,
            så de förtjänar att diskuteras. Man har redan haft dessa undantag
            i turordningsreglerna. HTF har visat att det nästintill enbart
            är kvinnor som missgynnas.
          </note>
          <note>
            I TV-programmet Kalla Fakta i förra veckan visade man sambandet
            mellan graviditet och unga kvinnor och hur de missgynnas på arbetsmarknaden.
            Det förstärker ju bilden av de mekanismer som finns.
          </note>
          <note>
            Kan man då tänka sig att det ganska snart görs en uppföljning
            av hur turordningsreglerna de facto slår?
          </note>
          <note>
            Och om det visar sig att det som vi redan vet - att det är kvinnor
            som konsekvent missgynnas - blir bekräftat, kan vi då förutse
            en ny majoritet som kommer att ändra det beslut som fattades förra
            veckan?
          </note>
          <note type="speaker">
            Anf. 62 BARBRO FELTZING (mp) replik:
          </note>
          <note>
            Fru talman! Jag anser att den undersökning som
          </note>
          <note>
            HTF gjorde var väldigt svag. Den gällde ett halvår.
          </note>
          <note>
            Den undersökning som HTF lutade sig emot hade ett väldigt svagt
            underlag. LO satsade nästan 2 miljoner kronor på denna undersökning
            för att smutskasta det här förslaget. När man tog del av undersökningen
            visade det sig att det var sju stycken som hade blivit undantagna.
          </note>
          <note>
            Vad det här förslaget går ut på är att det ska bli möjligt att
            skydda två stycken innan turordningslistan görs upp av fack och
            arbetsgivare tillsammans. I dag bestämmer facket tillsammans med
            arbetsgivaren vilka som ska få gå. Är det bättre att komma hem
            till familjen och säga att det är facket som inte tycker att jag
            ska få stanna kvar, trots att jag har betalat fackavgift i många
            år? Är det bättre att facket tillsammans med arbetsgivaren låter
            avskeda en person än att man får skydda två stycken innan turordningslistan
            görs upp?
          </note>
          <note>
            Man skulle kunna ha ett större skydd genom en förstärkt föräldraledighetslag.
          </note>
          <note>
            Jag kan tänka mig en utvärdering av det här förslaget. Då får
            vi avvakta vad den kommer att visa i framtiden.
          </note>
          <note type="speaker">
            Anf. 63 MARTIN NILSSON (s):
          </note>
          <note>
            Fru talman!
          </note>
          <note>
            Så, så, så vacker utan spackel
          </note>
          <note>
            Att du inte kan förstå
          </note>
          <note>
            Ju mer du kladdar
          </note>
          <note>
            Ju mer du sabbar
          </note>
          <note>
            Slå dig fri och gå
          </note>
          <note>
            Du ska vara den du är.
          </note>
          <note>
            Inte vara som alla andra.
          </note>
          <note>
            Bara vara den du är.
          </note>
          <note>
            Så sjunger Joakim Hillson på en av årets mest sålda svenska singlar.
            Den handlar om de skönhetsideal som kommit att prägla en hel generation
            av uppväxande tjejer och killar - om de skönhetsideal som, fru
            talman, är grunden för att var femte svensk ung kvinna i dag har
            eller har haft ätstörningar.
          </note>
          <note>
            Förutom att den i sig är en viktig jämställdhetsfråga, väcker
            den ju vissa frågor.
          </note>
          <note>
            "Slå dig fri och gå." Vad är det man ska slå sig fri ifrån?
          </note>
          <note>
            "Bara vara den du är." Vad är det som hindrar någon från att
            vara den man egentligen är? Varför behövs denna uppmaning till
            unga människor i Sverige år 2000?
          </note>
          <note>
            Jag tror att man kan se det som ett grundskott mot mycket av
            den retorik som ibland från vissa talare hörs från denna talarstol,
            att jämställdhetsfrågan bara handlar om individuella val, att
            vi är fria att göra vad som helst, att det handlar om att välja
            sina egna skönhetsideal, att det handlar om att göra sina egna
            individuella yrkesval så uppstår aldrig någon lönediskriminering,
            för då är det bara att välja det jobb som är bra betalt från början.
          </note>
          <note>
            När man diskuterar jämställdhet är något ofta återkommande att
            det handlar om individuella värderingar och attityder. Ofta används
            just detta som ett argument för att det inte behövs mer av politiska
            insatser.
          </note>
          <note>
            Låt mig därför först säga att attityder och värderingar är viktiga.
            Men attityder och värderingar uppstår inte ur intet. De är ett
            resultat av vilken sorts samhälle vi lever i, vilken sorts samhälle
            vi har valt att forma, vilken sorts samhälle som politiken har
            skapat förutsättningarna för. Därför, Kent Olsson, är det inte
            helt trovärdigt att hävda jämställdhet som princip men i praktisk
            politik motsätta sig alla de reformer som skapar ett ramverk för
            ett mer jämställt samhälle.
          </note>
          <note>
            Det är inte så att ett samhälle präglat av löneskillnader, skönhetsideal,
            våld mot kvinnor eller en ojämställd maktstruktur skapar jämställda
            värderingar.
          </note>
          <note>
            Tvärtom genererar det nya klyftor. Det återskapar de existerande
            klyftorna. Det bekräftar gamla värderingar om man inte väljer
            att utmana och bryta strukturer.
          </note>
          <note>
            I det arbetet är det samhälle, den lagstiftning och de institutioner
            som vi bygger upp viktiga instrument.
          </note>
          <note>
            Vi socialdemokrater är vana, fru talman, att utmana strukturer.
            Den socialdemokratiska politikens mål är och har alltid varit
            att skapa ett samhälle präglat av individer som ges möjlighet
            att förverkliga sina bästa drömmars sinnelag.
          </note>
          <note>
            Den socialdemokratiska rörelsen skapades i reaktion mot dem som
            försvarade den tidiga kapitalismens rovdrift på individer. Den
            skapades i reaktion mot dem som trodde att vinstmaximering förmådde
            skapa sådana betingelser att alla fritt kunde välja sina livsöden.
            Den skapades av just de människor som hade berövats möjligheten
            att välja livsprojekt, av just de människor som visste vad arbetslöshet
            och sociala orättvisor i praktiken betydde, av dem som visste
            vad den s.k. friheten i fattigdom var värd.
          </note>
          <note>
            Det är ingen slump att en av arbetarrörelsens viktigaste sånger
            rymmer just strofen "stig upp för att slå dig fri".
          </note>
          <note>
            På samma sätt reagerar socialdemokratin i dag mot dem som säger
            att vi ska låta individerna få mer makt utan att ens försöka att
            göra en seriös analys över vilka krafter och strukturer det är
            som egentligen begränsar flertalet individers möjligheter att
            styra över sina liv.
          </note>
          <note>
            Vi socialdemokrater ser strukturer, strukturer som ger kvinnor
            mindre ekonomisk makt. Vi ser strukturer som gör att det är kvinnor
            som har ansvaret för det obetalda arbetet. Vi ser strukturer som
            gör att kvinnor systematiskt utsätts för mer våld i samhället.
            Vi ser strukturer som skapar ett samhälle ganska långt ifrån
          </note>
          <note>
            "du ska vara den du är".
          </note>
          <note>
            På samma sätt som vi känner avsky inför de klassklyftor som finns,
            eftersom de berövar människor deras livsmöjligheter och individuella
            livsprojekt och berövar samhället utvecklingsmöjligheter, ser
            vi att de klyftor som finns mellan män och kvinnor är ovärdiga
            ett samhälle som vill låta individerna få inflytande och makt
            över sina liv.
          </note>
          <note>
            Därför måste utgångspunkten för jämställdhetspolitiken och budskapet
            till medborgarna vara:
          </note>
          <note>
            1. Vi är inte nöjda. Det finns mycket kvar att göra.
          </note>
          <note>
            Vi ser problemen.
          </note>
          <note>
            2. Vi ska bekämpa de strukturer som finns kvar och som hindrar
            människors individuella livsval. Vi ska använda politiken därför
            att politiken är ett viktigt instrument.
          </note>
          <note>
            Dagens debatt handlar just om ett led i detta arbete, ett steg
            mot en mer jämställd ekonomisk situation mellan män och kvinnor.
            Det är uppenbart att kvinnor i dag har mindre ekonomiska resurser
            än män. Det gör dem i större utsträckning beroende av andra. Det
            är i och för sig ingen ny situation, men att vi har haft ett ojämställt
            samhälle tidigare är inget argument för att låta detta fortsätta.
          </note>
          <note>
            Löneskillnaderna har naturligtvis flera olika orsaker.
          </note>
          <note>
            Jag har varit inne på det tidigare i debatten. Vi kan se utbildningsnivå,
            omfattningen av arbete och ansvar för föräldraskap som delförklaringar
            till detta. Detta är naturligtvis inte orsaker som är oberoende
            av kön.
          </note>
          <note>
            Tvärtom visar de ju på ett tydligt sätt bara på den omedvetna
            könsdiskriminering som dagligen finns i arbetslivet och som dagligen
            möter oss alla.
          </note>
          <note>
            Kent Olsson, varför är det så självklart att huvudansvaret för
            föräldraskapet, som till 90 % är kvinnligt i Sverige, ska innebära
            lägre lön?
          </note>
          <note>
            Kent Olsson, varför är det så självklart att de kvinnliga anställda
            i butiken ska jobba deltid, medan den manligt dominerade delen
            av samma butik ska jobba heltid?
          </note>
          <note>
            Kent Olsson, varför är det så självklart att kvinnlig akademisk
            utbildning ska resultera i lägre lön?
          </note>
          <note>
            Kent Olsson, varför ska det vara svårare att som ung tjej få
            jobb därför att man är i den ålder då man kan bli gravid?
          </note>
          <note>
            Varför är det så självklart att vi ska acceptera de normer och
            de strukturer som vi ser i samhället i dag,
          </note>
          <note>
            Kent Olsson?
          </note>
          <note>
            Se verkligheten, se strukturerna som påverkar våra livsval! Frigör
            individerna! Låt dem få chansen att göra sina egna livsval!
          </note>
          <note>
            En del av skillnaderna går ju inte ens att förklara.
          </note>
          <note>
            Det är därför Kent Olsson kommer till Industriens utredningsinstituts
            undersökning och de sista procenten som man kan se där. När man
            t.o.m. har tagit bort de här andra förklaringarna, som i sig också
            är beroende av kön, och det över huvud taget inte finns någon
            annan förklaringsgrund än just könet, då väljer
          </note>
          <note>
            Kent Olsson att säga att det finns en undersökning som visar
            att det här inte är bra. På samma sätt har han under hela debatten
            hävdat att det finns en modell med arbetsvärdering som inte har
            lyckats - ett försök.
          </note>
          <note>
            Man ser det man vill se. Kent Olsson ser det han vill se. Han
            vill inte se lyckade exempel. Han vill inte se lönediskrimineringen.
          </note>
          <note>
            Det här kan man se på flera olika sätt. Man kan se det på makronivå
            och på mikronivå, och man kan se det i de undersökningar som kvinnliga
            läkare har gjort, för att ta ett exempel. Man kan visa det i löneskillnadsutredning.
            Det finns alltså ett antal olika sätt. Då måste man vara kritisk
            mot detta och se verkligheten. Vad vill vi göra åt detta? Vad
            är lösningen?
          </note>
          <note>
            En skärpt jämställdhetslag behövs. Det är inte allt.
          </note>
          <note>
            Det handlar om att bryta upp den könssegregerade arbetsmarknaden,
            absolut. Det görs en del. Det behövs kanske göras ännu mer. Men
            det behövs framför allt en jämställdhetslag som tvingar dem som
            sätter löner att betrakta lönerna utifrån ett könsperspektiv och
            att se och analysera de faktorer som lönesättningen grundas på,
            inte bara ta dem för givna och förutsätta att det som alltid har
            gällt är det givna och rätta utan att diskutera hur ett lönesystem
            som är rättvist ur könssynpunkt ser ut.
          </note>
          <note>
            Den lag som riksdagen i dag ska anta är en lag som klargör och
            förtydligar vilken skyldighet som finns i samband med lönesättningen.
            Denna lag kommer att vara ett verktyg för att korrigera historiskt
            kvarlevande diskriminering.
          </note>
          <note>
            Den lag som riksdagen ska anta i dag är en lag som ger förutsättningar
            och verktyg för att två parter ska kunna jobba jämbördigt mot
            lönediskriminering.
          </note>
          <note>
            Den lag som riksdagen i dag ska anta ger ett starkare skydd för
            de personer som har blivit diskriminerade.
          </note>
          <note>
            Den lag som riksdagen i dag ska anta är ett stort steg i rätt
            riktning i kampen mot orättvisor och mot diskriminering.
          </note>
          <note>
            Under resans gång har det, som alltid skulle jag vilja säga,
            framkommit kritik, främst mot bestämmelsen om lönekartläggning
            och speciellt från arbetsgivarsidan. Låt mig ta ett kort ögonblick
            för att diskutera den här frågan. Argumentet mot lagstiftning
            i denna del har främst gällt att det ställer krav på en systematisk
            arbetsvärdering som skulle kosta tid och pengar samtidigt som
            den skulle omöjliggöra en mer individuell lönebildning.
          </note>
          <note>
            Det är naturligtvis sant att lönekartläggning inte är gratis.
            Det är ett arbete som behöver utföras, ett arbete som kostar pengar.
            Det ska man ha klart för sig.
          </note>
          <note>
            Men, och det är ett viktigt men, utskottet anser:
          </note>
          <note>
            1. Att det redan i dag, med gällande lag, finns en skyldighet
            att göra en kartläggning. Man kan hävda att detta är en helt ny
            kostnad som uppstår.
          </note>
          <note>
            Det bygger i så fall enbart på att man inte gör det som redan
            står i gällande lag.
          </note>
          <note>
            2. Att den lagstiftning som nu föreslås förvisso är en uppskärpning
            men att den inte, vilket både proposition och betänkande understryker,
            innehåller ett krav på systematisk arbetsvärdering.
          </note>
          <note>
            3. Att löner i dag knappast sätts utan avseende på arbetets innehåll.
            Det sker med andra ord redan en arbetsvärdering. Det är flera
            som har varit inne på det tidigare, alltså den mer eller mindre
            uttalade arbetsvärderingen.
          </note>
          <note>
            Vad lagen innebär är ju ett krav på att ta upp denna värdering,
            ta upp den till ytan, visa vad den innehåller, analysera vad det
            är man värderar i ett jobb. Är detta könsneutralt? Vad har det
            för grunder?
          </note>
          <note>
            Jag vill säga att lagen enbart begär det rimliga: ett krav på
            att analysera, att visa vilka osakliga löneskillnader som finns
            mellan grupperna och planlägga hur dessa ska kunna avskaffas.
            Det är inte mer än det rimliga. Det är inte mer än det som är
            normalt och riktigt att begära av en anständig arbetsgivare och
            en arbetstagarorganisation. Det är rimligt.
          </note>
          <note>
            De lokala parterna kommer i detta arbete att ha stor frihet att
            bestämma hur arbetstagarna ska grupperas och hur analysarbetet
            ska utföras. De lokala parterna har också en stor frihet att bestämma
            hur resultatet av kartläggningen ska användas.
          </note>
          <note>
            Det saknas inte heller - låt mig komma till det eftersom Kent
            Olsson har varit inne på det flera gånger - goda exempel. Det
            finns en del exempel som inte har varit helt lysande, jag håller
            med om det.
          </note>
          <note>
            Det finns exempel där det har funnits problem och där man inte
            har kommit hela vägen fram. Det gör det i alla modeller som man
            prövar. Men det finns också goda exempel. Kanske skulle Kent Olsson
            ringa till sitt moderata kommunalråd i Växjö kommun och fråga
            hur verkligheten är där. Vad säger Bo Frank om arbetsvärdering
            som instrument? Det kanske inte skulle skada. Kanske skulle han
            också ringa till det privata företaget Parker Hannifin i Trollhättan
            och höra vad de har gjort och hur det har gått.
          </note>
          <note>
            Sanningen är att i båda de fallen har man jobbat ambitiöst. Man
            har visat vägen framåt. Parterna har varit överens. Det har minskat
            löneskillnaderna mellan män och kvinnor och det har skapat bra,
            fungerande, transparenta och rättvisa lönesystem. Båda är nöjda.
            Ingen av dem har drabbats av de kostnadsökningar som arbetsgivarna
            centralt har varnat för.
          </note>
          <note>
            Det går således av göra arbetsvärderingar, lönekartläggningar.
            Det går att korrigera löner utan de negativa konsekvenser som
            man här försöker måla upp. Så, Kent Olsson: Det går. Varför inte
            göra en ansträngning? Varför inte göra ett försök? Arbetsvärderingen
            innebär slutligen också en hjälp för arbetsgivare att upptäcka
            diskriminering och därmed undvika eventuella lönediskrimineringsfall
            i domstol.
          </note>
          <note>
            Det är i dag en bred majoritet i arbetsmarknadsutskottet som
            ser stora möjligheter i den nya lagstiftningen. Låt mig ge ett
            erkännande. Jag tror att det sades tidigare, men jag vill ge ett
            erkännande till såväl Folkpartiet som Centern för att de i den
            här frågan orkat och vågat stå upp mot en stark arbetsgivarfront.
            Jag tycker att det är hedervärt. Jag tycker också att det är bra
            att vi har med Vänstern och Miljöpartiet på det här förslaget.
            Det är det hittills skarpaste vapnet mot osakliga löneskillnader.
          </note>
          <note>
            Utskottet ställer sig i huvudsak bakom regeringens förslag. Det
            finns några mindre korrigeringar, några mindre förtydliganden
            när det gäller möjligheten att använda positiv särbehandling och
            en del andra saker. Jag vill därför med detta yrka bifall till
            hemställan i utskottets betänkande och avslag på samtliga reservationer.
          </note>
          <note>
            Det finns som jag sade tidigare en bred majoritet för lagförslaget.
            De som avviker är delvis Kristdemokraterna, som kanske inte har
            orkat hela vägen fram, tyvärr. Jag tycker att det är lite synd
            att man inte orkar ta tag i den lönediskriminering som också finns
            i den privata sektorn. Jag tycker inte att den är mer acceptabel
            för att den råkar befinna sig där.
          </note>
          <note>
            Men de som avviker rejält är, som traditionen bjuder, Moderaterna.
            Det är som traditionen bjuder eftersom det hittills under denna
            mandatperiod, och även tidigare, är Moderaterna som är det parti
            som alltid röstar emot en aktiv jämställdhetspolitik. Det måste
            någonstans sägas. Fina ord räcker inte, och
          </note>
          <note>
            Moderaterna är värst i den grenen. De pratar om jämställdhet.
            De pratar om mycket fina åtgärder. Men de förstår väldigt lite
            av vad det handlar om; att slå sig fri, att bryta strukturer som
            begränsar.
          </note>
          <note>
            De röstade nej till Thamprofessurerna en gång i tiden. Inte fanns
            det strukturer som hindrade kvinnor i den högre utbildningen.
            Nej då, det är bara en fråga om kompetens att det råkar vara nio
            av tio professorer som är män i den svenska universitetsvärlden.
            Det är bara individuella val som gör att kvinnor avstår från högre
            forskning.
          </note>
          <note>
            De röstade nej till viktiga delar av kvinnofridslagen. Inte behövdes
            det insatser mot sexuella trakasserier. Det var ju inte ens ett
            dokumenterat problem.
          </note>
          <note>
            Känns argumentationen igen? Det finns inte ens ett dokumenterat
            problem. Jag tycker mig känna igen det när det gäller löneskillnader.
          </note>
          <note>
            Vad säger man när Metall har gjort en undersökning som visar
            att någonstans mellan sju och åtta procent av kvinnorna känner
            sig sexuellt trakasserade? Man sade nej. De röstade nej till en
            maxtaxereform som gör det fördelaktigt för lågavlönade kvinnor
            att klara sin försörjning. Inte finns det strukturer som låser
            fast lågavlönade kvinnor i den s.k. fattigdomsfällan. Listan skulle
            kunna göras betydligt längre. De röstade nej. Och i dag? De röstar
            nej.
          </note>
          <note>
            Det ska sägas klart och tydligt att skillnaden i svensk jämställdhetspolitik
            går mellan dem som ser och vill göra något åt den diskriminering
            som finns och de som talar fint, de som lovar runt men håller
            tunt, de som prioriterar arbetsgivarintressen framför jämställdhet.
            Det finns naturligtvis flera orsaker. Man kan fundera på vad det
            beror på. Är det så att man inte ser eller att man inte vill se?
            Eller är det så att man alltid prioriterar samma åtgärdspaket
            oavsett vad det gäller?
          </note>
          <note>
            Man kan naturligtvis säga att det inte spelar så stor roll. Det
            är fritt fram för alla partier i en demokrati att tycka vad man
            vill. Men det hederliga och anständiga kräver att man redovisar
            vad man står för, att man inte använder fina ord om någonting
            som man inte har, att man inte falskt marknadsför den politik
            som man faktiskt bedriver. Det allvarliga är måhända Moderaternas
            roll i en eventuellt blivande borgerlig regering. Därför är det
            välgörande att några här i dag har tagit så tydligt avstånd från
            den jämställdhetspolitik som Moderaterna förespråkar.
          </note>
          <note>
            Det vore bra att få ännu tydligare besked på den punkten: Är
            Moderaternas politik en möjlig politik i en eventuell borgerlig
            regering? Jag tror att det vore välgörande. Det skulle sända en
            tydlig signal till alla dem som undrar. Ser den moderata politiken
            problemen? Vill den moderata politiken åtgärda problemen?
          </note>
          <note>
            Vill den moderata politiken bidra till att du som medborgare
            ska kunna vara den du är?
          </note>
          <note>
            För oss socialdemokrater är budskapet klart: Stå på er alla ni
            som vill vara som ni är! Slå er fria så mycket det går! Bryt och
            utmana, och lita på att vi som är här ska utmana. Utmana de strukturer
            som begränsar och inskränker. Utmana dem som i dag sitter på privilegierna
            och makten. Utmana de existerande lönesystemen som vi gör här
            i dag. Utmana för ett samhälle som ger utrymme för individen.
            Utmana för att man ska kunna vara den man vill vara. Utmana för
            att skapa lika förutsättningar mellan män och kvinnor.
          </note>
          <note type="speaker">
            Anf. 64 KENT OLSSON (m) replik:
          </note>
          <note>
            Fru talman! Det var ett stort försvar för den kollektivistiska
            politiken. Ingenting sades om jämställdhet genom den mänskliga
            individen.
          </note>
          <note>
            Jag började mitt tal i dag med att säga att jag har en 24-årig
            dotter. För mig är det självklart att denna dotter ska ges samma
            möjligheter som en man. Det är självklart att hon och hennes blivande
            man ska kunna välja vem av dem som ska vara hemma när de får barn.
            Det är självklart att om någon ska jobba deltid är det de själva
            som ska få avgöra vem av dem som ska jobba deltid. Jag tycker
            också att det är självklart att det ska ges samma möjligheter
            för kvinnor som för män att bli chefer. Det är för mig självklart.
          </note>
          <note>
            Men skillnaden mellan Martin Nilsson och mig är att jag inte
            tycker att man ska lagstifta om dessa saker. Jag tycker inte att
            man ska lagstifta om hur lång tid som män respektive kvinnor ska
            vara hemma vid barns födelse. Det tycker jag att individerna själva
            ska avgöra. Det är en viktig och monumental skillnad.
          </note>
          <note>
            Förslaget om maxtaxa är också ett typiskt socialdemokratiskt
            förslag. Man ger människor möjlighet att välja bara en typ av
            barnomsorg, dvs. den kollektiva barnomsorgen. Man ger inte människor
            möjligheter att välja olika typer av barnomsorg, eftersom det
            är bara en gren som man gynnar.
          </note>
          <note>
            Det är så typiskt att man genom kvotering och genom kollektiva
            beslut tar ifrån individerna de möjligheter som de har. Att det
            sedan är olikheter i samhället tror jag att vi alla kan vara överens
            om. Men det som jag i dag framför allt har vänt mig emot är att
            man föreslår införandet av en lag, trots att man vet att man har
            väldigt många emot sig. Man har gjort försök t.ex. när det gäller
            Arbetsmarknadsverket, och man har gjort försök i Värmland och
            konstaterat att detta inte går, att det kostar oerhört mycket
            pengar och att modellerna inte fungerar. Trots det ska detta genomföras.
          </note>
          <note>
            Låt mig, fru talman, bara nämna att när det gäller
          </note>
          <note>
            Växjöexemplet så inför man detta frivilligt utan någon lagstiftning.
          </note>
          <note type="speaker">
            Anf. 65 MARTIN NILSSON (s) replik:
          </note>
          <note>
            Fru talman! Jag vet inte om Kent Olsson riktigt lyssnade på det
            tal som jag höll här tidigare. Det var förvisso lite långt, men
            det hade kanske varit bra om han hade lyssnat på innebörden i
            det.
          </note>
          <note>
            Det är en stor skillnad i synen på vad det är som gör det möjligt
            för människor, individer, att fritt välja.
          </note>
          <note>
            Vi socialdemokrater tror ju exempelvis att det är en bra fungerande
            familjepolitik, barnbidrag, utjämnade möjligheter och möjlighet
            för fler att välja. Vi tror att en jämställdhetslagstiftning som
            förbjuder diskriminering i anställningsförfarandet är ett sätt
            att ge fler människor möjligheter till de jobb och till den försörjning
            som de behöver. Det tycker inte Kent Olsson. Kent Olsson yrkar
            ju i dag avslag på förslaget till den lagstiftning som skulle
            ge unga tjejer större rättigheter när de blir diskriminerade vid
            anställningar.
          </note>
          <note>
            Det är ju verkligheten.
          </note>
          <note>
            Då säger Kent Olsson att vi inte behöver någon lagstiftning och
            att det bästa ju är om alla är snälla och goda ändå. Ja, det är
            det absolut bästa. Men nu kanske inte alla är snälla och goda
            från början, Kent
          </note>
          <note>
            Olsson. Det kanske är så att vi har lagstiftning på andra områden
            därför att alla inte är snälla och goda.
          </note>
          <note>
            Där brukar inte Kent Olsson ha något emot det. Men det är just
            i denna fråga som Kent Olsson tycker att det ska råda anarki och
            vara fritt fram att göra det som arbetsgivaren tycker. Sedan säger
            han att det inte finns några goda exempel, och när det väl finns
            ett gott exempel så handlar det om att man gör det frivilligt.
            Ja, det är jättebra. Men det skulle vara ännu bättre om fler hade
            gjort det, eftersom vi då hade kommit till rätta med den lönediskriminering
            som finns. Problemet är ju att Kent Olsson pratar och pratar men
            inte gör något och inte föreslår något. Han är nöjd med det system
            och den struktur som finns. Ring Bo
          </note>
          <note>
            Frank och fråga hur det går. Det är en bra idé.
          </note>
          <note type="speaker">
            Anf. 66 TALMANNEN:
          </note>
          <note>
            Jag vill uppmana talarna att hålla sig till talartiderna.
          </note>
          <note type="speaker">
            Anf. 67 KENT OLSSON (m) replik:
          </note>
          <note>
            Fru talman! Låt mig först ta ett exempel från
          </note>
          <note>
            Martin Nilssons tidigare regering - Ines Uusmann.
          </note>
          <note>
            Det är sällan som man har sett ett f.d. statsråd så skarpt tillrättavisa
            sin egen regering. Jag tror aldrig att jag har läst en artikel
            som är så skarp - hon har alltså suttit i den socialdemokratiska
            regeringen - och det är hennes syn på den lag som vi ska fatta
            beslut om i dag. Det är alltså inte så att jag som moderat står
            ensam i fråga om detta.
          </note>
          <note>
            Martin Nilsson var precis som jag inne på vad vi kunde göra mot
            våldet i samhället. När det gäller detta upplever jag att Martin
            Nilsson pratar väldigt mycket. Vi noterar att det inte blir fler
            poliser, vilket vi från moderat håll har föreslagit. Åklagarna
            får inte den hjälp som de behöver. Vi anser också att lagstiftningen
            måste ses över för att straffen för våldsbrott ska skärpas. Detta
            kommer inte, och om det kommer så kommer det väldigt sent. Det
            är en sak att stå och prata om att man behöver hjälpa kvinnor
            som råkar ut för våld. Men det är en annan sak att göra något
            i verkligheten. Därför förväntar vi oss att regeringen kommer
            med förslag ganska snabbt.
          </note>
          <note>
            Sedan finns det en monumental skillnad mellan
          </note>
          <note>
            Martin Nilssons och min syn på saker och ting. Jag tror faktiskt
            på individen, och jag tror, precis som många fackliga företrädare
            i dag säger, att vi är på väg mot att utjämna genom de överenskommelser
            som finns. Det finns ett ramavtal enligt vilket lönen inte ska
            bero på kön. Varför inte låta detta fortsätta?
          </note>
          <note>
            Varför ska man genomföra en lag som de flesta remissinstanser
            helt går emot? Detta är den stora frågan för dagen.
          </note>
          <note>
            Sedan tycker jag, som jag har sagt förut, att det är lite fånigt
            att stå och påstå att moderater inte skulle vara för jämställdhet.
            Det är vi absolut. Jag tycker att det är oerhört viktigt att min
            dotter får precis samma chanser som Martin Nilsson här i livet
            om hon så skulle vilja.
          </note>
          <note type="speaker">
            Anf. 68 MARTIN NILSSON (s) replik:
          </note>
          <note>
            Fru talman! Jag tror säkert att Bo, Per, Gunnar,
          </note>
          <note>
            Lars, Kent och vad de andra i den moderata partiledningen heter
            är jätteduktiga på jämställdhet. Jag betvivlar inte alls detta.
            Men problemet är ju att när man väger politikområden så glömmer
            man bort jämställdheten. Det är ju så. Det är ju alltid så i moderat
            politik att när jämställdhet står mot något annat för moderaterna
            viktigare område - sänkning av skatten, privatisering, avreglering
            - så är det ingen tvekan om var man landar. Om jämställdheten
            står mot arbetsgivarnas fria anställningsrätt så är det ingen
            tvekan om var moderaterna landar - den fria anställningsrätten.
          </note>
          <note>
            Det är lite symtomatiskt att Kent Olsson inte ens svarar på dessa
            frågor. Jag ska med glädje svara på
          </note>
          <note>
            Kent Olssons frågor. Vi ser med allvar på det våld som finns
            mot kvinnor. Vi satsar mer på poliser. Vi satsar mer på åklagarväsendet.
            Vi satsar mer på hela justitieväsendet. Vi gör det. Vi gör en
            omfattande reform för kvinnofrid i samhället. Vi är rätt stolta
            över det. Man kan diskutera om det är tillräckligt eller om det
            behöver göras mer. Men vi gör det. Problemet är ju att Kent Olsson
            över huvud taget inte berör det som den här debatten handlar om,
            nämligen vad moderaterna gör för att stärka jämställdheten när
            det gäller lönediskriminering, anställningsvillkor och jämställdheten
            i arbetslivet mellan män och kvinnor.
          </note>
          <note>
            Kent Olssons svar till de kvinnor som är diskriminerade är ju
            att de ska försöka med en annan arbetsgivare som är lite snällare
            och lite godare. Något stöd i lagen har de inte. Det har de ingen
            nytta av. Det får de inte av moderaterna. Det är ett klart och
            tydligt besked till landets kvinnor. Det är inte mycket mer att
            säga om det. Det är ett ärligt och hederligt besked.
          </note>
          <note>
            Ingen lag - kvinnorna är utlämnade till arbetsmarknadens och
            arbetsgivarens välvilja. Tack så mycket för det beskedet, Kent
            Olsson.
          </note>
          <note type="speaker">
            Anf. 69 MAGNUS JACOBSSON (kd) replik:
          </note>
          <note>
            Fru talman! Jag måste ge Martin Nilsson det erkännandet att han
            i många stycken är en lysande retoriker. Det enda som man kanske
            utifrån det skulle beklaga är att han inte sjöng inledningsfrasen.
            Det hade suttit fint. Men mellan allt prat och mellan all retorik
            står kylan kvar, Martin Nilsson.
          </note>
          <note>
            För en tid sedan hemma i Uddevalla sprang jag på en kvinna som
            jag inte vet vad hon heter. Hon kom fram till mig och sade: Du
            Magnus - hon hade sin lille parvel med sig - jag har alltid tyckt
            att ni kristdemokrater har fel. Hur kunde ni tjata om vårdnadsbidrag?
            Men nu har jag varit mamma i åtta månader, och jag vill vara hemma
            ytterligare ett tag. Varför kan inte vi få bestämma det själva?
          </note>
          <note>
            Det är ju det som är det intressanta, Martin Nilsson. Han sjunger
            en vacker sång. Han talar om individens frihet. Det är väldigt
            vackert att höra. Jag ska säkert tolka det som att socialdemokratin
            med allt högre hastighet närmar sig mitten. Men kvar blir ändå
            sanningen, och det är att ni är kollektivister. Kvar blir sanningen,
            maxtaxa, som gör att människor inte får den frihet vars lov Martin
            Nilsson sjöng så vackert.
          </note>
          <note>
            Vad vill vi kristdemokrater? Vi vill ha en jämställdhetslag.
            Vi vill ha ett barnomsorgskonto så att just individerna får välja
            så vackert som Martin Nilsson sjöng. Sedan vill vi höja garantibeloppet.
            Det vore ju trevligt om ni följde oss i fråga om detta.
          </note>
          <note>
            Målet ska ju vara att folk har möjlighet att välja -
          </note>
          <note>
            även om man råkar vara ung kvinna som vill vara mamma. Egentligen
            är väl paradoxen när det gäller hela Martin Nilssons inledningsanförande
            att i hans socialdemokratiska Sverige får alla fritt välja, bara
            man inte just är ung mamma som vill vara hemma med sitt barn.
          </note>
          <note type="speaker">
            Anf. 70 MARTIN NILSSON (s) replik:
          </note>
          <note>
            Fru talman! Jag instämmer med Magnus Jacobsson om att det skulle
            ha varit ännu trevligare om jag hade kunnat sjunga inledningsfraserna.
            Tyvärr har jag varken röst eller förmåga att göra det.
          </note>
          <note>
            Individens frihet - ja, det är riktigt, i den bemärkelsen att
            det delvis är det som skiljer oss socialdemokrater från borgerliga
            partier. I det avseendet tror jag alltså inte alls att vi närmar
            oss mitten, snarare tvärtom. Vår syn är att det finns strukturer,
            modeller och orsaker i samhället i stort som påverkar och styr
            individens möjligheter. Det är därför som vi säger att det ibland
            behövs kollektivistiska metoder och medel för att kunna bereda
            största möjliga frihet.
          </note>
          <note>
            Sedan är det klart att det, som Magnus Jacobsson pekar på i den
            här frågan, ibland finns motstridande intressen. Det ideala hade
            självklart varit att alla kunde bestämma fritt och att det inte
            fanns några begränsningar. Men verkligheten är nu inte riktigt
            sådan, vare sig statsfinansiellt eller arbetsmarknadsmässigt,
            att det är fråga om ett riktigt fritt val.
          </note>
          <note>
            Självfallet kan både kvinnor och män i dag stanna hemma hur länge
            de vill. Frågan är vad man ska göra när det gäller de offentliga
            resurserna. Jag tror att maxtaxan är en reform som bereder dels
            möjligheter för kvinnor och män på arbetsmarknaden, dels en bättre
            ekonomisk situation för familjerna när det gäller möjligheterna
            att bestämma hur de vill tillbringa tiden - om de vill ha mer
            tid med barnen, mer tid på dagis eller vad den enskilda familjen
            nu vill.
          </note>
          <note>
            Det är en ganska bra reform just i perspektivet individens frihet.
          </note>
          <note>
            Magnus Jacobsson pratar om att han och kristdemokraterna vill
            förstärka jämställdhetslagen och det är bra. Det vill ni, till
            en viss del, men ni vill inte ge parterna de verktyg som skulle
            behövas för att på ett bra sätt kunna bedriva ett jämställdhetsarbete
            lokalt.
          </note>
          <note>
            Ni vill inte förstärka jämställdhetslagen och utvidga den också
            till den privata sektorn. Varför är lönediskriminering mer okej
            inom den privata sektorn än inom den offentliga?
          </note>
          <note type="speaker">
            Anf. 71 MAGNUS JACOBSSON (kd) replik:
          </note>
          <note>
            Fru talman! I varje fall enligt de undersökningar som vi har
            kunnat studera finns de största löneskillnaderna i dag tyvärr
            inom den offentliga sektorn.
          </note>
          <note>
            När det gäller lagstiftningen om arbetstidsvärdering är det ingen
            hemlighet att vi har sagt att det är bra att titta på detta. Det
            kan vara en möjlig väg. Men parterna är inte överens. Martin,
            du och jag har suttit i samma rum och hört vitt skilda uppfattningar
            om vilka konsekvenser det här kommer att få. Då är det väl inte
            så konstigt om man följer en viss försiktighetsprincip, nämligen
            att först studera det här inom det egna fögderiet. Fungerar det
            tar vi nästa kliv och går vidare.
          </note>
          <note>
            Följdfrågan till dig, Martin, blir snarare: Om det här nu går
            fel, om de som var negativa råkar få rätt och om det här innebär
            våldsamt stora kostnader och mycket tid - till råga på allt innebär
            det kanske också konkurrensnackdelar gentemot annat land etc.
            - vad är då din reservplan? Och ännu värre: Säg att det här blir
            ekonomiskt kostsamt och att det inte fungerar och heller inte
            leder till en förbättring i ett jämställdhetsperspektiv. Då är
            det ju verkligen självmål. Är det så farligt att börja med att
            utreda innan man kör med stordrift?
          </note>
          <note type="speaker">
            Anf. 72 MARTIN NILSSON (s) replik:
          </note>
          <note>
            Fru talman! Nej, men frågan är redan utredd. Det finns redan
            ett antal goda exempel på hur man bedriver en lönekartläggning
            såväl inom privat som inom offentlig sektor. För oss socialdemokrater
            handlar detta med att inte bli diskriminerad i arbetslivet på
            grund av kön i grund och botten om en mänsklig rättighet - att
            slippa bli diskriminerad. Från de utgångspunkterna känns det svårt
            att säga att mänskliga rättigheter bara gäller inom en liten del
            av samhället, inom den offentliga sektorn - inte inom den privata
            sektorn. Därför blir den här gränsdragningen väldigt speciell.
          </note>
          <note>
            Vad händer om det går fel? frågar Magnus Jacobsson. Jag är helt
            övertygad om att det inte går fel.
          </note>
          <note>
            Skulle det visa sig att jag har fel och det verkligen går fel
            får vi väl ta upp detta till behandling igen. Men jag är helt
            övertygad om att detta inte går fel. Detta är ett bra instrument.
            Vi har här en lag som ger verktygen.
          </note>
          <note>
            Ett problem med kristdemokraternas reservation är också att man
            inte riktigt fullt ut vill ge verktygen.
          </note>
          <note>
            Man säger att parterna inte är överens. Nej, arbetsgivarna tycker
            inte att det här är bra. De har ju i dag ett väldigt stort inflytande
            och ser att det här kan innebära stora förändringar i lönesystemen.
            Det är jobbigt och svårt och det kräver väldigt mycket. Men det
            är också så att den andra sidan av arbetsmarknaden ser att detta
            skulle kunna leda till bättre jämställdhetslagar och till att
            det blir bättre verktyg och bättre resurser för att driva på i
            jämställdhetsarbetet.
          </note>
          <note>
            Vad jag tror behövs är just en kraft ute lokalt. De fackliga
            organisationerna säger: Vi tar på oss det ansvaret. Vi tar på
            oss att ägna kraft och arbete åt att försöka driva fram jämställda
            löner. Ska vi då tacka nej till det? Ska vi säga att de inte ska
            ges det ansvaret och de verktygen? Jag tycker att det vore fel.
            Utskottets och propositionens förslag tycker jag är bra förslag.
          </note>
          <note type="speaker">
            Anf. 73 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Vi i Centerpartiet kräver i ett antal motioner en
            skärpning av jämställdhetslagstiftningen.
          </note>
          <note>
            Därför har vi ställt oss bakom lagförslaget i nu föreliggande
            betänkande.
          </note>
          <note>
            Jag har kanske inte några skarpa frågor till Martin
          </note>
          <note>
            Nilsson. Snarare har jag några funderingar. Varför har man inte
            tydligare redovisat modeller för detta?
          </note>
          <note>
            Jag vet att JämO har tagit fram modeller för att göra den här
            lönekartläggningen men det finns också andra modeller, t.ex. Ontariomodellen
            som vi har studerat i
          </note>
          <note>
            Kanada.
          </note>
          <note>
            Jag är rädd för att en del av den oro som uttrycks från arbetsgivarna
            har kommit på grund av att det inte finns några tydliga idéer
            i samband med det här lagförslaget, något som jag gärna hade sett.
            Varför finns inte det med? Kanske skulle den frågan ställas till
            ministern. Samma frågeställning hade kunnat förekomma i samband
            med lagen om aktivitetsgaranti. I
          </note>
          <note>
            dag ställs ju frågor ute på arbetsförmedlingarna om vad detta
            innebär. Jag har hört goda förslag i utskottet. Men varför finns
            inte sådant med i lagförslaget?
          </note>
          <note>
            Martin Nilsson säger: Slå dig fri! Jag skulle hellre vilja säga
            att vi måste samarbeta oss fria. Kvinnor och män som har de här
            uppfattningarna måste samarbeta, inte bara slå utan också komma
            framåt på ett mer positivt sätt. Det handlar om ordvalet. Martin,
            kan du förklara vad som menas? Själv tycker jag beträffande detta
            med samarbete att alla goda krafter ska samverka. Vad tycker du,
            Martin?
          </note>
          <note type="speaker">
            Anf. 74 MARTIN NILSSON (s) replik:
          </note>
          <note>
            Fru talman! Jag börjar med den sista frågan, Jo, jag tycker att
            vi behöver samarbeta. Det behöver vi män och kvinnor göra för
            att gemensamt slå oss fria.
          </note>
          <note>
            Vi är ju alla fångar i den fälla som gamla strukturer, gamla
            värderingar och gamla mönster i samhället ger.
          </note>
          <note>
            Vi män är i mångt och mycket diskriminerade på familjesidan därför
            att vi får sämre kontakt med våra barn och sämre delaktighet i
            det avseendet. Vi är offer för de mönster som finns. Det är inte
            så att vi är utan individuella val men mönstren ger oss ett ramverk
            som är sådant att vi får svårare att komma i den nära kontakt
            med familjen som behövs. Kvinnor är, som större delen av diskussionen
            i dag handlat om, fast i mönster, så vi behöver gemensamt arbeta
            på att bryta de mönster och strukturer som finns i samhället.
          </note>
          <note>
            Så långt håller jag med. Men just när det gäller strukturerna
            behöver man slå sig fri. Ibland behöver man också vara lite brutalare.
          </note>
          <note>
            Varför är inte modeller med? frågar Margareta
          </note>
          <note>
            Andersson. Jag håller med där och skickar frågan vidare till
            Margareta Winberg. Men det är väl också så att det rör sig om
            en avvägning här. Den diskussionen hade vi när det gällde detta
            med lika respektive likvärdigt arbete. Hur tydligt ska det definieras?
          </note>
          <note>
            Hur tydligt ska det skrivas? Där finns fördelar i form av tydlighet
            men det finns också nackdelar i form av risken att de här modellerna
            upplevs som direktiv - så här ska det vara - samtidigt som vi
            vill ge de lokala parterna ett stort utrymme för inflytande över
            processen. Det finns alltså både för- och nackdelar här men jag
            tror ändå att det är en hyfsad lösning som vi har kommit fram
            till.
          </note>
          <note type="speaker">
            Anf. 75 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Jag hoppas att det blir på föreslaget sätt och att
            framtiden medverkar till att vi hittar bra modeller och lösningar
            så att vi kan genomföra den här lönekartläggningen och få bukt
            med en del av de problem som har uppstått.
          </note>
          <note>
            Ett annat område som inte precis varit uppe i debatten är det
            område där lönerna skenar i väg och där diskrimineringen är oerhört
            stor. Jag tänker på den nya IT-sektorn där manliga löner och arbetstider
            på många sätt ser fullständigt vansinniga ut. Kommer den här lagstiftningen
            att kunna hindra detta? Kommer vi att kunna hantera de problem
            som finns? Både lönesättning och arbetstider är tydligen utan
            vett och sans och måtta. Jag är orolig för den sektorn. Där har
            man inte heller lyckats i den SwIT-satsning som man gjorde med
            att kvinnor skulle delta till minst 50 % i det projektet. Det
            blev till slut 36 %. Det är tyvärr lite talande.
          </note>
          <note>
            Hur ser Martin Nilsson på dessa frågor?
          </note>
          <note type="speaker">
            Anf. 76 MARTIN NILSSON (s) replik:
          </note>
          <note>
            Fru talman! För att fatta mig kort: Jag delar den oro som Margareta
            Andersson har på det här området.
          </note>
          <note>
            Vi får väl följa upp och se vad jämställdhetslagen kan ge på
            det här området. Det handlar också om andra frågor. Precis som
            Margareta Andersson var inne på handlar det om föräldraledighet,
            arbetstider och en rad andra sådana frågor. Det finns ett antal
            frågor som handlar om den nya ekonomin och arbetsvillkoren i den
            sektorn som jag tror att vi får anledning att återkomma till och
            studera närmare den närmaste tiden.
          </note>
          <note type="speaker">
            Anf. 77 ELVER JONSSON (fp) replik:
          </note>
          <note>
            Fru talman! Trots de vänliga orden från Martin
          </note>
          <note>
            Nilsson har jag en del frågor som jag anser måste resas. Martin
            Nilsson säger här som utskottets talesman att nu tar vi ett stort
            steg mot någonting nytt och någonting bra. Jag tror att vi får
            ha större anspråk på steglängd när vi talar om reformer som skulle
            gynna en ökad jämställdhet.
          </note>
          <note>
            Nu har socialdemokraterna haft till vana att utmana strukturer,
            säger samme talesman, och vi ger oss minsann på kapitalistisk
            rovdrift. Är det därför som miljardärerna just nu är skattebefriade?
          </note>
          <note>
            När det gäller andra frågor som hindrar jämställdhet har jag
            nämnt starta-eget-möjligheter för kvinnor att nå chefsposition
            och få rättvisare löner. Beträffande det senare kommer statsrådet
            Winberg säkert med en del nyheter som gör att jag inte behöver
            ställa den frågan till Martin Nilsson.
          </note>
          <note>
            Jag skulle bara vilka säga så här. Den snabbast växande sektorn
            på arbetsmarknaden är tjänstesektorn. Det är framför allt bemanningsföretag,
            ofta med kvinnlig ledning. Där finns det många hinder. Vi som
            är någorlunda minnesgoda minns hur den socialdemokratiska regeringen
            och Arbetsmarknadsverket på
          </note>
          <note>
            80-talet lät släpa sådana kvinnor inför domstol därför att sådant
            egentligen borde bara förbjudet. Det var kriminellt enligt den
            svenska tolkningen av den lagstiftning som vi hade då.
          </note>
          <note>
            Jag tror alltså att det handlar om att ha mindre byråkrati och
            ibland ett mera vänligt regelsystem och också en kostnadsbild
            som gör att vi undanröjer hindren för dessa tjänsteföretag, ofta
            mycket professionellt skötta med kollektivavtal och annat, så
            att kvinnor får chans på manliga områden. Är Martin Nilsson och
            socialdemokraterna beredda till en sådan öppning?
          </note>
          <note type="speaker">
            Anf. 78 MARTIN NILSSON (s) replik:
          </note>
          <note>
            Fru talman! Huruvida det är ett stort steg eller inte kan väl
            Elver Jonsson diskutera med Kent Olsson.
          </note>
          <note>
            Det är uppenbart att åtminstone Kent Olsson tycker att detta
            är ett stort steg, förvisso i fel riktning men ändå.
          </note>
          <note>
            När det gäller kapitalistisk rovdrift tror jag att oavsett miljärder
            och skattesänkningar har socialdemokratin och Folkpartiet under
            en låg tid varit överens - jag är inte säker på att det gäller
            i dag - om att det är viktigt att ha en ekonomi och en offentlig
            ekonomi som förmår att utjämna de skillnader som uppstår i en
            alltför oreglerad ekonomi. Det har vi i alla fall varit överens
            om, och jag hoppas att vi fortfarande är det.
          </note>
          <note>
            Slutligen om tjänstesektorn: Jag har ingenting principiellt emot
            bemanningsföretag. Jag tror att de kan växa. Jag tror att tjänstesektorn
            rymmer stora möjligheter att växa. Det är viktigt att se till
            att den expansionen sker på rättvisa och bra villkor. Det var
            lite av problemet när den borgerliga regeringen släppte fram bemanningsföretagen
            och privata arbetsförmedlingar att de här villkoren inte fanns.
            Vi hade under en lång tid en situation där förhållandena i bemanningsföretagen
            inte var speciellt bra, där lönevillkoren inte var bra. Det blev
            en andra klassens arbetsmarknad. Nu vill jag säga att mycket av
            detta har rättats till, och vi har nu, precis som Elver Jonsson
            sade, bra kollektivavtal som ger rättigheter till en bra grundlön
            och garanterad lön. Då är det bra. Jag tycker att det finns en
            uppgift för dessa företag. Problemet är att om man ska se till
            att tjänstesektorn ska växa, och det ska den förvisso göra, ska
            den göra det på rättvisa villkor och med samma spelregler som
            för andra delar av ekonomin. Där tycker jag att vi i dag har en
            bra situation.
          </note>
          <note>
            Sedan kan det finnas andra saker som behöver göras för att tjänstesektorn
            ska växa, regelverket och annat. Det har jag ingenting emot. Men
            det är viktigt att se till att det är samma spelregler i tjänstesektorn
            som i den övriga ekonomin.
          </note>
          <note type="speaker">
            Anf. 79 ELVER JONSSON (fp) replik:
          </note>
          <note>
            Fru talman! Martin Nilsson säger med en patetisk stämma att han
            inte har någonting emot bemanningsföretagen. Att det gäller kvinnor
            vill han egentligen inte heller hindra. Men är det inte mycket
            av den obotfärdiges förhinder att säga att man naturligtvis inte
            ska hindra det. Men entusiasmen för att främja det saknar jag
            fullständigt i Martin Nilsson senaste inlägg.
          </note>
          <note>
            Jag hann, fru talman, inte heller säga att det viktiga är, om
            vi släpper fram bemanningsföretagen i tjänstesektorn, ofta kvinnligt
            ledda, att vi breddar skattebasen som gör att vi inte ska behöva
            avskeda tiotusentals sjukvårdstjänstemän, såsom skedde på socialdemokratiskt
            initiativ därför att skattebasen var för svag. Det var inte så
            att vi saknade arbete, det var att det saknades pengar.
          </note>
          <note>
            Det viktigaste nu är att få hejd på den svarta arbetsmarknad
            om växer fram därför vi har ett regelsystem och en kostnadsbild
            som gör det särskilt svårt för dessa seriösa bemanningsföretag
            att växa och växa till en vit sektor. Som jag nämnde i mitt inlägg
            förut är detta det stora problemet. Riksskattechefen säger så
            här: Det är på väg att bli ohanterligt. Tiotals miljarder undanhålls
            skatt därför att vi har en ordning som gör att de inte kommer
            in i reguljära former.
          </note>
          <note>
            Därför tror jag att vi behöver få en förändring där.
          </note>
          <note>
            När det gäller satsningen på rättsfrågor, polis och annat, säger
            Martin Nilsson att de verkligt stora pengarna nu läggs in där.
            Vi måste komma ihåg att det mesta av det ska gå till gamla obetalda
            skulder.
          </note>
          <note>
            Den bild vi nu har av rättsväsendet är att vi har ett antal justitieministrar
            som känt sig tvingade att avgå.
          </note>
          <note type="speaker">
            Anf. 80 MARTIN NILSSON (s) replik:
          </note>
          <note>
            Fru talman! Elver Jonsson och jag har säkert olika verklighetsbilder
            i ett antal frågor. Jag kan inte riktigt påstå att jag ser den
            stora faran att skattebasen och tillväxten av skattebasen just
            nu är det stora problemet här i landet. Det är bara att konstatera
            att tillväxten i det här landet, tillväxten i tjänstesektorn,
            det som gör att skattebasen växer, är oerhört stark. Det är det
            vi kan göra med politiken.
          </note>
          <note>
            Sedan kan jag dela Elver Jonssons farhågor på ett antal andra
            områden. Vad händer när ekonomin blir alltmer globaliserad? Vad
            innebär det för skattebaserna på sikt? Då är det viktigt att exempelvis
            ha skattebaser som inte är så rörliga. Då är det svårt att vara
            företrädare för ett parti som helt vill avskaffa fastighetsskatten,
            för att ta en fråga som ändå berör detta.
          </note>
          <note>
            Då får man ju problem med skattebaserna. Men det är viktigt att
            se att tillväxten i detta land är mycket god, bland de bästa i
            världen. Det gynnar förutsättningarna för kvinnor inom offentlig
            och privat sektor. Det är en följd av den politik som faktiskt
            har förts.
          </note>
          <note type="speaker">
            Anf. 81 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Martin Nilsson konstaterar i sitt inledningsanförande
            att Vänsterpartiet är med, och visst är man med. Tittar vi på
            de yrkanden som redovisas i betänkandet från förra allmänna motionstiden
            kan vi med glädje notera att en lång rad av våra yrkanden och
            motioner tillgodoses i och med det beslut som kommer att fattas
            senare i dag, dock inte alla. Vi är inte överens om allt. V är
            inte överens om takten i att samordna diskrimineringslagar, inte
            om hur högt vi prioriterar att få till stånd en förändring när
            det gäller
          </note>
          <note>
            Arbetsdomstolen, om införandet av grupptalan.
          </note>
          <note>
            Rent allmänt är det viktigt att vi hela tiden siktar framåt och
            ställer oss frågan: Hur går vi vidare? Det är väl det man lite
            grann saknade i Martin Nilssons för övrigt alldeles eminenta inlägg,
            en rad besked om hur vi går vidare. Bl.a. noterade jag att Martin
            Nilsson nogsamt undvek att nämna någonting om jämställdhetslagen
            och utbildningsområdet trots att flera partier, inte mindre än
            fyra, har reservationer i denna fråga. Det lyfte jag fram redan
            i mitt inledningsanförande och ställde en fråga till Margareta
            Winberg men ställer den också till Martin Nilsson: Var står ni
            där egentligen?
          </note>
          <note type="speaker">
            Anf. 82 MARTIN NILSSON (s) replik:
          </note>
          <note>
            Fru talman! Låt mig säga att jag delar den problembeskrivning
            som finns i många av motionerna och reservationerna. Det är uppenbart
            att det finns problem även inom skolväsendet när det gäller sexuella
            trakasserier, våld osv. En del av de problemen har vi löst genom
            att göra förändringar i högskoleförordningen, alltså när det gäller
            högre studier och universitet. Jag tycker att vi ska skicka med
            frågan till regeringen att överväga.
          </note>
          <note>
            Det finns anledning att fundera på vad man gör på skolans område,
            i gymnasieskolan och under de senare åren i grundskolan. Vi ska
            skicka med regeringen den frågan för övervägande. Det är uppenbart
            att dessa problem finns där. I ärlighetens namn ska jag säga att
            jag inte tror att jämställdhetslagen är rätt forum för det. Den
            ska fortsätta vara en arbetsrättslig lag, som reglerar förutsättningarna
            i arbetslivet. Men visst skulle det vara trevligt om vi lyckades
            enas kring en katalog för elevers rättigheter i skolan. Den borde
            rimligtvis också innehålla insatser mot sexuella trakasserier,
            våld och diskriminering. Det är en tanke att föra vidare. Jag
            tror att vi kan komma överens, bara vi kan hitta rätt forum.
          </note>
          <note type="speaker">
            Anf. 83 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Jag tackar för det positiva beskedet.
          </note>
          <note>
            Jag tror inte att knuten ligger i hur man gör det, om det ska
            ske inom jämställdhetslagens område eller om man kan lösa det
            på annat sätt. Det viktiga är att även studenter ska omfattas
            av skyddet. Där har vi en viktig fråga att ta tag i inför framtiden.
          </note>
          <note>
            Jag vill avsluta med att lyfta fram Miljöpartiets besked om hur
            man ställer sig till en uppföljning av turordningsreglerna, inte
            minst utifrån ett jämställdhetsperspektiv. Det är ytterligare
            en punkt på listan för framtida insatser.
          </note>
          <note>
            Anf. 84 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det är fascinerande att lyssna på debatten, särskilt
            på Kent Olsson. Jag skulle vilja instämma i mycket av det som
            Martin Nilsson har sagt till Kent Olsson i sina replikskiften.
            Jag vill inledningsvis lyfta fram några saker.
          </note>
          <note>
            Man blir lite förundrad när Kent Olsson talar om den nedvärdering
            av kvinnor som sker. Han talar om misshandel av kvinnor, mord,
            kvinnor som är rädda och inte vågar gå ut, kvinnor som drabbas
            av könsord i allt yngre åldrar m.m. Jag instämmer i att detta
            är något att oroa sig över och fundera över hur man ska lösa.
            Men vi kommer till helt olika slutsatser.
          </note>
          <note>
            Jag menar att det är ett resultat av ett samhälle som värderar
            kvinnor och män olika - ett samhälle som i grunden, i sina strukturer,
            har det inbyggt, ett samhälle som måste bryta med det via lagstiftning,
            attitydförändringar och på annat sätt. Kent Olsson kommer till
            slutsatsen att vi ska ha fler poliser.
          </note>
          <note>
            En annan intressant kommentar från Kent Olsson var att parterna
            inte vill ha denna lag. I Kent Olssons värld är parterna uppenbarligen
            arbetsgivarna, för det är de som inte vill. De fackliga organisationerna
            har applåderat förslaget.
          </note>
          <note>
            Om vi väljer att se, kan vi se att kvinnor tjänar mindre, kvinnor
            jobbar mer, kvinnor avancerar mindre, kvinnor har mindre makt.
            Kent Olsson och Moderaterna väljer att inte se de bakomliggande
            orsakerna.
          </note>
          <note>
            Han privatiserar det som egentligen är politiskt och säger ungefär
            så här: Individen kan välja, bara individen försöker. Bara man
            håller sig framme och väljer kan man lyckas.
          </note>
          <note>
            Vad sägs om det här: Hej, här är jag, Anna. Jag har just valt
            att bli professor i fysik. Det kanske inte är riktigt så enkelt,
            Kent Olsson.
          </note>
          <note>
            Det kom ett mejl från en nybliven tvillingmamma till mitt jobb.
            Det står så här: Är det verkligen möjligt att vi år 2000 inte
            har kommit längre när det gäller jämställdhet? När jag aviserar
            att jag vill komma tillbaka efter föräldraledighet till min fasta
            tjänst -
          </note>
          <note>
            tillsatt med en nyanställd tjej, utan barn givetvis - får jag
            på nåder komma tillbaka till en annan avdelning till en tjänst
            som jag för närvarande inte ens vet vad den går ut på. Det är
            inte konstigt att barnafödandet minskar så länge arbetsgivare
            har möjlighet att
          </note>
          <note>
            "omplacera" = frysa ut mammor som har för många barn. Eller hur?
            Med vänlig hälsning, Marie Hermansson.
          </note>
          <note>
            Samma problem belystes i Kalla fakta i förra veckan. Jag frågar
            Moderaterna: Behövs det en lag?
          </note>
          <note>
            Jag riktar frågan särskilt till den partikamrat till Kent
          </note>
          <note>
            Olsson som heter Gunnar Axén, som har skrivit en mycket kort
            motion där han föreslår att man tar bort lagen.
          </note>
          <note>
            Behövs det en lag? Ja, uppenbarligen. Behöver lagen förstärkas?
            Svaren kan man finna i följande fall.
          </note>
          <note>
            För två år sedan sökte en nyutbildad kvinnlig svetsare anställning
            på en mekanisk verkstad i Eslöv. När hon ringde till företaget
            sade arbetsgivaren: Jag hör att du är kvinna. Då är det ingen
            idé att du söker.
          </note>
          <note>
            Hon vände sig till JämO, men JämO kunde inget göra då. Det fanns
            inget stöd i lagen.
          </note>
          <note>
            Om den lag som nu ligger på riksdagens bord antas, ger det JämO
            vassare tänder. Om lagen antas kan ingen arbetsgivare utan vidare
            avspisa en kvinna redan i denna del av rekryteringsfasen.
          </note>
          <note>
            Behöver lagen skärpas, Moderaterna? Ja, uppenbarligen.
          </note>
          <note>
            Fru talman! Låt mig ge fyra viktiga skäl för en ny jämställdhetslag.
          </note>
          <note>
            För det första är det en anpassning till EU:s lagstiftning om
            könsdiskriminering. Våra svenska bevisregler är inte i samklang
            med det s.k. bevisbördedirektivet. Vårt diskrimineringsförbud
            är för snävt. I
          </note>
          <note>
            jämställdhetslagen skyddas inte de arbetssökande generellt mot
            könsdiskriminering i hela processen.
          </note>
          <note>
            Endast när ett anställningsbeslut fattats och den klagande kunnat
            bevisa att hon är bättre meriterad finns ett skydd mot diskriminering.
            Därför behövs det en skärpning.
          </note>
          <note>
            För det andra är det viktigt att anpassa lagen till de andra
            diskrimineringslagarna. Flera av er har varit inne på det. Landets
            diskrimineringslagar kan inte ha olika skyddsnivåer beroende på
            om diskrimineringen har samband med kön, etnisk bakgrund, funktionshinder
            eller sexuell läggning. Sveriges diskrimineringslagar måste ha
            en enhetlig grundstruktur och ge skydd på samma nivå. De måste
            gå att tillämpa samtidigt, eftersom flerfaldig diskriminering
            är en realitet. Därför behövs det en skärpning.
          </note>
          <note>
            För det tredje behöver vi effektivare regler för att få bort
            osakliga löneskillnader på grund av kön. Löneskillnaderna mellan
            kvinnor och män har inte minskat, Kent Olsson. De tenderar snarare
            att öka enligt SCB:s statistik. De gällande reglerna om lönekartläggning
            har uppfattats som otydliga. De fungerar inte tillfredsställande.
            Nu blir det en öppenhet, som någon av er var inne på. Det kommer
            att bli ett bättre instrument för lönekartläggning. Därför behövs
            det en skärpning.
          </note>
          <note>
            För det fjärde utvecklas möjligheterna för de fackliga organisationerna.
            Jag upprepar att de applåderar lagen, vill ha den, talar och skriver
            för den. De pläderade för den under hearingen i utskottet. Den
            stärker de fackliga organisationernas möjligheter att se till
            att det aktiva jämställdhetsarbetet tas på allvar på arbetsplatserna.
            Därför behövs det en skärpning.
          </note>
          <note>
            Den nya lagen präglas delvis av ett annat synsätt än det som
            var typiskt för den gamla lagen. Könsdiskriminering beskrivs inte
            längre i första hand som ett allmänt arbetsrättsligt problem utan
            som en kränkning av individens mänskliga rättigheter. Det får
            betydelse på flera sätt. Rubriceringen mänskliga rättigheter medför
            att könsdiskriminering, liksom annan diskriminering, definieras
            som ett problem vars lösning ska och måste prioriteras både av
            lagstiftaren och arbetsmarknadens parter.
          </note>
          <note>
            De juridiska lösningarna kan inte präglas av kompromisser och
            intresseavvägningar mellan parterna på det sätt som är typiskt
            för många andra problem som finns på arbetsmarknaden. Mänskliga
            rättigheter är odelbara. Individens rätt att inte bli diskriminerad
            måste respekteras.
          </note>
          <note>
            Det har varit en intressant debatt den här förmiddagen. Jag vill
            gärna understryka att det är glädjande med den breda uppslutning
            som finns i kammaren bakom regeringens förslag till en ny tydligare,
            skarpare och effektivare jämställdhetslag. Jag noterar, precis
            som Martin Nilsson gjorde, att ett parti ställer sig utanför.
          </note>
          <note>
            Det är ett parti som därmed signalerar följande till landets
            kvinnor: Fortsätt att förlora tusentals kronor varje år. Hävda
            gärna din enskilda rätt, men känn inget stöd i lagen. Blir du
            avspisad när du söker ett jobb? Sök ett till, ett till och ännu
            ett till. Kanske finner du - som Martin Nilsson sade - en snällare
            arbetsgivare någonstans. Vi har, förstår du, varken tid eller
            råd att sluta att diskriminera dig. Det blir för krångligt, och
            det kostar för mycket.
          </note>
          <note>
            Det är det moderata budskapet till Sveriges kvinnor. Jag är väldigt
            glad över att ni är ensamma om det. Jag vill gärna tacka alla
            andra partier för ett principiellt stöd, även om det finns en
            del reservationer som jag har lyssnat till.
          </note>
          <note>
            På ett par områden som ligger utanför själva lagstiftningen finns
            det andra grupperingar och andra skiljelinjer. Jag ska ta upp
            några. Det handlar om konkurrensutsättning av offentlig sektor.
            Där är det de klassiska grupperingarna igen. Det hävdas att detta
            skulle gynna kvinnor. Löneskillnader på grund av kön skulle vara
            mindre i den privata sektorn än i den offentliga. Sanningen är
            tvärtom. Det är alltså inget skäl att konkurrensutsätta offentlig
            sektor.
          </note>
          <note>
            Hushållsnära tjänster tas återigen upp. Vi har här hört att tjänstesektorn
            är den sektor som växer snabbast. Det gäller inte minst städbranschen.
            Det är t.o.m. svårt att få folk, säger de som driver sådana företag.
            Vad är då problemet? Rika människor köper redan tjänster. So what?
            - låt dem göra det. Jag förstår inte varför ni ständigt återkommer
            till denna fråga.
          </note>
          <note>
            Möjligen förstod jag det när vi hade väldigt hög arbetslöshet.
            Det skulle under en svår tid vara ett sätt att få in fler människor
            i ett relativt okvalificerat jobb, som det då betecknades som.
            I dag är det inte så. I
          </note>
          <note>
            dag har vi inte de människor som vi behöver till olika typer
            av jobb. Städbranschen säger samma sak: Vi hittar inte folk.
          </note>
          <note>
            Fru talman! Låt mig avslutningsvis än en gång lägga fast: Grunden
            för jämställdhet i Sverige för den svenska regeringen är ett eget
            arbete och en egen lön för att kvinnor och män ska kunna ha sin
            frihet. Det ger en möjlighet att därmed själv kunna välja sitt
            liv.
          </note>
          <note>
            Man kan bo ihop med någon om man tycker att man vill göra det
            av kärlek eller bo ensam om man vill göra det. Det är val man
            kan göra, och det valet kan man bara göra om man har ett eget
            arbete med en lön som man kan leva på.
          </note>
          <note>
            Det här är en insikt och en syn som nu sprider sig till andra
            länder inom EU och utanför EU. Vi får nu -
          </note>
          <note>
            och det är möjligen ett svar till Elver Jonsson - under nästa
            år en unik chans att visa upp detta under det svenska ordförandeskapet
            i EU. Självklart kommer vi att göra det. Jämställdhet är en viktig
            och prioriterad fråga.
          </note>
          <note>
            Det kommer vi att visa andra länder. Vi kommer att ha konferenser,
            och vi kommer att säga det. Vi kommer att resa till andra länder.
            Massor av frivilligorganisationer i Sverige har redan planerat
            att ha sina aktiviteter under det första halvåret för att på så
            sätt visa den svenska modellen och förhoppningsvis kunna exportera
            en del av våra idéer till övriga EU-
          </note>
          <note>
            länder.
          </note>
          <note type="speaker">
            Anf. 85 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! För det första till jag uttrycka min uppskattning
            av att jämställdhetsministern deltar i debatten. Det är inte alla
            ministrar som prioriterar debatterna i riksdagen på det här sättet,
            och därför uppskattar jag det.
          </note>
          <note>
            Jag har två frågor som berör jämställdhetsministerns arbetsområde
            i det här fallet. Varför tar man inte från regeringens sida in
            jämställdheten på utbildningsområdet i den här föreslagna lagstiftningen
            eller i någon annan lagstiftning?
          </note>
          <note>
            Vi måste börja med de små barnen, och vi måste ha en jämställdhetspolitik
            som täcker även de minsta barnen. I det fallet är vi i Centerpartiet
            överens. Man måste börja ända från början. Därför behöver det
            finnas en lagstiftning som täcker även det området.
          </note>
          <note>
            Vi föreslår också en jämställdhetsrevision i företagen. Låt den
            offentliga sektorn gå före i det fallet.
          </note>
          <note>
            Det finns miljörevision i företagen. Att det fungerar kan jordbruksministern
            se på sitt andra ansvarsområde. Vi behöver också ha en jämställdhetsrevision
            för att se om vi uppnår de mål vi sätter upp i enlighet med den
            lagstiftning som finns.
          </note>
          <note>
            Det är också ett viktigt instrument för att se om vi kommer någon
            vart eller står och stampar. I olika fall där vi diskuterar löner
            inser vi att det är problem med detta. Jag tror att en jämställdhetsrevision
            skulle vara ett effektivt vapen till den övriga arsenal vi får
            med den här föreslagna lagstiftningen.
          </note>
          <note>
            Anf. 86 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Svaret på den första frågan är att jag precis som
            Margareta Andersson finner att det är jätteviktigt. Det är en
            fråga om vilken metodik man använder i inte minst förskolan, eftersom
            det är där man måste börja. Jag har varit runtom i landet och
            tittat. Jag har funnit att man på många håll nu försöker att utveckla
            en annan metodik som just tar sikte på att bryta de könsroller
            som också de små barnen är inne i. Man föds ju inte med någon
            speciell roll, men det går väldigt fort att hamna i den. Det är
            där vi måste stödja och argumentera för att en metodik som tar
            sikte på detta kommer till stånd.
          </note>
          <note>
            Jag antar att Margareta Andersson menade att jämställdhetslagen
            skulle utvidgas till att möjligen också gälla för utbildningsområdet.
            Detta är någonting som vi diskuterar internt i regeringskretsen.
            Det är också någonting som vi arbetar med på EU-nivå.
          </note>
          <note>
            Det är ett direktiv på gång som tar sikte på samma sak. Jag är
            inte alls främmande för att det så småningom kan bli så. Men just
            nu är vi inne i ett analysstadium.
          </note>
          <note>
            Den andra frågan handlade om revision hos offentliga institutioner.
            Jag håller också där med om att det finns ett problem. Jag hoppas
            och tror att skärpningen av jämställdhetslagen, som förhoppningsvis
            leder till ett mer aktivt arbete av båda parter på en arbetsplats,
            kan motverka de problem som beskrivs.
          </note>
          <note type="speaker">
            Anf. 87 MARGARETA ANDERSSON (c)
          </note>
          <note>
            replik:
          </note>
          <note>
            Fru talman! Jag tackar för det svaret. Jag hoppas att det åtminstone
            delvis kommer att leda till dessa frukter.
          </note>
          <note>
            Jag är lite orolig för att arbetsmarknadens parter i någon mån
            känner att de är överens och står på ena sidan och att vi i lagstiftningen
            kritiserar deras sätt att hantera de här frågorna. Under 20 år
            med jämställdhetslagen har man inte lyckats med att rätta till
            skillnaderna i löner mellan män och kvinnor.
          </note>
          <note>
            Det är därför som jag fortsätter att framhålla att en jämställdhetsrevision
            kan vara ett nytt instrument som tydligare pekar på att man inte
            har levt upp till det ansvar man tagit på sig och de möjligheter
            man haft enligt tidigare lagstiftning. Vi behöver också utnyttja
            det vapnet i kampen.
          </note>
          <note>
            Anf. 88 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Det är ett faktum att vi har haft lagen i 20 år och
            att det hänt så lite på detta område. Det är viktigt att komma
            i håg att det har hänt fantastiskt mycket på 20 år på jämställdhetens
            område om man breddar det hela. Men på detta område har det inte
            hänt så mycket.
          </note>
          <note>
            Det visar att vår nuvarande lag har varit för tandlös. Då är
            den skärpning som vi nu äntligen har fått till efter mycket utredande
            ett instrument, och jag tror att vi kommer att kunna se resultat.
          </note>
          <note>
            Men om man talar om offentlig sektor så har ju vi som politiker
            - det kan handla om riksdagen eller om regeringen, för vi är ju
            inte så värst mycket bättre i
          </note>
          <note>
            Regeringskansliet - självfallet ett ansvar för att både se till
            att det finns jämställdhetsplaner och för att analysera löneutvecklingen.
            I den meningen kanske vi kan vara lite grann av den revision som
            Margareta
          </note>
          <note>
            Andersson pratar om.
          </note>
          <note type="speaker">
            Anf. 89 BARBRO FELTZING (mp) replik:
          </note>
          <note>
            Fru talman! Miljöpartiet står bakom skärpningen av jämställdhetslagen.
          </note>
          <note>
            Jag har fört fram lite andra saker också i betänkandet. Bl.a.
            har vi i en motion fört fram att vi skulle vilja utöka JämO:s
            kompetensområde till att omfatta hela samhällslivet. Jag undrar
            hur jämställdhetsministern ser på den saken.
          </note>
          <note>
            Fyra partier står bakom detta att jämställdhetslagen skulle utvidgas
            till utbildningsområdet. Nu svarade jämställdhetsministern alldeles
            nyss Margareta
          </note>
          <note>
            Andersson på det här.
          </note>
          <note>
            En tredje sak jag vill ta upp är det som jag också nämnde i mitt
            tal. Det gäller bl.a. förslaget till utredningen om jämställdhetsmärkning
            av produkter i företag. Jag skulle vilja ha ett tilläggsdirektiv
            om att kunna jämställdhetsmärka reklam. Vi ser ju att reklamen
            blir värre och värre i tidningar, i TV och på bio. Om man ger
            ett sådant här tilläggsdirektiv så tror jag att det skulle kunna
            innebära en konkurrensfördel för företag. De skulle kunna säga:
            Vi har en reklam som är jämställd.
          </note>
          <note>
            Anf. 90 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag har som sagt redan svarat på detta med utbildningens
            område.
          </note>
          <note>
            När det gäller JämO och JämO:s framtida uppgifter så håller vi
            nu på att överväga om man skulle kunna göra en decentralisering
            av JämO:s arbete på det viset att länsexperterna skulle kunna
            få lite mer tillsynsansvar. Men detta är än så länge på diskussions-
            och analysstadiet.
          </note>
          <note>
            Att JämO skulle få ansvar för hela samhällsområdet är ingenting
            som jag hittills har funderat särskilt mycket på. Det är klart
            att det skulle vara fantastiskt om vi hade en jämställdhetsombudsman
            som så att säga greppade alltihop. Jag tycker kanske att det blir
            lite stort. Vi har fullt upp med arbetsmarknaden, och om det sedan
            blir så att utbildningen kommer in här också så vidgas det hela
            lite. Jag tror alltså att man får ta de här små stegen, och inte
            gapa över alltihop på en gång.
          </note>
          <note>
            När det gäller jämställdhetsmärkningen och utredningen om den
            så är direktiven ganska vitt skrivna. Jag håller alltså inte för
            alldeles otroligt att utredaren Eva Eriksson också - möjligen,
            vill jag säga -
          </note>
          <note>
            kommer att titta på reklam. Det står nämligen att det handlar
            om att införa en frivillig jämställdhetsmärkning av produkter
            och tjänster. Det är däri det vida ligger - vad är produkter och
            tjänster? Kan reklam ingå i denna definition?
          </note>
          <note type="speaker">
            Anf. 91 BARBRO FELTZING (mp) replik:
          </note>
          <note>
            Fru talman! Det gläder mig att regeringen bl.a.
          </note>
          <note>
            överväger det här med länsexperterna, för det har jag också med
            i min motion - och det har vi haft ett bra tag. Det handlar bl.a.
            om att undersöka om man skulle kunna ha tillsyn på det regionala
            planet.
          </note>
          <note>
            Jag är glad om man har den här vidgade synen när det gäller jämställdhetsmärkningen
            av reklam, så att man kanske kan ta in detta. Som jag sade vet
            vi ju hur det är med ätstörningar, dvs. att unga flickor drabbas
            mycket av det, och att reklamen säkert har mycket att göra med
            detta. Det är ju självklart. Jag är alltså glad om det blir så
            här, och jag tackar för svaret.
          </note>
          <note type="speaker">
            Anf. 92 KENT OLSSON (m) replik:
          </note>
          <note>
            Fru talman! Att ministern och jag har olika värderingar när det
            gäller jämställdhet är väl ingen överraskning för vare sig ministern
            eller för mig.
          </note>
          <note>
            Däremot kan det kanske vara intressant att notera att vi åtminstone
            är överens om en sak, nämligen att någonting bör göras åt våldet
            mot kvinnor och attityderna inom skolan. Det vore bra om ministern
            förde frågan vidare så att det sker lite mer än vad som har skett
            hittills inom regeringen i den här delen.
          </note>
          <note>
            Jag tycker att det var ett intressant svar vi fick om att ministern
            inte är beredd att konkurrensutsätta den offentliga sektorn. Man
            kan nog i stället säga att jämställdhetsministern är en slags
            monopolminister, som tycker att det är bra som det är. Därmed
            missar man de chanser som finns att ge kvinnor konkurrerande möjligheter
            att arbeta.
          </note>
          <note>
            Det är också intressant att ministern inte har sagt någonting
            i dag om den kritik som har getts från olika instanser - från
            Arbetsgivarverket, från Landstingsförbundet och från Kommunförbundet.
            Notera att både Kommunförbundet och Landstingsförbundet är styrda
            av socialdemokratiska politiker, och att allesammans har yttrat
            sig på samma sätt och lika kritiskt!
          </note>
          <note>
            Låt mig bara återge några saker från ministerns tidigare kollega,
            som tydligen inte delar ministerns jämställdhetsuppfattning. Hon
            befinner sig i stället betydligt närmare min, eller hon befinner
            sig rättare sagt på samma åsikt som jag vad gäller ministerns
            proposition. Hon och hennes kolleger skriver följande:
          </note>
          <note>
            "Propositionen anger att systematisk arbetsvärdering är en bra
            och effektiv metod för att åstadkomma jämställd lönesättning.
            Det är fel, rätt upp och ner. - -
          </note>
          <note>
            - åtgärden inte leder till resultat. Tvärtom, den snarast motverkar
            de goda syften som avses. Den gör anspråk på att vara vetenskaplig
            och objektiv - men är lika subjektiv som vilken annan lönesättning
            som helst. Man kan faktiskt se den som lurendrejeri: siffror ser
            mer objektiva ut än ord, men det är ren illusion. - - - Praktiska
            erfarenheter som finns och som grundats på entusiasm ..." osv.
          </note>
          <note>
            Skulle man kunna få några kommentarer från ministern till hur
            hennes tidigare ministerkollega och de här kvinnorna ser på jämställdhetslagen?
          </note>
          <note type="speaker">
            Anf. 93 ANDRE VICE TALMANNEN:
          </note>
          <note>
            Jag får erinra om att repliktiden är två minuter.
          </note>
          <note>
            Anf. 94 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Man blir rörd när man hör Kent Olsson tala om våld
            mot kvinnor. Varför röstade ni då nej till en kvinnofridsproposition?
            Den var vid, och den tog sikte på många olika områden. Den skärpte
            lagen och kriminaliserade köp av sexuella tjänster.
          </note>
          <note>
            Den gav mer pengar till dem som arbetar i förebyggande syfte,
            men också i akuta situationer. Varför sade ni nej till den?
          </note>
          <note>
            Och vad vill Kent Olsson mer att vi ska göra?
          </note>
          <note>
            Kom med något eget förslag! Här har vi lagt fram en kvinnofridsproposition.
            I somras skapade jag ett nationellt råd för kvinnofrid. Det blir
            mer pengar till poliserna också, och mer pengar till rättsväsendet.
          </note>
          <note>
            Vad vill ni mer göra? Jag vet svaret. Ert svar på alla dessa
            behov som utsatta och misshandlade kvinnor har är: Fler poliser.
          </note>
          <note>
            Men det räcker inte. Man måste nämligen både göra förebyggande
            insatser och hjälpa kvinnorna i det akuta skedet - inte bara med
            poliser, utan med socialtjänsten t.ex. Man måste också ha en lagstiftning
            som stöd. Men det har ni sagt nej till, så det är lite konstigt
            att nu komma och prata vitt och brett om detta, som är ett så
            viktigt område.
          </note>
          <note>
            När det gäller offentliga monopol kan jag säga att om man tar
            vård- och omsorgspersonalen är det så att kvinnor har 98 % av
            männens löner. Tar man ett område som säljare, inköpare och mäklare
            har kvinnor 78 % av männens lön. Tar man ingenjörer och tekniker
            har kvinnor 87 % av männens lön. Den bok som jag visar här är
            väldigt bra, Kent Olsson. Om
          </note>
          <note>
            Kent Olsson tittar hit så ser han den. Den syns, för den är lila.
            Här finns all statistik man behöver för att kunna argumentera
            korrekt.
          </note>
          <note type="speaker">
            Anf. 95 KENT OLSSON (m) replik:
          </note>
          <note>
            Fru talman! Jag noterar att jag inte fick något som helst svar
            på min fråga om ministerns syn på vad hennes tidigare kollega
            och sex andra kvinnor sade i
          </note>
          <note>
            Dagens Nyheters artikel. Det tycker jag är intressant.
          </note>
          <note>
            Jag har också frågat hur det kommer sig att lönerna inom Margareta
            Winbergs räjonger, dvs. inom
          </note>
          <note>
            Regeringskansliet, skiljer sig så oerhört mycket vad gäller kvinnor
            och män. Där har jag heller inte fått något svar.
          </note>
          <note>
            Angående det som Margareta Winberg sade nyss kan vi konstatera
            att det inom sjukvårdssektorn är väldigt låga löner, just beroende
            på att det är kvinnor som arbetar där. Lönerna är mycket lägre
            än vad de borde vara. Man kan också konstatera att när man får
            in andra typer av konkurrens så höjs lönerna. Bemanningsföretagen
            ger kvinnor högre löner än de har när de jobbar inom landstinget.
          </note>
          <note>
            Även om det inte är jag som ska svara, ska jag ändå svara Margareta
            Winberg. När det gäller de förslag som vi har för kvinnor säger
            vi att det måste ges större resurser till polis och åklagare.
            Där har
          </note>
          <note>
            Socialdemokraterna varit söliga. Vi tycker att det behövs än
            mer för att kunna skydda de kvinnor som är ute och går i dag.
          </note>
          <note>
            Vi säger också att man måste se över straffen för våldsverkare
            mot kvinnor. De behöver skärpas. Permissionsreglerna måste ses
            över. Misshandlade kvinnor måste ges rätt till stödpersoner.
          </note>
          <note>
            Nog har vi ett antal förslag. Sedan tycker jag inte att man bör
            ironisera över att Moderaterna vill ha fler poliser. Jag tror
            att det är viktigt att det finns fler poliser ute, så att kvinnor
            vågar sig ut på kvällarna.
          </note>
          <note>
            Det är faktiskt oerhört många kvinnor som är rädda för detta.
          </note>
          <note>
            Det vore också intressant om ministern kunde svara på de frågor
            som jag har ställt. Jag tar dem än en gång. Kan vi få svar på
            hur det kan komma sig att en tidigare minister och hennes kolleger
            har dessa synpunkter på den här lagen liksom på lönerna inom
          </note>
          <note>
            Regeringskansliet?
          </note>
          <note>
            Anf. 96 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Bäste Kent Olsson! Varför ställa den frågan till
            mig? Jag har inget svar på varför dessa sju kvinnor tyckte så.
            Fråga dem i stället! Jag tycker inte som de. Jag vet inte varför
            de tyckte så. Det är väl rimligt att ringa och fråga dem. De är
            ju offentliga personer. Telefonnumret finns.
          </note>
          <note>
            När det gäller arbetsvärdering ska jag säga en sak en gång för
            alla, eftersom det inte är riktigt klart sagt.
          </note>
          <note>
            Den här lagen föreslår inte en obligatorisk arbetsvärdering.
            Den möjliggör det, men man får själv bestämma. Margareta Andersson
            frågade tidigare Martin Nilsson varför vi inte i lagstiftningen
            hade talat om hur det skulle gå till. Det var just därför att
            detta får man bestämma själv. En korvkiosk är inte samma sak som
            ABB. Därför behöver man kanske göra på lite olika sätt. JämO har
            utvecklat en metod - Lönelotsen. Man kan också få stöd därifrån
            för att utveckla sina metoder. Men det är inte centralstyrt. Det
            finns inte något obligatoriskt arbetsvärderingsinstrument i detta.
            Det är någonting som har missats i debatten.
          </note>
          <note>
            Det är kanske detta som dessa sju kvinnor har missförstått. Inte
            vet jag, men det verkade nästan så när man läste artikeln. Men
            fråga dem själva - då får man det bästa svaret.
          </note>
          <note>
            Sedan konstaterar jag att det är poliser som står i centrum.
            Med fler poliser ska man göra mycket, enligt Moderaterna. Det
            är alltid det svaret man får från dem. Med sänkt skatt och fler
            poliser blir vi lyckliga.
          </note>
          <note>
            Jag tror inte på det.
          </note>
          <note type="speaker">
            Anf. 97 ELVER JONSSON (fp) replik:
          </note>
          <note>
            Fru talman! Statsrådet var glad över det breda parlamentariska
            stödet som finns för grundtankarna i propositionen. Det är väl
            korrekt och fullt tillåtet att departementet inhöstar det. Men
            jag vill återigen säga att vi är flera stycken som har varnat
            för de svårigheter som kan uppträda under resan gång. Jag tror
            att det gäller att ha ett ganska brett synsätt på utfallet.
          </note>
          <note>
            Jag är lite pessimistisk när det gäller hur det går med en del
            reservationer, t.ex. reservation 16 som talar om svårigheter att
            rekrytera till läraryrket. Det är också en jämställdhetsfråga
            i sig, för att inte tala om reservation 20. Den vill jag nästan
            rekommendera till högläsning i departementet. Där finns liknande
            tankegånger från åtminstone fyra partier här i kammaren.
          </note>
          <note>
            Vi tycker att det skulle vara angeläget att utvidga detta till
            utbildningsområdet.
          </note>
          <note>
            Om vi tror på jämställdhet också i lagstiftningsdelen är det
            viktigt att det också kommer in tidigt.
          </note>
          <note>
            Skolan är en stor arbetsmarknad. Dessutom ska ju de unga fostras
            för ett yrkesliv. Då är det inte dumt att få detta, om inte med
            modersmjölken så ändå när man har börjat sin utbildning.
          </note>
          <note>
            Sedan lämnade statsrådet en intressant redogörelse för vad som
            låg bakom propositionen. En sak var ju EU:s regelsystem. Då vill
            jag säga till en tidigare skeptisk minister till EU-frågor att
            det ändå har puffat på detta. EU har naturligtvis en del pluspoäng.
          </note>
          <note>
            I svaret begränsar sig Margareta Winberg till den lagtekniska
            och byråkratiska delen och tar mindre upp den ekonomiska och informella
            delen. Där tror jag att vi som politiker och vuxengeneration behöver
            göra stora insatser.
          </note>
          <note>
            Jag tog tidigare upp den växande svarta arbetsmarknaden med utskottets
            talesman. Jag ska återkomma till det i nästa replik. Jag vill
            gärna ha en kommentar till hur Margareta Winberg ser på en svart
            arbetsmarknad som är så ojämställd.
          </note>
          <note>
            Anf. 98 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! När det gäller utvidgningen av jämställdhetslagen
            till utbildningsområdet finns det ett
          </note>
          <note>
            EU-direktiv som nu diskuteras. Det handlar om att utforma det
            när det gäller diskriminering av kön. Det finns i dag när det
            gäller etnicitet. Där diskuteras att göra detta vidare. Vi arbetar
            med detta i EU och driver frågan där. Om det går igenom innebär
            det naturligtvis att Sverige ska anpassa sin lagstiftning och
            i så fall vidga den till att också gälla skolan.
          </note>
          <note>
            Jag håller med om den problembild som flera av er målar upp och
            som också finns i reservation 20.
          </note>
          <note>
            Men vi ska kanske se vad som händer inom EU. Det är onödigt att
            vi utreder det hela på två håll. Om det går igenom i EU blir vi
            ju ändå beroende av att implementera det i Sverige.
          </note>
          <note>
            Elver Jonsson sade att jag skulle ha varit EU-
          </note>
          <note>
            motståndare. Jag är fortfarande väldigt skeptisk till
          </note>
          <note>
            EU. Men det är klart att man inte kan bortse ifrån att det här
            och där finns saker som också har varit positiva för Sverige.
            Det här är en sådan sak. Jag är inte sämre än att jag kan erkänna
            att jag var mycket orolig när vi skulle gå in i unionen över att
            våra ambitioner på jämställdhetsområdet skulle dras ned. Men inte
            minst på grund av att det har skett en del regeringsombildningar
            inom EU kan man i dag säga att det faktiskt är tvärtom. Det är
            glädjande att se och höra utomlands att man ser Sverige som en
            förebild, för så är det.
          </note>
          <note type="speaker">
            Anf. 99 ELVER JONSSON (fp) replik:
          </note>
          <note>
            Fru talman! Statsrådet talar här om regeringsbildningar som har
            skett. Jag gissar att det inte var den svenska hon avsåg utan
            andra länders. Låt mig säga att jag tror att det är bra att vi
            visar upp att vi har haft framgång. Jag tolkar också statsrådet
            så att hon är beredd att visa en betydande ödmjukhet här. Vi har
            brister som vi behöver ta itu med.
          </note>
          <note>
            Låt mig sedan återgå till det som jag tycker är den informella
            delen här, nämligen att vår ekonomi, den informella marknadsföringen
            och attitydpåverkan finns med här. Jag har tagit upp den svarta
            arbetsmarknaden förut. AU:s talesman säger att svensk ekonomi
            växer så mycket att skattebasen växer. Ja, fru talman, visst gör
            den det, men det är alldeles för lite. Det rinner tiotals miljarder
            vid sidan.
          </note>
          <note>
            Margareta Winberg säger att hon inte förstår varför vi pratar
            om hushållsnära tjänster och att man ska låta de rika engagera
            vilka de vill. Jag har inte så stora bekymmer med de rika, fru
            talman. Om man är miljardär har man redan fått sin skattefrihet
            av den socialdemokratiska regeringen. Jag ömmar faktiskt för att
            vanliga människor ska ha råd att ha någon som kan stötta dem med
            t.ex. olika typer av marktjänstarbete, det må vara utomhus eller
            inomhus. Därför behöver vi både ett regelsystem och en kostnadsmodell
            som gör att vanligt folk har råd att engagera människor i en vit
            ekonomi. Ingen är ju egentligen beredd att betala mer för en tjänst
            än vad man själv har i timpeng. Det är det vi behöver se över.
            När det kostar bortemot 300 kr för att få en vit timtjänst är
            det klart att det är för mycket för flertalet svenska medborgare.
            Det är därför det är så viktigt att se över detta.
          </note>
          <note>
            Och därför tar jag en replik i förväg. Margareta
          </note>
          <note>
            Winberg har ofta talat om att vi inte har några budgetpengar
            till det. Nej, fru talman, men svart arbetsmarknad finns inte
            ens i statens budget.
          </note>
          <note>
            Anf. 100 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Det är klart att vi ska beskriva våra dåliga sidor
            när det gäller jämställdhet. Men vi har trots allt flera gånger
            blivit tilldelade första pris av
          </note>
          <note>
            FN. Ibland har vi en benägenhet att klä oss i säck och aska även
            när vi kanske inte riktigt behöver det. Det här är ett område
            där vi inte behöver det.
          </note>
          <note>
            Men det är viktigt att säga att Sverige inte är ett jämställt
            land. Vi har fortfarande mycket att göra. Det handlar om löneskillnader,
            och det handlar inte minst om representationen i näringslivet
            som är usel.
          </note>
          <note>
            Vi försöker arbeta med det genom att jobba med direktörerna i
            näringslivet, genom att ha en referensgrupp, genom att prata om
            hur vi kan göra, genom att hitta på olika saker. Vi styr ju inte
            direkt. Vi kunde göra det genom kvotering. Men jag har sagt att
            vi kanske ska lugna oss lite och först se vad man förmår av egen
            kraft.
          </note>
          <note>
            Jag tror faktiskt att man kommer att förmå någonting. När man
            nu t.ex. har upptäckt att kvinnor också bor på hotell har man
            ordnat till vissa rum som är bättre anpassade för just kvinnliga
            gäster. När man har upptäckt att kvinnor numera faktiskt köper
            bil har man ändrat attityd lite grann. Och så blir det på område
            efter område, så jag tror att det kommer att hända någonting.
            Samtidigt är jag personligen, om det inte händer någonting, inte
            alls främmande för att om ett antal år återuppta diskussionerna
            om kvotering.
          </note>
          <note>
            När det sedan gäller de hushållsnära tjänsterna vill jag fråga
            Elver Jonsson hur mycket han tror att en ensamstående, lågavlönad,
            kanske deltidsarbetande mamma har råd att betala för att få en
            städerska som fixar hemmet åt henne. I Kungälv gjorde man en undersökning,
            och det var 62:50 kr. Det var inte en ensamstående person, utan
            en som tjänade lite mer.
          </note>
          <note>
            Det här blir aldrig ett medel för den ensamstående mamman och
            därmed är det ojämlikt, enligt mitt sätt att se.
          </note>
          <note type="speaker">
            Anf. 101 MAGNUS JACOBSSON (kd) replik:
          </note>
          <note>
            Fru talman! Jag vill tacka ministern för att hon är här och deltar
            i debatten. Jag uppskattar det.
          </note>
          <note>
            Jag vill först bara konstatera att vi kristdemokrater är positiva
            till den EU-samordning som sker och även till att diskrimineringslagarna
            samordnas. Vi skulle gärna se att man går längre och att man börjar
            se på hur vi på sikt skulle kunna samla det i en lagstiftning.
          </note>
          <note>
            Samtidigt har kristdemokraterna lite andra funderingar. I 20
            år har vi haft jämställdhetslagen, och vi kan konstatera att en
            bit på väg är vi. Vi ska nog allihop här slå oss lite grann för
            bröstet, för vi är en bit på väg. Vi är inte helt värdelösa, men
            vi behöver gå längre.
          </note>
          <note>
            Då kommer min första lilla fråga. Är ministern, som har förhållandevis
            goda relationer till LO och facket i övrigt, nöjd med det arbete
            som ändå har skett? Lagen har ju legat i 20 år, och utifrån de
            reaktioner jag har fått från kompisar på golvet kan jag säga att
            det inte direkt är så att man känner att det är den viktigaste
            frågan som drivs. Jag tror faktiskt att om vi ska nå en bit med
            de här frågorna i den praktiska verkligheten måste de lyftas upp
            bland parterna.
          </note>
          <note>
            Lika viktigt som det är för mig att prata med kompisar som är
            företagare, lika viktigt är det att prata med kompisar som är
            fackligt aktiva. Vi måste ta upp de diskussionerna, och det måste
            ske på golvet. Därför är jag lite nyfiken på hur ministern ser
            på det.
          </note>
          <note>
            En annan fråga som tidigare har nämnts av kristdemokrater är
            regeringens eget föredöme, frågan om hur regeringens egen lönepolitik
            fungerar. Jag släpper ut den frågan lite lätt och är glad om jag
            får någon form av svar.
          </note>
          <note>
            Sedan tyckte jag att ministern lyfte upp en mycket viktig fråga.
            Det var att underlätta föräldraskapet.
          </note>
          <note>
            Skälet till att den är så viktig för mig är kanske att jag befinner
            mig i åldern 32 år och träffar många människor som är ensamstående.
            Man lever liksom lite i den verkligheten, och man påverkas givetvis
            av sin egen vardag.
          </note>
          <note>
            Vi kristdemokrater har ändå försökt att bolla med några saker
            för att underlätta föräldraskap. Det är viktigt ur ett jämställdhetsperspektiv
            men också ur ett nativitetsperspektiv. Det är jämställdhetslagen,
            frihet, barnkonto och höjda garantibelopp. Jag är lite nyfiken
            på vad ministern vill göra mer utöver lagstiftningen.
          </note>
          <note>
            Anf. 102 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag måste väl erkänna att också jag inom den fackliga
            rörelsen har stött på mycket som jag helst inte skulle vilja höra.
            Det är ju så att det bland många män finns en ovilja till jämställdhet.
            Det finns också bland en del kvinnor, men företrädesvis bland
            många män.
          </note>
          <note>
            Det har möjligen sin grund i att det har varit vi kvinnor som
            har drivit de här frågorna och att det har rört kvinnor. Vi har
            tagit för oss, vi har tagit steg framåt. Vi har tagit makt, vi
            har fått jobb, vi har fått egna pengar. Det har alltså varit positivt
            i en viss bemärkelse för oss kvinnor. Många män har inte fått
            svar på frågan: Nå, vad betyder det för mig då? Tar de bara av
            mig, eller får jag någonting tillbaka?
          </note>
          <note>
            Av det skälet har jag startat ett projekt som heter
          </note>
          <note>
            Män och jämställdhet och som leds av en man, Thomas Wetterberg.
            Man ska bl.a. försöka besvara frågan: Vad vinner män på jämställdhet?
            Jag tror att det är en viktig fråga att belysa och besvara, för
            det är klart att det ligger en vinst i det också för män.
          </note>
          <note>
            Många män, särskilt yngre män, inser det. Men jag tror att det
            är viktigt att vi även får en offentlig diskussion om det, så
            att män inte känner sig som förlorare. Det är ju ur detta perspektiv
            som förlorare som män blir rädda, arga, aggressiva osv. Inte minst
            Susan
          </note>
          <note>
            Faludi har ju visat i sin senaste bok, som är mycket intressant,
            hur män reagerar när kvinnor tar för sig, i det här fallet i USA,
            så jag tycker att det är ett viktigt perspektiv att belysa.
          </note>
          <note>
            När det gäller regeringens egen lönepolitik finns det, som har
            framgått i medierna, ojämställda löner även i Regeringskansliet.
            Det får vi arbeta med som arbetsgivare, precis som alla andra
            måste göra. Det finns säkert också här i riksdagen och i de politiska
            partierna. Vi måste arbeta med det för att komma bort ifrån det,
            och här kan lagen vara till hjälp.
          </note>
          <note type="speaker">
            Anf. 103 MAGNUS JACOBSSON (kd) replik:
          </note>
          <note>
            Fru talman! På de två frågorna tackar jag för svaret. Men jag
            tar den tredje frågan igen eftersom vi båda landade i tidsnöd.
          </note>
          <note>
            Jordbruksministern nämnde frågan om att underlätta föräldraskap,
            vilket jag tycker är oerhört viktigt.
          </note>
          <note>
            Vi kristdemokrater har åtminstone fyra arbetssätt för att försöka
            underlätta föräldraskap.
          </note>
          <note>
            Det ena är jämställdhetslagen. Det är viktigt att det finns en
            lag i botten. Man ska ha rätt att gå hem från jobbet, att komma
            till jobbet. Man ska ha trygghet i de här grejerna.
          </note>
          <note>
            Men man ska också ha frihet att vara individ. Föräldrar ska ha
            frihet att själva vara med och bestämma.
          </note>
          <note>
            På den punkten har vi bollat med olika system. Länge arbetade
            vi med vårdnadsbidrag som ett sådant exempel. Numera pratar vi
            tillsammans med övriga borgerliga partier om barnkonto. Idén är
            i grunden mycket densamma. Man ska ha möjlighet att gå hemma en
            längre tid, att kanske minska sin arbetstid.
          </note>
          <note>
            En annan fråga är höjt garantibelopp som skulle kunna göra det
            lättare att vara hemma de tider det gäller, osv.
          </note>
          <note>
            Min fråga är lite mer konkret än att ministern här har fått ett
            brev, vilket jag tycker är bra att hon tar upp. Jag tycker att
            det är bra att vi tar med oss sådant som politiker. Det kommer
            också en lagtext. Men har regeringen mer idéer? Jag är lite nyfiken
            på det.
          </note>
          <note>
            Anf. 104 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Först måste jag ställa en motfråga.
          </note>
          <note>
            Betyder det här med barnkonto att ni har släppt era tankar på
            vårdnadsbidrag? Det tycker jag i så fall är mycket positivt, för
            det var en förlegad form och en form som verkligen var en kvinnofälla.
          </note>
          <note>
            Underlättar föräldraskapet gör man på många olika sätt. Ett av
            de viktigaste instrumenten är, som jag ser det som socialdemokrat,
            föräldraförsäkringen. Jag har aldrig förstått varför man inte
            pratar mer om den flexibilitet som föräldraförsäkringen har. Man
            kan faktiskt dra ut den under en lägre period om man vill det.
            Man kan dela den mellan kvinnor och män, vilket jag hoppas att
            man ska göra i större utsträckning. Vi har nu en månad som är
            avsedd antingen för mamman eller för pappan, i praktiken för pappan.
            Den månaden kommer att bli två månader om ett tag.
          </note>
          <note>
            Detta ska inte ses som ett tvång för pappan, utan som ett stöd.
          </note>
          <note>
            Jag har fått många reaktioner från män som säger:
          </note>
          <note>
            Det är bra att jag har en sådan månad, för då har jag den rätten
            i lagen. Arbetsgivaren tycker inte om att jag är hemma. Mina kompisar
            är inte så himla förtjusta i det heller. Ibland säger männen t.o.m:
            Min fru vill inte heller att jag ska vara hemma. Hon vill ha hela
            tiden själv.
          </note>
          <note>
            Alla de här sakerna är begripliga. Därför ska man se den månad
            som papporna måste ta för att familjen inte ska tappa något som
            ett stöd. Att det blir två månader tror jag kommer att betyda
            mycket. Min vision, som inte kommer att bli i form av en lag,
            är att mammor och pappor ska dela lika på föräldraförsäkringen.
            Jag tror att det skulle göra mycket för en förändrad mansroll.
            Men det skulle också betyda mycket för den eftersläpning för kvinnor
            som vi kan se i dag och som börjar i moderskapet.
          </note>
          <note>
            Dessutom - och det är det viktigaste - skulle det betyda fantastiskt
            mycket för barnet att få ha sin pappa så mycket.
          </note>
          <note type="speaker">
            Anf. 105 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! De förändringar som vi beslutar om senare i dag tar
            sikte på att komma till rätta med lönediskriminering, men i övrigt
            pågår det en utveckling på arbetsmarknaden som gör mig lite bekymrad
            i ett jämställdhetsperspektiv. Förändringen går under beteckningen
            flexibilitet - en flexibilitet på arbetsgivarnas villkor. Det
            handlar om flexibilitet när det gäller löner och arbetstider,
            och sådan flexibilitet gör det svårare för den som har ett föräldraansvar.
            Det handlar om en allmän rörlighet, med kortare anställningstider.
            Man vet att unga kvinnor i LO-kollektivet i stor utsträckning
            drabbas av vikariat, projektanställningar osv.
          </note>
          <note>
            Jag undrar om det finns analyser av detta gjorda i ett brett
            perspektiv. Hur ser ministern på behovet av att sammantaget analysera
            den utveckling som vi ser på arbetsmarknaden? Hur påverkar den
            kvinnor, och hur påverkar den jämställdheten? Utan sådana analyser
            riskerar vi att få små bäckar som går i en riktning men att sammantaget
            föra en politik som blir till en flod som driver utvecklingen
            åt ett annat håll.
          </note>
          <note>
            Det är min fråga till ministern.
          </note>
          <note>
            Anf. 106 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag måste säga att det här inte ligger riktigt inom
            mitt område, utan det är som bekant
          </note>
          <note>
            Mona Sahlin som har hand om arbetsmiljö- och arbetstidsfrågor.
            Hon har aviserat en översyn av framför allt maktförhållandena
            på arbetsplatser. Jag tror att det är väldigt viktigt att en sådan
            görs.
          </note>
          <note>
            Vi har för någon månad sedan fått en utredning som delvis gav
            oss svar på vad som skapar utbrändhet och stress på jobben. Några
            av svaren var följande:
          </note>
          <note>
            - Slimmade organisationer. Man har fått mer att göra.
          </note>
          <note>
            - Ständiga omorganisationer. Man får aldrig lugn och ro, utan
            allting ska göras om.
          </note>
          <note>
            - Det har också visat sig att man inom den offentliga sektorn,
            som det här gäller, inte är nöjd med sina chefer. Cheferna är
            inte så bra som vi möjligen trodde att de är.
          </note>
          <note>
            Detta är några svar på frågan om orsakerna till utbrändheten.
            Jag säger detta inte minst med tanke på
          </note>
          <note>
            Vänsterpartiet, som argumenterar för en förkortad arbetstid.
            Många av oss kan argumentera för en sådan, och ett av skälen skulle
            vara att vi skulle få mindre av utbrändhet.
          </note>
          <note>
            Jag tror att utbrändhet och stress i arbetslivet också beror
            på många fler saker än arbetstidens längd, och den här utredningen
            visar bl.a. på detta.
          </note>
          <note type="speaker">
            Anf. 107 CAMILLA SKÖLD JANSSON (v)
          </note>
          <note>
            replik:
          </note>
          <note>
            Fru talman! Arbetstidsförkortning skulle vi kunna diskutera mycket
            om. Jag vill bara kort säga att det finns konkreta exempel på
            gjorda försök som visar hur en arbetstidsförkortning kan genomföras
            med minskning av stress osv. Jag tycker att det är viktigt att
            man lägger ihop jämställdhetsarbetet, som jordbruksministern ansvarar
            för, och den mer arbetsrättsliga aspekten. Den kopplingen är viktig
            också utifrån det EMU-perspektiv som Elver Jonsson var inne på.
          </note>
          <note>
            Det finns en statlig utredning om lönerna, om krav på rörlighet
            i anställningsvillkor, om krav på att välfärdsstaten ska minska
            i omfattning osv., där jämställdhetsperspektiv helt saknas. Jämställdheten
            finns över huvud taget inte nämnd i denna utredning. Man kunde
            tänka sig att Mona Sahlin och Margareta Winberg förenade sig om
            att inför en folkomröstning föra fram krav på en konsekvensbeskrivning
            som är
          </note>
          <note>
            "mainstreamad" och som tar upp de här aspekterna.
          </note>
          <note>
            Det är när vi står inför så stora förändringar ett rättmätigt
            krav att det ska undersökas hur det här slår i ett jämställdhetsperspektiv.
          </note>
          <note>
            Anf. 108 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Arbetet i regeringen är ju så upplagt så att även
            om fackministrar har ansvar för sina områden, ska alla fackministrar
            också vara jämställdhetsministrar. Det ankommer t.ex. egentligen
            på Mona Sahlin att bevaka jämställdhetsperspektivet i frågor om
            arbetsmiljö, arbetstider och andra frågor som hon har hand om.
            Jag har det övergripande ansvaret, och min enhet ska se till att
            ministrarna tar sitt enskilda ansvar.
          </note>
          <note>
            Men det är klart att vi också pratar om de här frågorna. Det
            vore konstigt annars. Vi sitter ju faktiskt i samma regering.
          </note>
          <note>
            När det gäller EMU kan jag inte lova att Mona
          </note>
          <note>
            Sahlin och jag skulle kunna enas inför en folkomröstning. Vi
            tycker nog inte riktigt lika i det sammanhanget. Däremot är det
            klart att en konsekvensanalys av EMU som särskilt tar sikte på
            jämställdheten på arbetsmarknaden måste göras inför en folkomröstning.
            Jämställdheten ska komma in också där.
          </note>
          <note type="speaker">
            Anf. 109 HENRIK WESTMAN (m):
          </note>
          <note>
            Fru talman! Män och kvinnor ska ha lika lön vid lika arbete.
            Jag vill från början deklarera att jag tycker att den principen
            är självklar. Lika självklart tycker jag det är att ingen diskriminering
            ska få förekomma.
          </note>
          <note>
            Jag håller också med om att det förekommer diskriminering.
          </note>
          <note>
            När detta väl är sagt måste jag få kommentera och varna för det
            sätt som nu föreslås för uppnående av jämställdhet och lika lön
            för lika arbete. Det är en trubbig, svårhanterlig och mycket dyr
            metod som föreslås. Man kommer också alltid att kunna ifrågasätta
            riktigheten och rättvisan.
          </note>
          <note>
            Enligt förslaget ska - och det gäller oavsett vad statsrådet
            Winberg säger - en arbetsvärdering framtvingas för att jämförelser
            ska kunna ske mellan olika arbeten. Detta måste ske skriftligt
            för att en arbetsgivare i efterhand ska kunna motivera en löneskillnad.
          </note>
          <note>
            Om en jämförelse ska kunna göras mellan olika arbeten måste denna
            värdering ställas i förhållande till något. Värderingen måste
            helt enkelt sättas in i en skala, och för att kunna sättas in
            i en skala måste arbetet beskrivas och orden i en sådan arbetsbeskrivning
            vägas mot varandra.
          </note>
          <note>
            Ord kan ha olika värde, och även en liten förändring i arbetet
            bör leda till förändringar i beskrivningen. För att beskrivningen
            inte ska vara subjektiv bör man förhandla om formuleringarna och
            ordvalen.
          </note>
          <note>
            Fru talman! Vad jag talar om är helt enkelt en återgång till
            70-talet med noggranna arbetsbeskrivningar, som hela tiden krävde
            en oändlig mängd förhandlingar. Man tog också fram mycket stora
            klassificeringslistor på arbetsmarknaden för att kunna klassificera
            olika arbeten i en skala och över huvud taget kunna få till stånd
            en fiktivt rättvis jämförelse.
          </note>
          <note>
            På den tiden krävde dessa beskrivningar och inplaceringar i svårighetslistor
            massor med arbete.
          </note>
          <note>
            Både arbetsgivar- och arbetstagarsidan insåg så småningom att
            systemet var föråldrat, byggde på en svunnen tid och aldrig kunde
            hänga med i verkligheten.
          </note>
          <note>
            Mot slutet av 80-talet och i början på 90-talet blev individuella
            löner allt vanligare, och motsvarande gällde innehållet i arbetsuppgifterna.
            Systemet skrotades, och i stället tog man fram kriterier för lönesättning
            som alla parter kunde acceptera. Sådana kriterier finns t.ex.
            angivna i det kommunala huvudavtalet.
          </note>
          <note>
            Det kanske ska påpekas att kriterierna är helt könsneutrala.
          </note>
          <note>
            Det som var nytt var att ett av kriterierna var hur arbetet utförts.
            Redan det momentet gjorde att en strikt jämförelse blev svår att
            göra. Det kritiserades också till en början från flera fackorganisationer,
            som ansåg att detta kriterium var subjektivt och att alla inom
            en viss kategori hade samma svårighetsgrad i arbetet och därför
            inte kunde särskiljas och skulle ha samma lönesättning.
          </note>
          <note>
            Numera tror jag att alla accepterar den individuella lönesättningen
            - om än motvilligt på sina håll.
          </note>
          <note>
            Ökad effektivisering, konkurrens om bra arbetskraft samt brist
            på arbetskraft har gjort att marknadsvärdet alltmer påverkar lönesättningen.
            Tyngden på denna marknadsfaktor varierar dessutom mycket. I realiteten
            används denna faktor mycket av både facket för att få upp löner
            på hela kategorier av arbetstagare och av arbetsgivare för att
            locka till sig arbetskraft. Ibland väger denna marknadsfaktor
            väl så tungt som t.ex.
          </note>
          <note>
            svårighetsgrad i arbetsuppgifterna.
          </note>
          <note>
            Låt mig ta ett första exempel från kommunsfären, nämligen en
            bibliotekarie, som ofta är kvinna, har lång utbildning, men har
            ingen alternativ konkurrerande arbetsmarknad. Arbetsvärderingskriteriet
            är högt, men marknadsvärderingsskriteriet är lågt. Sedan har vi
            en tekniker, som ofta är en man. Han har ofta en inte lika lång
            utbildning, men han har en stor öppen marknad för sina tjänster.
            Arbetsvärderingskriteriet är lägre, men marknadsvärderingskriteriet
            är högre. Hur bevisas att en könsdiskriminering inte har skett
            vid lönesättningen? Det säger sig självt att en aldrig så noggrann
            arbetsvärdering är tillräcklig.
          </note>
          <note>
            Även marknadskriteriet måste in för bedömning. Ska då marknadskriteriet
            vägas lättare, lika tungt eller tyngre än arbetsvärderingskriteriet?
            Om det inte ska vägas in i bedömningen med lika kraft, hur ska
            då koefficienten bestämmas? Ska man förhandla om den? Är den en
            sak för domstolen? Eller är det JämO
          </note>
          <note>
            som avgör att om koefficienten är t.ex. över 1 föreligger diskriminering?
          </note>
          <note>
            Låt mig som ett andra exempel hänvisa till en fotbollsklubb som
            har både manliga och kvinnliga spelare. De har samma arbetsgivare,
            de har samma arbetsuppgifter och de är kanske lika duktiga. Om
            man ska gå på arbetsvärdering torde det föreligga ett solklart
            fall av könsdiskriminering, därför att de har väldigt olika löner.
            Men marknadsvärdet är faktiskt större på manliga än kvinnliga
            fotbollsspelare - rätt eller fel.
          </note>
          <note>
            Men hur avgörs, och vem avgör, när marknadsinslaget har fått
            rimlig nivå så att diskriminering inte ska bedömas föreligga?
          </note>
          <note>
            Jag har med dessa två exempel velat visa att en arbetsvärdering,
            även om den har gjorts noggrant, ändå aldrig ensam kan ligga till
            grund för lönesättning. Den kan därmed inte heller ensam ligga
            till grund för den bedömning om det förekommer diskriminering.
            Om det ska kunna ske, måste först arbetsvärderingen jämföras med
            andra arbetsvärderingar. Därefter måste en skicklighetsbedömning
            vägas in med någon tyngd och enligt någon skala, samt därefter
            måste marknadsvärdet bedömas enligt någon tyngd och skala. Om
            det ska gå att efteråt bedöma hur man har gjort måste detta dokumenteras
            skriftligt.
          </note>
          <note>
            En arbetsgivare gör förmodligen detta så gott hon eller han kan
            inom sin kommun eller sitt företag.
          </note>
          <note>
            Oftast bedöms lönen efter förhandling med det lokala facket,
            som också gör sina bedömningar. Sådana bedömningar ska nu också
            kunna ifrågasättas av
          </note>
          <note>
            JämO. Hur ska det bedömas vem som bedömer att arbetsvärderingen
            är rätt, skicklighet har rätt koefficient eller marknadskrafterna
            rätt tyngd? JämO eller parterna?
          </note>
          <note>
            Ytterligare en svårighet är att det finns olika system, sätt
            och skolor för hur man gör arbetsvärderingar. De ger också olika
            resultat. Ska det fastställas vilket sätt som är det rätta? Om
            en arbetsgivare har använt ett sätt och en annan ett annat system,
            vem har rätt?
          </note>
          <note>
            Arbetsmarknadsverket har testat ett sätt. Efter ett par år, mycket
            stora svårigheter och stora kostnader, har man konstaterat att
            arbetsvärderingssystemet är oanvändbart.
          </note>
          <note>
            I min hemkommun försökte vi också att arbetsvärdera våra tjänster
            enligt ett av de mer använda systemen. Resultatet blev orimligt
            på flera sätt. Resultatet är givetvis beroende av vilken tyngd
            man ger de olika kriterierna i systemet. Hur väger man svårighetsgrad
            kontra vilken utbildningsnivå som arbetet kräver? I vårt system
            vägde arbetet som socialsekreterare mycket högt medan t.ex. en
            lektor ansågs väga väsentligt lägre.
          </note>
          <note>
            Om ett system som medger en någorlunda riktig jämförelse ska
            konstrueras, måste först bestämmas vilka kriterier som ska med
            i en bedömning samt deras tyngd i förhållande till varandra. I
            förhållande till den eventuella nytta en sådan värdering skulle
            ha måste också tids- och kostnadsaspekten vägas in.
          </note>
          <note>
            Arbetsmarknadsverkets försök har visat att tid och kostnader
            inte är rimliga i förhållande till resultaten.
          </note>
          <note>
            Risken är, om lagen antas, att vi drar på oss en mycket stor
            byråkrati med stora kostnader som följd -
          </note>
          <note>
            allt detta för att få någonting som inte på något sätt minskar
            diskrimineringen på arbetsmarknaden. Vi går tillbaka 25 år i förhandlingsarbetet
            och skapar en stor osäkerhet på arbetsmarknaden för såväl arbetsgivare
            som fack.
          </note>
          <note>
            Fru talman! Jag yrkar bifall till moderaternas reservation nr
            1.
          </note>
          <note>
            Anf. 110 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Henrik Westman säger att vi inte har råd att inte
            diskriminera. Det kostar för mycket. Uppenbarligen föreligger
            löneskillnader i dag som bara beror på kön. Det har ett antal
            svenska och nordiska utredningar och EU-utredningar slagit fast.
            Inom t.ex.
          </note>
          <note>
            TCO:s område är löneskillnaden 2-10 %. Det betyder i snitt att
            en TCO-kvinna förlorar ungefär 30 000 kr per år just bara därför
            att hon är kvinna.
          </note>
          <note>
            Nå! Om man tror att det bara är så - uppenbarligen tror Henrik
            Westman så - ska man då acceptera detta eller försöka göra någonting
            åt det? Mitt svar är att vi accepterar det inte. Vi ska försöka
            göra någonting åt det. Om man ska undvika diskriminering -
          </note>
          <note>
            vilket man ska enligt diskrimineringslagen - måste man hitta
            kriterier som tar sikte på att följa lagen.
          </note>
          <note>
            Annars sätts lönerna ad hoc, och det antar jag att man inte gör.
            På något sätt sätts lönerna. Den lönestruktur som finns i Sverige
            - och i världen i övrigt - speglar ju de värderingar som de som
            lönesätter har. Man är chef ingick i Kvinnomaktutredningen. Det
            är precis så: Man är chef. Chef sätter lön. Det är inte konstigare
            än så att det blir så.
          </note>
          <note>
            Det var intressant att läsa om fotbollsklubben i tidningen. Det
            är ett förfärligt utslag av diskriminering om ett kvinnligt fotbollslag
            som är lika duktigt som ett manligt inte belönas med lika mycket
            pengar.
          </note>
          <note type="speaker">
            Anf. 111 HENRIK WESTMAN (m) replik:
          </note>
          <note>
            Fru talman! Det var många punkter vi var överens om. Jag sade
            redan från början att jag inte tycker att diskriminering är acceptabel.
            Vi ska inte acceptera det. Vi måste hitta olika sätt för att komma
            bort från det.
          </note>
          <note>
            Jag har haft förmånen att ha kvinnliga chefer vid ett flertal
            tillfällen. Det är bra och riktigt. Men jag har också suttit i
            förhandlingar i över 30 år, bl.a. i Kommunförbundet och där diskuterat
            med statsrådets kolleger. Man har uppmärksammat detta. Man är
            överens om att den stora diskrimineringen sker strukturellt. Det
            är ofta den offentliga sektorn som har lägre löner i förhållande
            till den privata sektorn. Kent
          </note>
          <note>
            Olsson har tidigare i dag sagt att det går att komma ifrån det
            genom att det uppstår en konkurrerande marknad. Varför finns det
            ingen marknad? En arbetsgivare betalar inte mer än vad marknadskrafterna
            kräver. Så enkelt är det - oavsett om det är offentligt eller
            privat. Om det inte finns någon marknad blir det lägre. I den
            offentliga sektorn har det inte funnits någon konkurrens, alltså
            har det blivit lägre löner. Det är där den stora diskrimineringen
            sker. Det bör man komma till rätta med. Som Kent Olsson sade leds
            både landstingsförbund, kommunförbund och staten av socialdemokrater.
          </note>
          <note>
            Jag tror - som har sagts tidigare - att detta är en sak för parterna.
            Det är inte bra att återgå till 70-
          </note>
          <note>
            talssystemet. Vi har redan kört fullskaleförsök med den metoden
            på den tiden. Den var inte bra.
          </note>
          <note>
            Anf. 112 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag tycker att man får skilja på två olika saker.
            Det har varit en sammanblandning under debatten. Det gäller även
            det som Henrik Westman tar upp, nämligen det strukturella. Kvinnor
            finns inom vissa s.k. kvinnodominerade yrken, och män finns på
            andra håll. Det är en sida av löneskillnaderna.
          </note>
          <note>
            Men det är inte det vi diskuterar i dag, för i dag diskuterar
            vi t.ex. vårdområdet, trots att vi vet att löneläget där är lägre.
            Men om vi bortser från det och tittar på hur det ser ut inom området
            visar det sig att det också där finns skillnader mellan kvinnor
            och män.
          </note>
          <note>
            Vad som kan vara intressant att konstatera, som jag gjorde tidigare,
            är att det inte blir bättre i det här perspektivet om man privatiserar
            och utsätter den offentliga sektorn för konkurrens. Om vi då tittar
            på privata sektorer ser vi att löneskillnaden mellan kvinnor och
            män där är större än inom den offentliga sektorn. Det är alltså
            inte någon lösning att konkurrensutsätta det hela.
          </note>
          <note>
            Om vi nu håller oss till det som lagen har till syfte att försöka
            rätta till, har de metoder som ni har haft uppenbarligen inte
            hjälpt, därför att det går ju åt fel håll. Löneskillnader på grund
            av kön tenderar att öka.
          </note>
          <note>
            Då kan vi inte bara säga att vi inte kan göra någonting, att
            det får vara och att vi låter parterna sköta det.
          </note>
          <note>
            Parterna klarar det inte utan den här skärpningen. De fackliga
            organisationerna hävdar att de vill ha denna skärpning för att
            kunna göra ett bättre jobb. Varför ska vi då inte låta dem få
            det, om syftet är att förändra och förbättra?
          </note>
          <note>
            Jag förstår inte er oro. Jag förstår inte heller argumentet att
            det kostar för mycket och att det är krångligt. Jag tror inte
            heller att de kvinnor som förlorar 30 000 kr varje år har någon
            förståelse för det argumentet.
          </note>
          <note type="speaker">
            Anf. 113 HENRIK WESTMAN (m) replik:
          </note>
          <note>
            Fru talman! "De fackliga organisationerna vill ha det här." Det
            leder naturligtvis till en fruktansvärd massa arbete. Men på den
            andra sidan, arbetsgivarsidan, finns Socialdemokraterna representerade.
            De leder faktiskt verksamhet för ungefär en miljon arbetstagare,
            om man räknar in kommuner, landsting och stat. Dessutom har regeringen
            själv sagt att man inte kommer någonvart.
          </note>
          <note>
            Jag tror trots allt att om man medvetet arbetar för att få bort
            lönediskrimineringen inom de sektorerna föregår man med gott exempel.
            Det skulle bli mycket bättre för de kvinnor som finns här. Det
            har inte skett.
          </note>
          <note>
            Socialdemokraterna har lett landet ganska länge och också varit
            i ansvarig ställning på dessa ställen ganska länge.
          </note>
          <note>
            Jag konstaterar, som sagt var, att vi är överens om att vi inte
            ska acceptera diskriminering. Men vi är tydligen inte överens
            om hur bra det sättet är som man nu vill införa, och som troligen
            blir infört. Jag tycker att det är återgång till 70-tal. Jag har
            medhåll av flera av arbetsgivarorganisationerna. Jag har också,
            konstaterar jag, medhåll av de sju kvinnliga statliga cheferna,
            som tolkar det här på samma sätt som jag.
          </note>
          <note>
            Jag har varnat, och vi får se vad det blir.
          </note>
          <note>
            Anf. 114 ULLA-BRITT
          </note>
          <note type="speaker">
            HAGSTRÖM (kd):
          </note>
          <note>
            Fru talman! Vårt samhälle sägs vara en av världens mest framstående
            IT-nationer men klarar inte att särredovisa löneskillnader mellan
            kvinnor och män.
          </note>
          <note>
            En skärpt jämställdhetslagstiftning skulle bli ett slag i luften
            om inte viljan finns hos arbetsgivare att ge lika lön för lika
            och likvärdigt arbete. Det är därför som
          </note>
          <note>
            Magnus Jacobsson har framfört att det inte är den rätta vägen
            med en tvingande lagstiftning generellt, om man inte först har
            kunnat utvärdera en försöksperiod. Det är bättre att stimulera
            arbetsgivare att på frivillig väg analysera de löneskillnader
            mellan kvinnor och män som synliggörs genom lönekartläggning.
          </note>
          <note>
            Det är ytterst förvånande att Sverige, som säger sig vara världens
            mest jämställda land, inte har kommit längre på detta område ens
            inom den offentliga sektorn.
          </note>
          <note>
            Jämställdhetsombudsmannen kritiserar också i remissvaret till
            En översyn av jämställdhetslagen,
          </note>
          <note>
            SOU 1999:91, att den forskning som finns om diskriminering av
            kvinnor, om könsmärkning av arbeten och om olika typer av samband
            mellan lön och kön inte alls berörs i utredningen.
          </note>
          <note>
            För tids vinnande nöjer jag mig med att yrka bifall till reservation
            nr 10.
          </note>
          <note>
            Jag vill trycka just på alternativet i reservationen om tilläggsdirektiv
            till den pågående utredningen om jämställdhetsmärkning gällande
            såväl personalpolicy som föräldraledighetspolicy. Vidare är det
            lämpligt att ge Jämställdhetsombudsmannen i uppdrag att hitta
            arbetsvärderingsinstrument som fungerar och som accepteras av
            arbetsmarknadens parter.
          </note>
          <note>
            I Ds 1998:49 Jämställdhetsmärkning - konsumentmakt för ett jämställt
            samhälle redovisas ett pilotprojekt, "JA-märkning", i Västra Götalands
            län.
          </note>
          <note>
            Lönefrågor och förmåner har varit det mest komplicerade området
            att arbeta med. Hänvisningar till kollektivavtal, flera olika
            avtalsområden på arbetsplatsen samt individuell lönesättning som
            överordnad princip är några av de skäl som använts för att förklara
            svårigheter med att utveckla effektiva kriterier på området.
          </note>
          <note>
            Fru talman! Statistiska centralbyrån har, som tidigare nämnts,
            en lönestatistikenhet. SCB:s arbete med insamling av data sker
            i samarbete med Svenska
          </note>
          <note>
            Kommunförbundet, Landstingsförbundet, Svenska kyrkans Församlings-
            och pastoratförbund samt Arbetsgivarverket. I produktionen av
            lönestatistik för privat sektor samarbetar SCB med Svenska Arbetsgivareföreningen,
            Arbetsgivaralliansen, bankinstitutens, försäkringsbranschens och
            fastighetsbranschens arbetsgivarorganisationer samt Kooperationens
            förhandlingsorganisation och Svenska Tidningsutgivareföreningen.
          </note>
          <note>
            För den privata sektorn görs en urvalsundersökning för både arbetare
            och tjänstemän. Urvalsenheten är företag. Företagen i urvalet
            har uppdelats efter näringsgren och företagsstorlek och väljs
            slumpmässigt inom varje kategori. SAF undersöker ett urval av
            tjänstemännen och totalundersöker arbetarna bland sina medlemsföretag.
            De andra organisationerna utför totalundersökningar för sina medlemmar.
            SCB får uppgifter om de företag som ingår i SCB:s urval.
          </note>
          <note>
            Sammanlagt rör det sig om ca 8 600 företag. Detta är
          </note>
          <note>
            SCB:s lönestatistik från 1997, och jag ber om ursäkt för att
            jag inte hunnit ta fram den allra nyaste statistiken. SCB arbetar
            sedan med de insamlade uppgifterna och kan bl.a. särredovisa efter
            kön.
          </note>
          <note>
            Fru talman! SCB får uppgifterna avseende föregående år från den
            offentliga sektorn i mars/april och från den privata sektorn något
            senare under våren.
          </note>
          <note>
            Statistiken avseende offentlig sektor är färdig före sommaren,
            och den avseende privat sektor är klar i september/oktober. Det
            skiljer alltså sju månader mellan första och sista mättidpunkt,
            och det inverkar givetvis negativt från jämförelsesynpunkt. Under
            den perioden kan löneglidning och förnyade avtal påverka nivå
            och förändringstakt.
          </note>
          <note>
            Jag vill rikta mig till jämställdhetsminister Margareta Winberg.
            Även en helt samordnad undersökning skulle kunna ge missvisande
            information om lönerelationen mellan olika arbetstagare beroende
            på när under året parterna på arbetsmarknaden har slutit sitt
            avtal. Frågan är därför om det verkligen hjälper med en tvingande
            lagstiftning.
          </note>
          <note>
            Fru talman! Till sist vill jag säga att Sverige slår rekord i
            en könssegregerad arbetsmarknad. Den kartläggning som Jämställdhetsrådet
            för IT och transporter, Jämit, har genomfört visar att andelen
            kvinnor inom den nya lönande branschen t.o.m. sjunker.
          </note>
          <note>
            Jämställda löner är ytterst beroende av en jämställd arbetsmarknad.
            Branscher med höga löner känner rädsla för att släppa in kvinnor.
            De verksamhetsområden som i dag skulle behöva flera män i arbetslagen,
            inte minst vårdsektorn, är ofta ointressanta för män på grund
            av löneläget.
          </note>
          <note>
            Fru talman! Det är lika integritetskränkande för en stor grupp
            kvinnor att fösas ihop i låglöneyrken som det skulle vara för
            en enskild man att få sin lön jämförd med en kvinnas.
          </note>
          <note>
            Jag förordar därför att vi har en försöksverksamhet, utvärderar
            den och ser var den landar för att vi ska kunna gå vidare och
            bli bättre på detta område, att nå jämställdhet.
          </note>
          <note>
            Anf. 115 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Helt kort vill jag säga att Ulla-Britt
          </note>
          <note>
            Hagström uttrycker sig så här: Sverige säger sig vara världens
            mest jämställda land. Jag tyckte att det var lite nonchalant.
            Vi har faktiskt pekats ut av FN under
          </note>
          <note>
            90-talet vid ett flertal tillfällen. Vi pratar alltså inte i
            egen sak, utan vi är bedömda. Vi har befunnits vara nummer 1 ett
            par gånger.
          </note>
          <note>
            Ulla-Britt Hagström säger sig arbeta så mycket för jämställdhet.
            Hur länge ska kvinnorna vänta? Varför vill ni inte nu ta steget
            fullt ut? Varför denna halvdana tveksamhet?
          </note>
          <note>
            Ulla-Britt Hagström frågar efter JämO:s insatser och olika arbetsvärderingsinstrument.
            Det finns ett projekt på JämO som heter Lönelotsen, där man prövar
            olika modeller av arbetsvärderingsslag.
          </note>
          <note>
            Ulla-Britt Hagström talar om olika mätperioder.
          </note>
          <note>
            Det är en teknikalitet. Den är nog så viktig, men titta på tendensen!
            Det är ett problem. Tendensen är klar.
          </note>
          <note>
            Löneskillnaderna ökar, och så får det inte vara. Då måste vi
            göra någonting åt det. Varför inte vara med och ta steget nu?
          </note>
          <note>
            Anf. 116 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Vi är med och tar steget. Jag sade att
          </note>
          <note>
            Sverige säger sig vara världens mest jämställda land.
          </note>
          <note>
            Jag ber om ursäkt. Jag skulle mycket väl kunna säga att vi är
            världens mest jämställda land, men det är faktiskt så att OECD
            har påpekat att vi har en mycket könssegregerad arbetsmarknad
            i Sverige som vi måste förändra. Vi har kvinnorna inom den offentliga
            sektorn och männen inom det privata näringslivet. Jag tycker att
            det är det som är det mest allvarliga för lönesättningen och lönestatistiken.
          </note>
          <note>
            Hur länge ska kvinnorna vänta? Ja, vi har väntat i över 20 år.
            Det måste gå snabbt, och då är det viktigt att vi kommer rätt.
            Det är därför vi vill ha försöksverksamhet - för att landa rätt.
            Vi ska inte göra misstag som slår tillbaks när verksamheten blir
            generell.
          </note>
          <note>
            Fru talman! Jag vet också att JämO prövar och gör mycket bra
            insatser vad gäller arbetsvärdering, men
          </note>
          <note>
            JämO skulle kunna få ytterligare uppdrag och mer resurser för
            att utveckla detta ännu mera.
          </note>
          <note>
            Fru talman! Vad gäller teknikaliteter vill jag säga att det är
            allvarligt med sju månaders eftersläpning.
          </note>
          <note>
            Man skulle i en begränsad försöksverksamhet också kunna titta
            på hur det skulle se ut om vi slapp denna eftersläpning. Då skulle
            den offentliga sektorn var klar tidigare med sina siffror och
            sin statistik, och det skulle kunna analyseras i ett tidigare
            skede.
          </note>
          <note>
            Anf. 117 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! JämO får, om majoritet finns och denna kammare så
            beslutar, mer resurser i nästa års budget.
          </note>
          <note>
            Anf. 118 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Då är jag bara glad. Jag önskar JämO
          </note>
          <note>
            all lycka i sitt fortsatta arbete i denna fråga, för den är oerhört
            viktig för oss kvinnor.
          </note>
          <note type="speaker">
            Anf. 119 VIVIANN GERDIN (c):
          </note>
          <note>
            Fru talman! Jag vill börja med att instämma i
          </note>
          <note>
            Centerpartiets yrkande, som Margareta Andersson tidigare har
            framfört.
          </note>
          <note>
            För oss inom Centerpartiet är det viktigt att män och kvinnor
            behandlas som jämbördiga individer.
          </note>
          <note>
            Orättvist bemötande i arbetslivet och ute i samhället mellan
            könen anser vi måste rättas till. Kvinnor och män ska ha lika
            möjligheter och rättigheter och inte bara dela skyldigheterna.
          </note>
          <note>
            Efter flera decennier med en jämställdhetslagstiftning i ryggen,
            men otillräcklig vilja att i praktiken fullfölja den, är det ganska
            naturligt att en skärpning av lagstiftningen följer - speciellt
            när flera intygar att de är för ett jämställt samhälle.
          </note>
          <note>
            Ett av dagens stora problem är den könsuppdelade arbetsmarknaden.
            Män och kvinnor återfinns till stora delar inom skilda världar.
            Majoriteten av kvinnorna återfinns inom offentliga sektorn, ditlockade
            när det var brist på arbetskraft. Under 90-talet har det omvända
            skett. Många kvinnor har tvingats lämna den offentliga sektorn
            efter år av arbete inom mjuka arbetsområden.
          </note>
          <note>
            Jag tror inte på jultomten då det gäller jämställdhet i samhället.
            Här krävs det arbete och redovisning av faktiska förhållanden
            och underlag för att kunna argumentera och bevisa hur det verkligen
            ser ut. Tyvärr kommer inte heller det att räcka för alla. Några
            kommer ändå att hävda att det är bra precis som det är.
          </note>
          <note>
            Jämställdhetsarbete är en historisk livsuppgift.
          </note>
          <note>
            Det är 40 år sedan SAF och LO beslöt att slopa de särskilda kvinnolönerna,
            och det skulle då göras inom fem år. Det är 20 år sedan lagen
            om könsdiskriminering i arbetet infördes. 1992 antog vi en ny
            jämställdhetslag. 1994 reviderade vi den, och 1998 skärptes lagen
            ytterligare. Ingen kan påstå att vi saknar förslag och beslut
            när det gäller hur vi ska göra, när vi ska göra det och vem som
            ska göra vad för att öka jämställdheten i samhället. Det är viljan
            som saknas.
          </note>
          <note>
            Efter Sveriges inträde i EU har vi anslutit oss till det europeiska
            jämställdhetsarbetet, och vi befinner oss nu i en större krets
            som ska nå överenskommelser. Där har också jämställdhetsarbetet
            kommit i gång på allvar.
          </note>
          <note>
            Nu liggande förslag till beslut är en konsekvens av EU-medlemskapet
            och utvecklingen av likalöneprincipens tillämpning. Vi får hoppas
            att framstegen blir större framöver än vad de historiskt sett
            varit inom Europa.
          </note>
          <note>
            Redan 1957 skrevs principen om lika lön för likvärdigt arbete
            vad gäller kvinnor och män in i Romfördraget. Men skälet var något
            annat då. Då var det rädslan för att kvinnornas inträde på arbetsmarknaden
            skulle sänka lönerna för de män som redan fanns där.
          </note>
          <note>
            Diskriminering anser jag också vara ett hinder för god hälsa,
            men det kan även vara ett hinder för utveckling i samhället och
            måste därmed bemötas. Vi inom Centerpartiet anser att det är viktigt
            att motverka löneskillnaderna, speciellt där enbart könet är avgörande.
          </note>
          <note>
            Arbetsvärderingen är ett bra verktyg. Den kan också belysa dessa
            löneskillnader. I anslutning till att en översyn görs av jämställdhetslagen
            har vi också uttryckt önskemål om att en definition av begreppet
            arbetsvärdering borde skrivas in i lagen, samt att SCB
          </note>
          <note>
            bör ges i uppdrag att offentliggöra insamlad könsuppdelad statistik
            kring löner.
          </note>
          <note>
            Många av oss anser också att det vore bra om offentliga verksamheter
            går före med gott exempel, men tyvärr är det inte så. Där finns
            fortfarande kvinnorna med de låga lönerna, för deras arbete har
            inte värderats så högt.
          </note>
          <note>
            Angående diskrimineringslagstiftningen vill jag säga att det
            behövs en sammanhållen lagstiftning för att underlätta för de
            berörda parterna. Tydliga och enkla regler gör lagstiftningen
            mer användbar. Flera lagar rörande diskriminering skapar svåra
            gränsdragningar och gör också lagstiftningen svårtillgänglig.
          </note>
          <note>
            Att dela med sig i samhället är en maktfråga -
          </note>
          <note>
            därav svårigheterna att få gehör för ett jämställt samhälle.
            Mainstreaming är ett nytt ord för att beskriva ett integrerat
            arbetssätt - ett arbetssätt som inte får medföra att arbetet blir
            osynliggjort. Vi kommer även i fortsättningen att behöva särskilda
            åtgärder för att synliggöra orättvisor, men även för att uppmuntra
            och stimulera det underrepresenterade könet.
          </note>
          <note>
            Mycket handlar om att stärka kvinnorna, att bryta könsmönstret
            i samhället och att få jämställdhetsarbetet att ingå som en naturlig
            del i både skolan, arbetslivet, familjen och de politiska församlingarna.
          </note>
          <note>
            Jag är övertygad om att ett jämställt samhälle är det bästa inte
            bara för kvinnor utan också för män. Vi i
          </note>
          <note>
            Centerpartiet är inte nöjda med dagens situation.
          </note>
          <note>
            Därför vill vi också delta aktivt i det fortsatta jämställdhetsarbetet.
          </note>
          <note type="speaker">
            Anf. 120 CHRISTINA AXELSSON (s):
          </note>
          <note>
            Fru talman! Man upphör aldrig att förvånas. Kent
          </note>
          <note>
            Olsson säger: Avslå propositionen! Det skulle få mycket negativa
            konsekvenser för såväl näringslivet som kommuner och landsting.
            Man kan ju undra om
          </note>
          <note>
            Kent Olsson är rädd för att det kommer att visa sig att det faktiskt
            finns en könsrelaterad löneskillnad.
          </note>
          <note>
            Mina partikamrater - Martin Nilsson och vår jordbruksminister,
            tillika jämställdhetsminister - har mycket tydligt tagit udden
            av Kent Olssons argumentation vad gäller krångel, fördyring och
            kostnader. Men det är ändå märkligt att Kent Olsson i Sveriges
            riksdag kan stå och påstå att kvinnor som är anställda i alternativa
            driftformer i vården tjänar mer än dem som är anställda av kommuner
            och landsting.
          </note>
          <note>
            Var finns den lönestatistiken?
          </note>
          <note>
            Jag ringde till Kommunalarbetareförbundet och frågade, men där
            har man inte tillgång till någon sådan statistik. Fast när arbetsgivaren
            har börjat arbeta med lönekartläggningen i enlighet med det förslag
            som vi nu diskuterar kommer det nog att visa sig huruvida Kent
            Olsson har fog för det han påstår.
          </note>
          <note>
            Kent Olsson talade också om sin dotter. Jag har två döttrar.
            Min förhoppning är att de ska ha bra arbeten, åtminstone få lika
            lön för lika eller likvärdigt arbete som deras manliga arbetskamrater.
            För deras skull är jag stolt över att i dag få vara med om att
            besluta om att göra ändringar i jämställdhetslagen som syftar
            till att upptäcka, åtgärda och förhindra osakliga skillnader i
            lön och andra anställningsvillkor.
          </note>
          <note>
            Inser verkligen inte Kent Olsson att det finns löneskillnader
            mellan kvinnor och män? LO har gjort en utredning som bygger på
            SCB-statistik. Den heter
          </note>
          <note>
            Kvinnor och män på lönetrappan. Det går bra att hämta hem den
            från LO:s hemsida, och den visar löneskillnader 1999. Den utredningen
            visar att LO-
          </note>
          <note>
            kvinnor tjänar 84 % av vad männen gör. Och inom
          </note>
          <note>
            TCO och SACO är motsvarande andel 76 %. Visst handlar en del
            av skillnaden, men långt ifrån hela, om att vi har en könssegregerad
            arbetsmarknad i Sverige.
          </note>
          <note>
            Javisst, ska det vara individuella löner. De ska självklart bygga
            på kunskap, men man måste också se till vad kunskap är. Ofta tenderar
            den kunskap som kopplas samman med kvinnliga yrken att ses som
            medfödd och inte förvärvad. Jämställdhetsfrågorna och jämställdhetsarbetet
            är viktigt för alla kvinnor.
          </note>
          <note>
            Ytterst handlar det om allas lika värde. Numera förvärvsarbetar
            svenska kvinnor i samma utsträckning som män men tjänar mindre
            och arbetar i mycket högre utsträckning deltid än män, så det
            finns mycket kvar att göra.
          </note>
          <note>
            Fru talman! Jag vill avsluta med att säga att ansvaret för jämställdhetsarbetet
            i arbetslivet är delat mellan arbetsgivare, fack och samhälle.
            För att skynda på arbetet med att öka jämställdheten måste de
            lokala fackliga organisationerna ges tillräckliga möjligheter
            till information om lönerna. Jag är mycket glad åt att den motion
            som jag skrev i detta ärende har fått ett positivt bemötande i
            utskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades under 8 §.)
          </note>
          <note>
            Ajournering
          </note>
          <note>
            Kammaren beslutade kl. 14.33 på förslag av andre vice talmannen
            att ajournera förhandlingarna till kl. 16.00 då dagens votering
            skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            7 § Meddelande om val
          </note>
          <note>
            Tredje vice talmannen meddelade att val till Nordiska rådets
            svenska delegation och till styrelsen för
          </note>
          <note>
            Stiftelsen Riksbankens Jubileumsfond skulle företas vid morgondagens
            sammanträde.
          </note>
          <note>
            8 § Beslut om utskottsbetänkande som slutdebatterats vid dagens
            sammanträde
          </note>
          <note>
            AU3 Ändringar i jämställdhetslagen m.m.
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            210 för utskottet
          </note>
          <note>
            72 för res. 1
          </note>
          <note>
            2 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 36 v, 31 kd, 15 c, 9 fp, 14 mp
          </note>
          <note>
            För res. 1: 69 m, 1 kd, 2 fp
          </note>
          <note>
            Avstod: 2 kd
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Ulf Björklund (kd) anmälde att han avsett att rösta ja men markerats
            ha röstat nej.
          </note>
          <note>
            Mom. 4 (samordnad lagstiftning mot diskriminering)
          </note>
          <note>
            1. utskottet
          </note>
          <note>
            2. res. 4 (c, kd, fp)
          </note>
          <note>
            Votering:
          </note>
          <note>
            224 för utskottet
          </note>
          <note>
            60 för res. 4
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 68 m, 36 v, 1 kd, 14 mp
          </note>
          <note>
            För res. 4: 1 m, 33 kd, 15 c, 11 fp
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Mom. 11 (kartläggning och analys av löneskillnader m.m.)
          </note>
          <note>
            1. utskottet
          </note>
          <note>
            2. res. 6 (kd)
          </note>
          <note>
            Votering:
          </note>
          <note>
            182 för utskottet
          </note>
          <note>
            34 för res. 6
          </note>
          <note>
            68 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 1 m, 36 v, 15 c, 11 fp, 14 mp
          </note>
          <note>
            För res. 6: 34 kd
          </note>
          <note>
            Avstod: 68 m
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Mom. 19 (jämställdhetsmärkning)
          </note>
          <note>
            1. utskottet
          </note>
          <note>
            2. res. 9 (mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            15 för res. 9
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 69 m, 36 v, 33 kd, 15 c, 10 fp
          </note>
          <note>
            För res. 9: 1 kd, 14 mp
          </note>
          <note>
            Frånvarande: 26 s, 13 m, 7 v, 8 kd, 3 c, 7 fp, 2 mp
          </note>
          <note>
            Mom. 20 (åtgärder för att effektivisera jämställdhetsarbetet
            m.m.)
          </note>
          <note>
            1. utskottet
          </note>
          <note>
            2. res. 10 (kd)
          </note>
          <note>
            Votering:
          </note>
          <note>
            250 för utskottet
          </note>
          <note>
            34 för res. 10
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 69 m, 36 v, 15 c, 11 fp, 14 mp
          </note>
          <note>
            För res. 10: 34 kd
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Mom. 21 (jämställdhetsrevision hos offentliga institutioner)
          </note>
          <note>
            1. utskottet
          </note>
          <note>
            2. res. 11 (c)
          </note>
          <note>
            Votering:
          </note>
          <note>
            265 för utskottet
          </note>
          <note>
            14 för res. 11
          </note>
          <note>
            4 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 69 m, 36 v, 31 kd, 10 fp, 14 mp
          </note>
          <note>
            För res. 11: 14 c
          </note>
          <note>
            Avstod: 3 kd, 1 c
          </note>
          <note>
            Frånvarande: 26 s, 13 m, 7 v, 8 kd, 3 c, 7 fp, 2 mp
          </note>
          <note>
            Mom. 23 (offentliga monopol)
          </note>
          <note>
            1. utskottet
          </note>
          <note>
            2. res. 13 (m, kd, fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 29 (utvidgning av jämställdhetslagen till utbildningsområdet)
          </note>
          <note>
            1. utskottet
          </note>
          <note>
            2. res. 19 (v, mp)
          </note>
          <note>
            3. res. 20 (c, fp)
          </note>
          <note>
            Förberedande votering:
          </note>
          <note>
            53 för res. 19
          </note>
          <note>
            27 för res. 20
          </note>
          <note>
            203 avstod
          </note>
          <note>
            66 frånvarande
          </note>
          <note>
            Kammaren biträdde res. 19.
          </note>
          <note>
            Huvudvotering:
          </note>
          <note>
            202 för utskottet
          </note>
          <note>
            50 för res. 19
          </note>
          <note>
            32 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 104 s, 68 m, 30 kd
          </note>
          <note>
            För res. 19: 36 v, 14 mp
          </note>
          <note>
            Avstod: 1 s, 1 m, 4 kd, 15 c, 11 fp
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Kenth Högström (s) anmälde att han avsett att avstå från att
            rösta men markerats ha röstat ja.
          </note>
          <note>
            Mom. 37 (mångfaldsplaner)
          </note>
          <note>
            1. utskottet
          </note>
          <note>
            2. res. 21 (c)
          </note>
          <note>
            Votering:
          </note>
          <note>
            269 för utskottet
          </note>
          <note>
            15 för res. 21
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 69 m, 36 v, 34 kd, 11 fp, 14 mp
          </note>
          <note>
            För res. 21: 15 c
          </note>
          <note>
            Frånvarande: 26 s, 13 m, 7 v, 8 kd, 3 c, 6 fp, 2 mp
          </note>
          <note>
            Mom. 44 (diskrimineringsexperter i Arbetsdomstolen)
          </note>
          <note>
            1. utskottet
          </note>
          <note>
            2. res. 26 (v)
          </note>
          <note>
            Votering:
          </note>
          <note>
            233 för utskottet
          </note>
          <note>
            50 för res. 26
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 105 s, 69 m, 34 kd, 14 c, 11 fp
          </note>
          <note>
            För res. 26: 36 v, 14 mp
          </note>
          <note>
            Frånvarande: 26 s, 13 m, 7 v, 8 kd, 4 c, 6 fp, 2 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            2000/01:20 Nationell handlingsplan för att förebygga alkoholskador
          </note>
          <note>
            2000/01:21 Ansvaret för inregistrering av bouppteckningar och
            för arvsbeskattning, m.m.
          </note>
          <note>
            2000/01:23 Sänkt mervärdesskatt på tillträde till djurparker,
            m.m.
          </note>
          <note>
            2000/01:24 Skattereduktion för utgifter för vissa anslutningar
            för tele- och datakommunikation
          </note>
          <note>
            Förslag
          </note>
          <note>
            2000/01:RR2 Riksdagens revisorers förslag angående bemyndiganden
            med utgångspunkt i försvaret
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 oktober
          </note>
          <note>
            2000/01:36 av Rigmor Stenmark (c) till statsrådet
          </note>
          <note>
            Lars-Erik Lövdén
          </note>
          <note>
            Herrelösa fastigheter
          </note>
          <note>
            2000/01:37 av Rigmor Stenmark (c) till jordbruksminister Margareta
            Winberg
          </note>
          <note>
            Kvinnors och barns situation i Etiopien
          </note>
          <note>
            2000/01:38 av Rigmor Stenmark (c) till socialminister
          </note>
          <note>
            Lars Engqvist
          </note>
          <note>
            Aborter i Sverige
          </note>
          <note>
            2000/01:39 av Lena Ek (c) till statsrådet Ingela
          </note>
          <note>
            Thalén
          </note>
          <note>
            Grundnivån i föräldraförsäkringen
          </note>
          <note>
            den 18 oktober
          </note>
          <note>
            2000/01:40 av Ulf Nilsson (fp) till statsrådet Ingegerd
          </note>
          <note>
            Wärnersson
          </note>
          <note>
            Betygssystemet
          </note>
          <note>
            2000/01:41 av Ulf Nilsson (fp) till utbildningsminister Thomas
            Östros
          </note>
          <note>
            Resursanvändningen inom högskolans grundutbildning
          </note>
          <note>
            2000/01:42 av Per Unckel (m) till justitieminister
          </note>
          <note>
            Thomas Bodström
          </note>
          <note>
            Tobaksreklam
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 24 oktober.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 13 oktober
          </note>
          <note>
            2000/01:71 av Inga Berggren (m) till näringsminister
          </note>
          <note>
            Björn Rosengren
          </note>
          <note>
            Skånes järnvägsutbyggnad
          </note>
          <note>
            den 17 oktober
          </note>
          <note>
            2000/01:72 av Gun Hellsvik (m) till socialminister
          </note>
          <note>
            Lars Engqvist
          </note>
          <note>
            Annetorpshemmet i Lund
          </note>
          <note>
            2000/01:73 av Annelie Enochson (kd) till socialminister Lars
            Engqvist
          </note>
          <note>
            Insulin till människor med diabetes
          </note>
          <note>
            2000/01:74 av Chatrine Pålsson (kd) till socialminister Lars
            Engqvist
          </note>
          <note>
            Klientens ställning inom socialtjänsten
          </note>
          <note>
            2000/01:75 av Margareta Cederfelt (m) till utbildningsminister
            Thomas Östros
          </note>
          <note>
            Högskoleplatser inom IT-utbildning
          </note>
          <note>
            2000/01:76 av Sven-Erik Sjöstrand (v) till justitieminister Thomas
            Bodström
          </note>
          <note>
            Ideella flyktinggömmare
          </note>
          <note>
            2000/01:77 av Sven-Erik Sjöstrand (v) till statsrådet
          </note>
          <note>
            Maj-Inger Klingvall
          </note>
          <note>
            Bötesansvar för transportörer
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 24 oktober.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 18 oktober
          </note>
          <note>
            2000/01:40 av Owe Hellberg (v) till finansminister
          </note>
          <note>
            Bosse Ringholm
          </note>
          <note>
            Ludvikamomsen
          </note>
          <note>
            2000/01:41 av Birger Schlaug (mp) till vice statsminister Lena
            Hjelm-Wallén
          </note>
          <note>
            Boforsaffären
          </note>
          <note>
            2000/01:42 av Carina Adolfsson Elgestam (s) till vice statsminister
            Lena Hjelm-Wallén
          </note>
          <note>
            Rattonykterhetsbrott och utländska yrkeschaufförer
          </note>
          <note>
            2000/01:43 av Jeppe Johnsson (m) till näringsminister Björn Rosengren
          </note>
          <note>
            Underlag för infrastruktursatsningar
          </note>
          <note>
            2000/01:44 av Birger Schlaug (mp) till näringsminister Björn
            Rosengren
          </note>
          <note>
            Prissättning för mc på Öresundsbron
          </note>
          <note>
            2000/01:47 av Lennart Värmby (v) till miljöminister
          </note>
          <note>
            Kjell Larsson
          </note>
          <note>
            Bilfri dag
          </note>
          <note>
            2000/01:54 av Yvonne Ångström (fp) till näringsminister Björn
            Rosengren
          </note>
          <note>
            Postens avgifter
          </note>
          <note>
            2000/01:55 av Kenth Skårvik (fp) till näringsminister
          </note>
          <note>
            Björn Rosengren
          </note>
          <note>
            Förbifart Katrineholm
          </note>
          <note>
            2000/01:61 av Johnny Gylling (kd) till näringsminister Björn
            Rosengren
          </note>
          <note>
            Beslutsunderlag till infrastrukturpropositionen
          </note>
          <note>
            2000/01:62 av Inga Berggren (m) till vice statsminister Lena
            Hjelm-Wallén
          </note>
          <note>
            Ägarlägenheter
          </note>
          <note>
            2000/01:64 av Marianne Andersson (c) till näringsminister Björn
            Rosengren
          </note>
          <note>
            Vägskyltning
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 24 oktober.
          </note>
          <note>
            13 § Kammaren åtskildes kl. 16.15.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 6 § anf. 25 (delvis), av talmannen därefter t.o.m.
            anf. 83 (delvis), av andre vice talmannen därefter till ajourneringen
            kl. 14.33 och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
