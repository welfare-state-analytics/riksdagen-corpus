<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--97</head>
          <docDate when="2001-04-20">2001-04-20</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------
          </note>
          <note>
            1 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att arbetsplenum skulle äga rum
            fredagen den 4 maj kl. 9.00 -
          </note>
          <u>
            <seg>
              utan votering.
            </seg>
          </u>
          <note>
            Meddelandet hade delats ut till kammarens ledamöter.
          </note>
          <note>
            2 § Meddelande om frågestund
          </note>
          <note>
            Förste vice talmannen meddelade att vid frågestunden torsdagen
            den 26 april kl. 14.00 skulle följande statsråd närvara:
          </note>
          <note>
            Vice statsminister Lena Hjelm-Wallén, kulturminister Marita Ulvskog,
            statsrådet Ulrica Messing, miljöminister Kjell Larsson och justitieminister
            Thomas Bodström.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:123 till arbetsmarknadsutskottet
          </note>
          <note>
            Motioner
          </note>
          <note>
            2000/01:Sk31 till skatteutskottet
          </note>
          <note>
            2000/01:Ju22-Ju29 till justitieutskottet
          </note>
          <note>
            4 § Vissa utrikeshandelspolitiska frågor
          </note>
          <note>
            Föredrogs näringsutskottets betänkande 2000/01:NU9
          </note>
          <u>
            <seg>
              Vissa utrikeshandelspolitiska frågor.
            </seg>
          </u>
          <note type="speaker">
            Anf. 1 REYNOLDH FURUSTRAND (s):
          </note>
          <u>
            <seg>
              Herr talman! Låt mig inledningsvis konstatera att det råder en
              mycket bred samstämmighet när det gäller de utrikeshandelspolitiska
              frågorna i både utskottet och kammaren. Jag tror, herr talman,
              att det är en styrka för ett litet land som Sverige att denna
              samstämmighet finns. Man kan fråga sig om det finns anledning
              att ha ett antal reservationer i det här betänkandet. Vi borde
              vid en något noggrannare hantering ha kunnat vara mer överens
              och fått ett totalt enigt betänkande.
            </seg>
          </u>
          <u>
            <seg>
              Jag vet också att utrikeshandelsminister Pagrotsky mer utförligt
              kommer att redogöra för regeringens synpunkt på handelspolitiken,
              varför jag ska begränsa mig till några områden.
            </seg>
          </u>
          <u>
            <seg>
              När det gäller WTO-systemet vill jag understryka vikten av att
              värna frihandelns principer och att vara på sin vakt mot eventuella
              protektionistiska inslag i det internationella handelsutbytet.
              Vi socialdemokrater ser frihandeln som en välståndsskapande kraft
              i såväl de utvecklade länderna som i världens fattigaste länder.
              Alla konsumenter, både enskilda och företag, gynnas av de positiva
              effekterna - lägre priser, större utbud av varor och tjänster
              samt en bättre kvalitet.
            </seg>
          </u>
          <u>
            <seg>
              Dessutom innebär frihandel en snabb spridning av information,
              vilket också kan bidra till en omvandling av slutna samhällen
              och till en större öppenhet mot omvärlden. Det är viktigt att
              Sverige också fortsättningsvis deltar aktivt med att befästa och
              stärka förtroendet för det multinationella handelssystemet. Jag
              kan personligen intyga, herr talman, att svenska politiker och
              tjänstemän gör mycket värdefulla insatser i det internationella
              handelssamarbetet.
            </seg>
          </u>
          <u>
            <seg>
              Det är också viktigt att Sverige som en föregångare på avregleringsområdet
              även inom EU verkar för att den inledda avregleringsprocessen
              fullföljs och att processen leder till att gynna utvecklingsländernas
              export till den europeiska marknaden och till konsumenterna.
            </seg>
          </u>
          <u>
            <seg>
              Vi vill också understryka att inriktningen bör vara en ökad öppenhet
              inom WTO. Men samtidigt måste det finnas en respekt för att enskilda
              länder i vissa fall inte vill röja sina förhandlingspositioner.
            </seg>
          </u>
          <u>
            <seg>
              Vi menar också att olika NGO:er, frivilligorganisationer, ska
              inkluderas i frågan om en ökad öppenhet och information. Hur viktigt
              detta är framkom inte minst vid WTO-mötet i Seattle. Även här
              vill jag understryka att den svenska regeringen visat stor framsynthet,
              vilket vi naturligtvis ska vara tacksamma för.
            </seg>
          </u>
          <u>
            <seg>
              Herr talman! Naturligtvis finns det ett behov av att se över
              och förbättra WTO:s regelverk. Vi tycker att det är av särskild
              vikt att påtala att frågan om regelförenkling när det gäller handelsprocedurerna
              hålls aktuell. Vi menar att Sverige också fortsättningsvis prioriterar
              den frågan inom EU. Som vi förstår det arbetar man aktivt med
              att få in detta område i nästa förhandlingsrunda.
            </seg>
          </u>
          <u>
            <seg>
              Vi menar också att det behövs en bättre översyn av hur WTO ska
              bistå utvecklingsländer som har problem uppfylla WTO-regler. Vi
              har också noterat att det sker en regelbunden utvärdering av avtalen
              och att resultaten bl.a. tyder på att såväl i-länder som uländer
              gynnats av inriktningen mot en friare världshandel. Den här typen
              av studier är värdefulla och fyller sin funktion. Vi anser utifrån
              detta att ytterligare insatser för att få till stånd fler utvärderingar
              av
            </seg>
          </u>
          <u>
            <seg>
              WTO-avtalen egentligen inte fyller någon funktion.
            </seg>
          </u>
          <u>
            <seg>
              Det finns dessutom andra tillfällen - genom enkla frågor, interpellationer
              eller särskilda debatter - att belysa frågan.
            </seg>
          </u>
          <u>
            <seg>
              Herr talman! När det gäller frågan om handel och miljö är vi
              socialdemokrater medvetna om att det är ett känsligt förhållande
              mellan industriländer och utvecklingsländer, att det föreligger
              en del svårigheter att hitta en balanserad lösning. Vi menar att
              i de framtida förhandlingarna likväl som hittills måste det vara
              ett övergripande svenskt mål att så långt som möjligt undanröja
              risken för en konflikt mellan miljöoch handelspolitiska beslut.
              Med en sådan utgångspunkt förefaller det rimligt att Sverige verkar
              för en allmän liberalisering av handeln och att det kopplas till
              en minskad miljöbelastning till förmån för en hållbar utveckling.
            </seg>
          </u>
          <u>
            <seg>
              Vi tror också att ur miljösynpunkt är ytterligare liberaliseringar
              av internationell handel av godo, eftersom det kan bidra till
              en effektivare resursanvändning. Men en förutsättning för att
              uppnå en positiv effekt på detta område är att handeln också åtföljs
              av en effektiv miljöpolitik.
            </seg>
          </u>
          <u>
            <seg>
              Vi förstår också svårigheterna som ligger i att hantera dessa
              frågor. Många utvecklingsländer ser de krav som reses från industriländernas
              sida när det gäller miljöhänsyn som förtäckta protektionistiska
              strävanden mer än som en verklig omsorg om miljövärdena. Därför
              menar vi socialdemokrater att det blir en viktig uppgift vid framtida
              förhandlingar att undanröja den känsla av misstänksamhet som nu
              omgärdar detta område.
            </seg>
          </u>
          <u>
            <seg>
              Vi tror också att samarbetet mellan länder på det handelspolitiska
              området kan utgöra en viktig hävstång för att förbättra arbetsvillkoren.
              Utvecklingsländernas möjlighet att också själva kunna arbeta sig
              upp ur fattigdom till större välstånd blir på sikt en avgörande
              fråga för oss alla. Men även här uppträder problematiska förhållanden
              som industriländernas krav på den sociala standarden i arbetslivet
              också i utvecklingsländerna. Det utgör enligt dem en form av förtäckt
              protektionism.
            </seg>
          </u>
          <u>
            <seg>
              De här misstankarna är också djupt olyckliga för en positiv utveckling.
              Vi menar att Sverige måste spela en viktig roll för att eliminera
              sådana misstankar och i stället stärka relationerna.
            </seg>
          </u>
          <u>
            <seg>
              Vi vill också understryka att konsumentkraven i iländerna alltmer
              framstår som ett mycket starkt instrument för att driva fram bättre
              arbetsvillkor i multinationella företag som har verksamhet i utvecklingsländerna.
              Vi anser att ett självklart mål bör vara en fri och rättvis handel
              med hänsyn tagen till gällande ILO-konventioner. Vi menar naturligtvis
              också att en fortsatt dialog mellan WTO och ILO är nödvändig för
              att få en bra världshandel och att Sverige bör uppmuntra en sådan
              dialog.
            </seg>
          </u>
          <u>
            <seg>
              Herr talman! Låt mig avslutningsvis i det här sammanhanget få
              uttala vår tillfredsställelse över den genomförda revisionen av
              OECD:s riktlinjer för multinationella företag. De riktlinjerna
              har en uppföljningsmekanism och är brett geografiskt sanktionerade.
              Enligt vår uppfattning betyder revisionen på det här området att
              målen om en hållbar ekonomisk, social och miljömässig utveckling,
              mänskliga rättigheter i arbetslivet, konsumentskydd samt bekämpande
              av mutor och korruption får en mycket starkare ställning och det
              innebär naturligtvis ett steg i rätt riktning. Vi socialdemokrater
              menar att en fri och rättvis handel måste utgöra en stark grundpelare
              för en god tillväxt, ett ekologiskt ansvar, trygga sociala villkor
              och en rättvisare fördelning till alla människor.
            </seg>
          </u>
          <u>
            <seg>
              Med det sagda, herr talman, ber jag att få yrka bifall till reservation
              1 men dra tillbaka den motivreservation som vi har i det här betänkandet.
              Det innebär att vi med detta i övrigt står bakom betänkandet.
            </seg>
          </u>
          <note type="speaker">
            Anf. 2 LARS OHLY (v):
          </note>
          <u>
            <seg>
              Herr talman! Världshandelsorganisationen är en del i ett internationellt
              system för att förbättra villkoren för handel och andra relationer
              mellan länder i världen. Det är en viktig organisation, och vi
              måste inse dess betydelse, för utan WTO skulle i än större utsträckning
              de rika länderna bestämma villkoren för handel, och den fattiges
              rätt skulle sitta emellan. Däremot är WTO inte en i alla delar
              väl fungerande organisation, som i allt står upp för rättvisa
              och hållbar utveckling. Det finns stora brister i Världshandelsorganisationens
              sätt att fungera.
            </seg>
          </u>
          <u>
            <seg>
              Det enda rimliga i den situationen är naturligtvis att förespråka
              en reformering av WTO. Den reformeringen måste för det första
              utgå från att man lämnar den koloniala föreställningen om världen,
              där ett antal rika länder fortfarande vill - i högre eller mindre
              grad
            </seg>
          </u>
          <u>
            <seg>
              - bestämma villkoren för handeln, till gagn för sina egna företag,
              och därmed sätter sig över den oro och de krav som kan finnas
              både bland människor i utvecklingsländer och bland fackligt aktiva
              eller miljöaktiva i den industrialiserade delen av världen.
            </seg>
          </u>
          <u>
            <seg>
              WTO-systemets sätt att fungera som en förhandlingsstruktur där
              de rika länderna ofta bestämmer dagordningen i förväg eller där
              man sätter sig i slutna rum och diskuterar fram förslag, som sedan
              andra medlemmar i WTO får ta ställning till utan att kunna påverka
              dem, är oacceptabelt. När WTO träffas händer det ibland att man
              sammanträder i det s.k. gröna rummet, dit inte alla WTO-medlemmar
              är inbjudna.
            </seg>
          </u>
          <u>
            <seg>
              De som sammanträder där är de rikaste länderna, som ibland tar
              in något särskilt trilskande land från utvecklingsvärlden för
              att komma fram till någon form av förslag. Så här kan inte en
              organisation fungera.
            </seg>
          </u>
          <u>
            <seg>
              Man måste ta alla medlemsländer på allvar.
            </seg>
          </u>
          <u>
            <seg>
              Även i det här betänkandet finns det vissa formuleringar som
              tyder på att man inte i allt har förstått vikten av jämbördiga
              relationer i världshandeln. På s. 14 i betänkandet framhålls:
              "Bland annat måste ett antal utvecklingsländer övertygas om att
              förenklade handelsprocedurer även ligger i deras intresse." -
            </seg>
          </u>
          <u>
            <seg>
              Som om företrädarna för utvecklingsländerna inte riktigt hade
              förstått; som om de kanske utgick från felaktiga föreställningar,
              när de sannolikt i de allra flesta fall försöker skydda legitima
              nationella intressen!
            </seg>
          </u>
          <u>
            <seg>
              Det handlar naturligtvis inte om att övertyga utvecklingsländer
              om att de har fel. Det handlar om att lyssna till argument, att
              diskutera och att alltid försöka föra WTO framåt, så att WTO bättre
              kan fylla rollen av en organisation som inte bara liberaliserar
              handeln utan gör det också med hänsyn till socialt skydd, arbetsmarknadens
              rättigheter och hållbar utveckling.
            </seg>
          </u>
          <note>
            På s. 20 i betänkandet skriver utskottsmajoriteten:
          </note>
          <u>
            <seg>
              "I utvecklingsländerna har det funnits farhågor för att patent
              skulle kunna hindra småbönder från att använda sina vanliga utsäden.
              Farhågorna torde bero på en missuppfattning av innebörden av patent."
            </seg>
          </u>
          <u>
            <seg>
              Så dumma är de att de inte har förstått att TRIPS-
            </seg>
          </u>
          <u>
            <seg>
              avtalet minsann är den bästa möjliga vägen för att åstadkomma
              bra patenträttigheter!
            </seg>
          </u>
          <u>
            <seg>
              I går lade ett antal läkemedelsföretag ned den rättegångsstrid
              som pågått i Sydafrika om Sydafrikas rätt att självt importera
              eller producera billigare läkemedel mot hiv och aids. Detta rättsfall
              har fått stor uppmärksamhet. De storföretag som vill skydda sina
              egna intressen har nämligen visat att de inte alltid tar några
              sociala eller medicinska hänsyn. De tar framför allt hänsyn till
              vinstintresset. När storföretagen själva får bestämma kommer människors
              rättigheter att hamna i kläm.
            </seg>
          </u>
          <u>
            <seg>
              Nu blev opinionen för stark, så läkemedelsföretagen insåg väl
              att PR-förlusterna av att fortsätta att driva fallet var alltför
              stora. Frågan är om de egentligen hade haft någon möjlighet att
              vinna fallet.
            </seg>
          </u>
          <u>
            <seg>
              Det här visar på en svaghet i TRIPS-avtalet. Det innehåller nämligen
              inga explicita förbud mot att göra som Sydafrika gjort. Samtidigt
              är reglerna oklart uttryckta i patentavtalet. Menar vi allvar
              med att storföretagen inte ska få bestämma villkoren för produktion
              och handel med varor, är det viktigt att rättigheterna inom TRIPS-avtalet
              förstärks, så att ett land inte ska riskera ett åtal som i fallet
              Sydafrika mot läkemedelsindustrin.
            </seg>
          </u>
          <u>
            <seg>
              Sannolikt är det också så att redan själva rättegången har avskräckt
              andra länder från att söka vägar för att finna billigare mediciner
              för sina sjuka. I Ghana har man t.ex. beslutat att säga nej till
              import av billigare hivmediciner, och ett av skälen är just att
              man inte vill riskera att bli stämd av de stora jättarna på läkemedelsmarknaden.
            </seg>
          </u>
          <u>
            <seg>
              Frågan är vilka produkter som ska omfattas av avtalet om patenträttigheter
              och för hur lång tid det är rimligt att patenträttigheterna finns
              kvar. Det finns farhågor för att en patenträttighet över biotekniska
              produkter kan innebära att vissa bönder kommer att tvingas till
              att använda produkter som stora företag kontrollerar. Det finns
              en oro för att den biologiska mångfalden kommer att urholkas,
              och det finns också en oro för att småbönder i rädsla för att
              bli stämda eller på annat sätt utsatta för påtryckningar från
              storföretag kommer att mer eller mindre tvingas använda produkter
              som dessa företag har rättigheterna till.
            </seg>
          </u>
          <u>
            <seg>
              Det finns också ett fall där en kanadensisk bonde har blivit
              åtalad i Kanada därför att man på hans åkrar har funnit genetiskt
              modifierade utsäden, således sådana som omfattas av reglerna om
              patent. Det här utsädet hade han inte själv planterat ut. Det
              hade enligt alla experter sannolikt spritts dit, men den här lantbrukaren
              åtalades för brott mot patenträttigheterna.
            </seg>
          </u>
          <u>
            <seg>
              Det här är naturligtvis orimligt. Därför är jag lite bekymrad
              över att den reservation som Vänsterpartiet och Miljöpartiet har
              lämnat in, reservation nr 4, inte har vunnit majoritetens bifall.
              Det handlar just om
            </seg>
          </u>
          <u>
            <seg>
              TRIPS-avtalet och patenträttigheterna, om hur viktigt det är
              att FN:s konvention om biologisk mångfald står över WTO-reglerna;
              att WTO-reglerna inte får hamna i konflikt med en av de för miljöns
              framtid viktigaste konventioner som vi har att rätta oss efter.
              Därför, herr talman, yrkar jag bifall till reservation 4.
            </seg>
          </u>
          <u>
            <seg>
              Jag yrkar också bifall till reservation 7, som handlar om handel
              och miljö och om handel och arbetarskydd. Vi i Vänsterpartiet
              menar att majoriteten tar alltför lätt på den konflikt som finns
              mellan en liberalisering av handeln och ambitionen att stärka
              arbetstagares rättigheter.
            </seg>
          </u>
          <u>
            <seg>
              Det är mycket olyckligt om WTO-systemet innebär att människor
              utnyttjas och förhindras att organisera sig fackligt och att kämpa
              för sina rättigheter.
            </seg>
          </u>
          <u>
            <seg>
              WTO-systemet måste utgå från grundläggande ILO-
            </seg>
          </u>
          <u>
            <seg>
              konventioner.
            </seg>
          </u>
          <note type="speaker">
            Anf. 3 INGEGERD SAARINEN (mp):
          </note>
          <u>
            <seg>
              Herr talman! Jag står givetvis bakom våra reservationer, men
              jag tänker inte yrka bifall till dem för tids vinnande.
            </seg>
          </u>
          <u>
            <seg>
              Klyftorna mellan de rikaste och de fattigaste i världens länder
              ökar. I vilken mån handeln och
            </seg>
          </u>
          <u>
            <seg>
              WTO:s regler påverkar den utvecklingen är oklart.
            </seg>
          </u>
          <u>
            <seg>
              Nya rundor i WTO bör därför vänta till dess att ordentliga analyser
              har gjorts av hur ägandekoncentrationer och inkomstklyftor påverkas
              av den ökande handeln.
            </seg>
          </u>
          <u>
            <seg>
              Det står i vårt betänkande att WTO-avtalen ständigt utvärderas
              av forskare. Men enligt uppgift tittar man i den trade review
              mecanism som finns inom
            </seg>
          </u>
          <u>
            <seg>
              WTO mer på hur väl länderna genomfört och infört
            </seg>
          </u>
          <u>
            <seg>
              WTO-reglerna än på effekterna av avtalen på fattigdom och miljö.
            </seg>
          </u>
          <u>
            <seg>
              Det som har gjorts inom WTO är ett par makroekonomiska studier,
              och de är visst ganska mycket ifrågasatta av andra forskare. Vad
              som däremot finns är t.ex. FAO:s fallstudier av 14 länder. De
              påvisar tydligt att livsmedelssäkerheten har försämrats i en rad
              u-länder när de har avreglerat sin jordbruksmarknad.
            </seg>
          </u>
          <u>
            <seg>
              Vår utgångspunkt i diskussionen är att avregleringen inte bör
              vara ett mål i sig, utan den bör vara ett medel. Det intressanta
              är hur de ekonomiska regelverken påverkar möjligheterna till en
              hållbar utveckling. Det är där fokus måste ligga.
            </seg>
          </u>
          <u>
            <seg>
              Det finns också ett grundläggande behov av ökad öppenhet och
              delaktighet i WTO. Dagens arbetsformer där en begränsad krets
              av länder, 20-30 länder, träffas i det s.k. gröna rummet för att
              diskutera är inte tillfredsställande, och de bör förändras. Sverige
              bör arbeta för att arbetsformerna i WTO inte diskriminerar vissa
              länder och att öppenheten inom WTO ökar, bl.a. genom direkt dialog
              med frivilliga organisationer.
            </seg>
          </u>
          <u>
            <seg>
              Jag beklagar att Marrakechavtalet om kompensation till de minst
              utvecklade länderna ännu inte efterlevs fullt ut. Det är centralt
              för att ökad frihandel inte ska leda till ökade klyftor mellan
              de fattigaste länderna och de rikaste. De fattigaste länderna
              har inte teknisk och administrativ kapacitet för att få systemet
              att fungera till sin fördel.
            </seg>
          </u>
          <u>
            <seg>
              Jag anser också att EU ska ta fasta på Uruguayrundans uppmaning
              till medlemmarna att minska exportsubventionerna till jordbruket.
              EU har världens högsta exportsubventioner till jordbruket. Det
              gör att unionen via skattsedeln upprätthåller ett system som är
              till u-ländernas nackdel.
            </seg>
          </u>
          <u>
            <seg>
              Sverige bör arbeta för att ge u-länder ett ökat marknadstillträde
              i EU. Särskilt viktigt är det att ta bort tulleskaleringar, dvs.
              att tullarna är högre ju mer förädlade varorna är. Det är ett
              effektivt hinder för förädlingsindustri. EU bör självklart bjuda
              de minst utvecklade länderna fullständig tullfrihet för alla varor.
            </seg>
          </u>
          <u>
            <seg>
              Vi ifrågasätter om det ska vara möjligt att ta patent på och
              äga livsformer. Det bör vara en rättvis fördelning av vinster
              från produkter framtagna på basis av biologisk mångfald mellan
              länder i nord och syd. Därför kommer konventionen om biologisk
              mångfald på kollisionskurs med TRIPS-avtalets krav på att kunna
              ta patent på liv. De som säljer nya revolutionerande grödor eller
              arter av djur bör dessutom ha ett ansvar för att den ursprungliga
              genuppsättningen finns kvar för samtida behov. De bör ha något
              av ett genbanksansvar.
            </seg>
          </u>
          <u>
            <seg>
              Jag anser också att Sverige ska stödja förslag från u-länder
              att de inom jordbruksavtalet i WTO ska få rätt att skydda sin
              egen livsmedelsförsörjning. Vi bör arbeta för ett fullständigt
              förbud inom WTO för alla sorters jordbrukssubventioner. Livsmedelssäkerhet
              ska inte bara ingå inom ramen för WTO-
            </seg>
          </u>
          <u>
            <seg>
              förhandlingar utan också tillåtas stå i vägen för en ökad liberalisering
              av jordbrukshandeln. Livsmedel är inte vilka varor som helst.
              Varje land måste kunna stoppa livsmedel av tvivelaktig kvalitet
              för att motverka sjukdomar bland människor och djur.
            </seg>
          </u>
          <u>
            <seg>
              Här kommer också en viktig fråga om djurskydd in. Reglerna i
              både EU och WTO tillåter inte att man tar hänsyn till hur en vara
              produceras. Det är ytterst allvarligt när det gäller djurskydd.
              Det måste gå att ta sådana hänsyn för att inte djurens möjligheter
              till ett någorlunda vettigt liv ska bli alltmer begränsade och
              vi ska få allt värre problem av den typ vi nu ser i
            </seg>
          </u>
          <u>
            <seg>
              Europa.
            </seg>
          </u>
          <u>
            <seg>
              Problematiken att vissa länder kan försöka att vinna konkurrensfördelar
              genom att ha en obefintlig eller dålig lagstiftning för miljöskydd
              eller djurskydd och arbetarskydd har uppmärksammats. Svaga statsbildningar
              och demokratier kan släppa fram en brutal utsugning av människor
              och miljö. Barnarbete och extremt låga löner och förbud mot facklig
              organisering är inte ovanliga. Därför finns det starka skäl att
              införa minimikrav i WTO.
            </seg>
          </u>
          <u>
            <seg>
              Det borde vara en självklar rättighet att skydda miljö och hälsa.
              Det ska inte uppfattas som handelshinder. Dessutom måste miljökostnader
              vara en del av handeln. Regeringen måste arbeta för att gemensamma
              internationella miljöåtgärder, exempelvis i form av en gemensam
              miniminivå för beskattning av koldioxidutsläpp, kommer.
            </seg>
          </u>
          <u>
            <seg>
              Det bör slås fast att miljötänkandet inte får vara ett andrahandsintresse.
              Tvärtom måste vårt utnyttjande av naturresurser underställas vad
              som är ekologiskt hållbart. Den ökande tillväxten är i det avseendet
              problematisk. T.ex. har en tredjedel av världens biologiska mångfald
              försvunnit på de senaste tjugo åren. Samtidigt har bruttonationalprodukten
              under samma tidsperiod fördubblats.
            </seg>
          </u>
          <note type="speaker">
            Anf. 4 INGER STRÖMBOM (kd):
          </note>
          <u>
            <seg>
              Herr talman! Jag vill börja med att rikta mig till
            </seg>
          </u>
          <u>
            <seg>
              Leif Pagrotsky. Jag vill uttrycka min glädje över att ministern
              har tagit sig tid för att komma hit till oss på fredag morgon
              och vara med i debatten. Vi i näringsutskottet är inte bortskämda
              med att ministrar deltar när vi debatterar våra frågor. Jag uppskattar
              verkligen att ministern är här.
            </seg>
          </u>
          <u>
            <seg>
              Herr talman! Vi kristdemokrater står bakom hela betänkandet.
              Jag yrkar således bifall till utskottets förslag i betänkandet
              och avslag på samtliga reservationer.
            </seg>
          </u>
          <u>
            <seg>
              Sverige är sedan gammalt en nation som är för en fri och öppen
              handel. Vad hade Sverige varit i dag om vi inte hade kunnat exportera
              våra skogsprodukter, vår malm osv. och samtidigt importera råvaror
              och produkter som vi inte har kunnat producera i vårt land? Det
              är tack vare handeln och handelskontakterna som våra vyer vidgades
              och kunskaperna ökades.
            </seg>
          </u>
          <u>
            <seg>
              Det var så vårt välstånd växte fram.
            </seg>
          </u>
          <u>
            <seg>
              I våra dagar ser vi tydligt, och kan också se på kort tid, hur
              länders välstånd kan relateras till ökad öppenhet, demokrati och
              frihandel. Vi kristdemokrater stöder till fullo WTO:s uppgift
              och mål. Världshandeln måste styras av långsiktiga stabila spelregler.
            </seg>
          </u>
          <u>
            <seg>
              Vi måste avveckla handelshinder och motverka protektionism.
            </seg>
          </u>
          <u>
            <seg>
              Men detta är, som vi alla vet, inte så enkelt. WTO
            </seg>
          </u>
          <u>
            <seg>
              ska ena 140 länder, varav drygt 110 är s.k. utvecklingsländer.
              Det är 140 länder med mycket olika syn på vad som bör ingå i en
              kommande handelsrunda.
            </seg>
          </u>
          <u>
            <seg>
              Det är länder med mycket olika förutsättningar och olika kulturer.
              En del vill att gamla WTO-beslut ska klaras ut med utvecklingsländerna
              innan en ny runda påbörjas. Andra vill lägga fler uppgifter på
              WTO:s axlar än vad organisationen har mandat för. Många hävdar
              att WTO behöver ökad öppenhet - det är också den svenska linjen.
            </seg>
          </u>
          <note>
            It is time for a check-up, an audit of our global institutions,
            sade generaldirektören Mike Moore på ett seminarium i Europaparlamentet
            i förra veckan.
          </note>
          <u>
            <seg>
              Samtidigt påminde han om att WTO:s ägare och uppdragsgivare är
              medlemsländernas regeringar. Ett stort ansvar ligger på regeringarna
              när det gäller öppenhet, nationell förankring och legitimitet.
              På detta seminarium ägnades en stor del av diskussionerna åt hur
              parlamentarikerinflytandet ska öka - underförstått hur EU-parlamentarikerna
              ska få större inflytande och delta i WTO-processen. Parlamentarikernas
              uppgift skulle vara att förbereda processen, att följa den och
              utöva kontroll, liksom att föra ut informationen till medborgarna
              i valkretsarna.
            </seg>
          </u>
          <u>
            <seg>
              Detta är en diskussion inom EU som jag tror bara har börjat.
              Jag tycker att det skulle vara intressant att höra handelsministerns
              uppfattning om hur världshandelsfrågorna ännu bättre än i dag
              ska kunna föras ut till svenska medborgare och övriga EU-
            </seg>
          </u>
          <u>
            <seg>
              medborgare och hur det demokratiska inflytandet ska öka.
            </seg>
          </u>
          <u>
            <seg>
              Herr talman! Vi kristdemokrater anser att det finns ett behov
              av att se över och förbättra WTO:s regelverk, inklusive tvistlösningsmekanismen.
              Regelförenkling är ett måste. Vi behöver också ytterligare se
              över hur organisationen kan bistå utvecklingsländer som har svårt
              att delta aktivt i förhandlingarna och svårt att uppfylla WTO-reglerna.
            </seg>
          </u>
          <u>
            <seg>
              EU:s initiativ om tullfrihet för alla varor utom vapen för de
              49 fattigaste länderna i världen var ett mycket bra initiativ,
              och vi hoppas att fler länder ansluter sig. Vi måste komma ihåg
              att de minst utvecklade länderna, med 10 % av världens befolkning,
              bara svarar för ca 0,4 % av världsexporten - en andel som dessutom
              minskar. Det finns således ingen anledning att se de allra fattigaste
              länderna som ett hot mot i-länderna. Därför är detta initiativ
              så bra, och det bör mana till efterföljd.
            </seg>
          </u>
          <u>
            <seg>
              Herr talman! Den svenska linjen när det gäller handel och miljö
              tycker vi är mycket bra. Miljöfrågorna är redan en del av WTO:s
              arbete, och vi kristdemokrater stöder Sveriges och EU:s uppfattning
              att försiktighetsprincipens tillämpning på handelsområdet ska
              klargöras i en ny WTO-runda. Även handeln ska vara inriktad på
              minskad miljöbelastning och hållbar utveckling. Men vi får aldrig
              glömma bort att det största och viktigaste miljöarbetet måste
              ske nationellt, i varje land.
            </seg>
          </u>
          <u>
            <seg>
              Allt oftare diskuteras hur handel och arbetsrättsliga frågor
              ska förenas. Handelsministern tydliggjorde så klokt skillnaden
              mellan WTO:s och ILO:s uppgifter när han talade på ett stort fackligt
              möte i Birmingham i somras. Så här sade Leif Pagrotsky - och nu
              kommer min egen översättning från engelska till svenska: Handelsministrar
              bör inte försöka ta över kampen mot utnyttjande av barnarbete
              eller rätten till kollektivavtal ifrån ILO. Handelsliberaliseringen
              skapade inte dessa problem, och därför kan inte handelsrestriktioner
              bota dem.
            </seg>
          </u>
          <u>
            <seg>
              Herr talman! Jag tror att handelsministern och en majoritet av
              oss i utskottet och i kammaren faktiskt är överens i denna fråga.
              Vi anser att det är mycket viktigt att dialogen mellan WTO, ILO
              och andra internationella organisationer utvecklas så att man
              strävar mot samma mål. WTO behöver ett starkt ILO
            </seg>
          </u>
          <u>
            <seg>
              och starka miljörörelser, men var och en av organisationerna
              har sin uppgift att fylla. Vi tror att man genom en närmare dialog
              får veta mer om varandras uppgifter och ståndpunkter och på så
              sätt kan stödja varandra.
            </seg>
          </u>
          <u>
            <seg>
              Herr talman! Det har hittills hållits åtta förhandlingsrundor.
              Vi hoppas verkligen att man lyckas enas om agendan så att det
              kan bli ett möte i Qatar i november. Men det är inte för Sveriges
              skull och det är inte för EU:s skull. Vi vet nämligen att Europa
              importerar under 10 % av vad som konsumeras. En ny frihandelsrunda
              ska vara till gagn för alla 140 medlemsländer - främst för att
              öka förutsättningarna för utveckling i de fattigare länderna.
            </seg>
          </u>
          <note type="speaker">
            Anf. 5 LARS OHLY (v) replik:
          </note>
          <u>
            <seg>
              Herr talman! Jag har en fråga som berör det som jag tog upp i
              mitt huvudanförande om Sydafrika och fallet med läkemedelsindustrin
              som stämde den sydafrikanska staten.
            </seg>
          </u>
          <u>
            <seg>
              Det handlar konkret om att Sydafrika vill importera billiga aidsmediciner
              från ett indiskt företag, Cipla, som producerar dem billigare
              än vad de stora jättarna gör. Att detta indiska företag kan göra
              det beror på den indiska lagstiftningen kring läkemedel, som man
              har sedan 70-talet. Enligt den lagstiftningen kan man bara patentera
              processer, men inte produkter. Det innebär att man genom att skapa
              andra processer kan få fram genetiskt lika mediciner. Det har
              varit en mycket medveten policy av Indien, som på det sättet har
              kunnat tillhandahålla billiga mediciner till sin egen befolkning
              men också för export - helt legalt.
            </seg>
          </u>
          <u>
            <seg>
              Detta är legalt ända fram till år 2005, när WTO:s patentlagstiftning
              ska börja gälla i Indien.
            </seg>
          </u>
          <u>
            <seg>
              Därför vill jag fråga: Vad händer då, Inger Strömbom? Kommer
              den indiska tillverkningen av billiga mediciner för fattiga människor
              att upphöra? Vad kommer att hända kring nya mediciner och nya
              sjukdomar? Är det möjligt att fortsätta som företaget
            </seg>
          </u>
          <note>
            Cipla gör? Om inte - vad vill Inger Strömbom göra åt det?
          </note>
          <note type="speaker">
            Anf. 6 INGER STRÖMBOM (kd) replik:
          </note>
          <u>
            <seg>
              Herr talman! Det som Lars Ohly tar upp är mycket viktigt. Vi
              måste alla hjälpas åt att se till så att de som behöver läkemedel
              kan få läkemedel. Det ska inte vara priset som avgör att man fortsätter
              att lida av olika sjukdomar.
            </seg>
          </u>
          <u>
            <seg>
              Jag håller med om den kritik som har riktats och blivit tydlig
              just i Sydafrikafallet. Det visade sig där hur viktigt det är
              att opinionen och konsumenterna är med och talar om vad de tycker
              och tänker. Man kan ju också på så sätt påverka.
            </seg>
          </u>
          <u>
            <seg>
              Jag är inte expert på alla detaljer i TRIPS-avtalet och inte
              heller i den indiska lagstiftningen. Jag kan bara konstatera att
              detta har visat att TRIPS-avtalet kanske inte är fulländat i alla
              detaljer. Jag vill också påminna om att man är rörande överens
              om att man ska ha en check-up, som Mike Moore uttryckte det.
            </seg>
          </u>
          <u>
            <seg>
              Man ska alltså hela tiden vara öppen för förändringar så att
              regelverket blir så bra som möjligt. Jag hoppas att detta ska
              leda till att man tar tag i den här frågan också.
            </seg>
          </u>
          <note type="speaker">
            Anf. 7 LARS OHLY (v) replik:
          </note>
          <u>
            <seg>
              Herr talman! Jag är glad över att vi är överens om det betydelsefulla
              i att de stora läkemedelsföretagen i går beslutade att lägga ned
              rättegångsfallet mot den sydafrikanska staten.
            </seg>
          </u>
          <u>
            <seg>
              Men problemet kvarstår. Eftersom TRIPS-avtalet kommer att träda
              i kraft successivt så kommer också
            </seg>
          </u>
          <u>
            <seg>
              WTO:s patentlagstiftning att börja gälla i länder som i dag producerar
              billiga läkemedel till fattiga människor. Den rimliga slutsatsen
              av Inger Strömboms resonemang borde vara att stödja reservation
              4, där dessa förhållanden tas upp och där man menar att det är
              oerhört viktigt att TRIPS-avtalet inte får dessa konsekvenser.
            </seg>
          </u>
          <note type="speaker">
            Anf. 8 INGER STRÖMBOM (kd) replik:
          </note>
          <u>
            <seg>
              Herr talman! Vi är överens i grundsynen, men vi kanske inte är
              riktigt överens om metoden att få till stånd en förändring inför
              framtiden.
            </seg>
          </u>
          <u>
            <seg>
              Jag hoppas att handelsministern, som är här och lyssnar, och
              som är den person som representerar det parti som har mest att
              säga till om i den här frågan och kan påverka mest i de här sammanhangen,
              tar med sig våra ståndpunkter. Han, precis som alla partier i
              riksdagen, håller säkert med om att detta med läkemedel är en
              viktig fråga.
            </seg>
          </u>
          <note type="speaker">
            Anf. 9 MARIANNE ANDERSSON (c):
          </note>
          <u>
            <seg>
              Herr talman! Jag är glad över att vi har en stor enighet i den
              svenska riksdagen om vikten av frihandel och om behovet av stor
              öppenhet. Jag tror att det är grundläggande för välfärdsutvecklingen
              i många länder. Genom handel möts människor och idéer.
            </seg>
          </u>
          <u>
            <seg>
              Kunskaper sprids snabbt. Det stimulerar den ekonomiska, politiska,
              kulturella och vetenskapliga utvecklingen.
            </seg>
          </u>
          <u>
            <seg>
              Handel bygger ju på frivilliga överenskommelser och förtroendefullt
              samarbete. Till skillnad från krig som bygger på att erövra byten
              bygger handel på att åstadkomma utbyte. Mycket av demokrati, humanitet,
              tolerans och fredligt umgänge människor emellan kan sägas vara
              frukter av internationell handel. Handeln medverkar också till
              att skapa ömsesidiga beroenden och ökad integration mellan världens
              länder. Listan på fördelar med internationell öppen och fri handel
              kan göras lång. Så är det när handeln fungerar bra.
            </seg>
          </u>
          <u>
            <seg>
              Det gör den kanske inte alltid.
            </seg>
          </u>
          <u>
            <seg>
              Ändå hindras handeln av en rad tullar och regler, och främst
              är det i-länderna som inte släpper in uländernas produkter, t.ex.
              livsmedel och textilvaror.
            </seg>
          </u>
          <u>
            <seg>
              Det är de enda exportprodukter som de har, och de är grunden
              för deras utveckling.
            </seg>
          </u>
          <u>
            <seg>
              Handelspolitiken är i högsta grad en politik som sker på ojämlika
              villkor och som har skett på mycket ojämlika villkor. Förändringarna
              går sakta, och det är i-världen som dikterar villkoren. De rika
              länderna kräver att de fattiga ska avveckla sina skyddstullar
              och öppna sina marknader för import, men de är inte lika villiga
              att göra samma sak för egen del. För Sverige som frihandelsnation,
              som stor biståndsgivare och som allmänt solidarisk med tredje
              världens länder är stödet till de fattiga länderna för just handel
              en av de absolut viktigaste frågorna. Jag vet att vi är ganska
              överens om det.
            </seg>
          </u>
          <u>
            <seg>
              Det är mycket komplexa frågor som kräver mycket av analys och
              kunskaper och en stor öppenhet för u-ländernas önskningar. Ofta
              är det frivilligorganisationerna som har analyserat, jobbat väldigt
              mycket och gått in i de här frågorna. De har varit väckarklockor
              när det gäller att inse att någonting är på gång. Det kan ha varit
              någonting som vi har trott varit bra men som sedan visat sig inte
              vara riktigt så bra för u-länderna som man trodde från början.
            </seg>
          </u>
          <u>
            <seg>
              Eftersom det har varit på det sättet finns det en stor misstänksamhet
              från u-ländernas sida. Det är inte alls underligt. Den yttrar
              sig t.ex. så att flera u-länder inte vill att den kommande WTO-rundan
              ska handla om några nya områden, vilket EU vill föra in. De vill
              att tidigare överenskommelser ska implementeras först. Det gäller
              t.ex. en sänkning av textiltullar och en översyn av patentregelverket
              innan man går vidare. EU tycker att detta endast ska ske inom
              en ny allomfattande runda. Implementeringsfrågorna tas ständigt
              upp av många u-länder, men de får ingen respons alls. Jag tycker
              att det är beklagligt för det visar på den starkares övermakt.
            </seg>
          </u>
          <u>
            <seg>
              Det är över huvud taget nödvändigt att skapa förtroende mellan
              nord och syd när det gäller handelsfrågor. Vi minns trögheten
              att i EU få igenom det här avtalet med de 48 MU-länderna, dvs.
              de minst utvecklade länderna. De viktigaste produkterna fick ju
              långa övergångsperioder. Nu tror flera u-länder att
            </seg>
          </u>
          <u>
            <seg>
              EU kommer att använda FN-konferensen om MU-
            </seg>
          </u>
          <u>
            <seg>
              länderna, som ska vara i Bryssel i maj, till att pressa dem till
              att gå med på den här nya WTO-rundan på nords villkor. De känner
              en sådan tveksamhet. Jag kan förstå det också.
            </seg>
          </u>
          <u>
            <seg>
              Jag kan ta något exempel där Sverige ändrat ståndpunkt på grund
              av frivilligorganisationernas påtryckningar och arbete. Det gäller
              t.ex. MAI-avtalet om investeringar. Det var mycket ensidigt, men
              många i Sverige trodde att det var ganska bra. Det blev avbrutet,
              och man insåg att det faktiskt var ganska ensidigt till i-ländernas
              och de stora företagens fördel.
            </seg>
          </u>
          <u>
            <seg>
              I debatten har patentavtalet TRIPS varit uppe.
            </seg>
          </u>
          <note>
            TRIPS står för Trade-Related Aspects of Intellectual
          </note>
          <u>
            <seg>
              Property Rights. Det berör immaterialrättens område.
            </seg>
          </u>
          <u>
            <seg>
              Där finns ett liknade förhållande. Här skulle uländerna tvingas
              ta fram regelverk mycket snabbt för att klara patentlagstiftningen.
              Det var helt omöjligt för dem. TRIPS har orsakat en mycket stor
              debatt, och jag är glad att Sverige insett vikten av att uländerna
              får tid på sig, att man tar hänsyn till deras önskemål och att
              man också stöder dem i arbetet med implementering. Jag tycker
              att det fortfarande finns en rad frågetecken och osäkerheter om
              hur detta kommer att fungera och vad det egentligen kommer att
              innebära. Jag var inte med vid behandlingen av det här betänkandet
              som skedde i näringsutskottet - själv sitter jag i utrikesutskottet
              - men jag har läst detta och känner starkt för reservation nr
              4. Jag kommer alltså att rösta för den vid voteringen. Jag känner
              också en stor tveksamhet inför frågan om patent på liv.
            </seg>
          </u>
          <u>
            <seg>
              Vi har också den aktuella debatten om läkemedlen som fördes av
              Lars Ohly. Jag delar hans oro när det gäller vad som kan komma
              att hända efter år 2005 när
            </seg>
          </u>
          <u>
            <seg>
              WTO:s patentlagstiftning börjar gälla. Då kommer troligen Indien
              att tvingas införa strikta produktpatent som kommer att gälla
              i 20 år. Hur går det då med de billiga läkemedlen? Jag skulle
              vilja att Leif Pagrotsky kommenterar det och berättar hur han
              ser på den här frågan. Jag tycker att tillgången till mediciner
              är en oerhört viktig fråga mellan nord och syd. Vi vet att pengarna
              till medicinsk forskning satsas i de rika länderna. Det satsas
              också till mycket stor del på välfärdssjukdomar som vi i den rika
              världen har. Det satsas inte så mycket pengar på de fattiga människornas
              sjukdomar. Att de fattiga människorna i syd inte ska få tillgång
              till de mediciner som finns är fullständigt oacceptabelt. Vi ska
              försöka att utjämna skillnaderna i stället för att förstärka dem.
            </seg>
          </u>
          <u>
            <seg>
              Jag studsade också till för en liten formulering i betänkandet
              på s. 16. Jag har inte någon annan uppfattning där, men jag vill
              ändå kommentera det. Det gäller exportsubventioner och skillnaden
              i hållning mellan olika u-länder. Där framhålls det att u-länder,
              t.ex. i Afrika, uppskattar exportstödet eftersom världsmarknadspriserna
              på så vis sänks. På grund av detta kan de importera livsmedel
              till ett något billigare pris. De är alltså livsmedelsimportörer.
            </seg>
          </u>
          <u>
            <seg>
              Jag studsar eftersom det visar vilken skandalöst dålig jordbrukspolitik
              och livsmedelsproduktion man har i de flesta av Afrikas länder.
              Det skulle man inte alls behöva. Man har egentligen goda förutsättningar
              att producera sin egen mat, men man har en så dålig politik. Man
              har ofta också exportavgifter så att de egna bönderna inte kan
              exportera. Man har också tullmurar mellan sig osv. I många länder
              får de egna bönderna inte mer än halva världsmarknadspriset för
              sina produkter. Det gör att jordbruket inte kan existera. Det
              slås ut, och sedan importerar man i stället mat från EU med exportstöd.
              Det är fullständigt sanslöst egentligen.
            </seg>
          </u>
          <u>
            <seg>
              Där har vi en stor uppgift att arbeta för att det blir en öppnare
              handel också mellan de fattiga länderna.
            </seg>
          </u>
          <u>
            <seg>
              Vi ska naturligtvis arbeta för att EU öppnar sina gränser mot
              de fattiga länderna, men vi ska också arbeta för att man öppnar
              sig mellan länderna. I vårt biståndsarbete måste vi arbeta för
              att man får en vettigare jordbrukspolitik så att man blir nettosjälvförsörjande
              med mat. Jag tycker att det är en väldigt viktig fråga. Det är
              minst 800 miljoner människor i världen i dag som svälter. Det
              gör man egentligen helt i onödan. Det är ett av de största hindren
              för utveckling.
            </seg>
          </u>
          <u>
            <seg>
              Man kan säga att inget välstånd kan någonsin byggas på tom mage.
              Man måste faktiskt kunna producera sin egen mat och ha tillgång
              till mat.
            </seg>
          </u>
          <u>
            <seg>
              Det var en liten parentes och en kommentar till den skrivningen.
              Jag har ingen annan uppfattning. Jag är glad över det här betänkandet
              som jag tycker är väldigt bra i många stycken. Man har jobbat
              väldigt bra. Jag yrkar bifall till förslaget i betänkandet men
              också bifall till reservation nr 4.
            </seg>
          </u>
          <note type="speaker">
            Anf. 10 EVA FLYBORG (fp):
          </note>
          <u>
            <seg>
              Herr talman! Låt mig börja med att konstatera att det i dessa
              frågor finns en betydande samsyn i utskottet, vilket gläder mig
              som liberal och frihandelsvän extra mycket. Det är också trevligt
              att kunna notera att handelsminister Leif Pagrotsky deltar i debatten.
              Och inte nog med att han är här - han säger dessutom ibland kloka
              saker.
            </seg>
          </u>
          <u>
            <seg>
              De internationella kontakterna och handelsförbindelserna har
              varit, och är, en förutsättning för tillväxt i den svenska ekonomin
              och för den höjning av levnadsstandard och välfärd som skett under
              hela industrialiseringen av vårt land. Sverige har som en liten
              öppen ekonomi med ett stort internationellt beroende ett starkt
              intresse av att handelsförbindelser och andra internationella
              utbyten kan ske så obehindrat som möjligt, men samtidigt inom
              ramen för ett fungerande system av rättsregler och överenskommelser.
            </seg>
          </u>
          <u>
            <seg>
              Därför är från svensk synpunkt fortsatta förhandlingar inom WTO
              om ytterligare liberaliseringar av handeln och förbättringar av
              de internationella spelreglerna mycket angelägna. Det är ingen
              slump att frivilliga överenskommelser som syftar till förbättringar
              kallas just för liberaliseringar. Även länder och regimer som
              på intet sätt kan kallas för liberala inser många gånger i praktiken
              att förändringar i liberaliserande riktning gynnar också den egna
              nationen. Samtidigt skapar även liberaliseringar inom handelns
              område på lång sikt ett tryck på demokratiseringar i auktoritära
              och odemokratiska länder.
            </seg>
          </u>
          <u>
            <seg>
              Liberaliseringen av världshandeln har varit en motor för tillväxt
              i olika länder. Det är de länder som varit öppna mot omvärlden
              som har lyckats bäst, sett i ett längre perspektiv. Det finns
              i dag en oro, främst i i-länderna, för att konkurrens från låglöneländer
              ska slå ut företag och jobb i i-världen. Men erfarenheterna från
              vår egen industrialiseringsprocess visar att vår ökade öppenhet
              mot omvärlden lett till tillväxt och ökad sysselsättning, både
              i Sverige och i de länder som vi har handlat med.
            </seg>
          </u>
          <u>
            <seg>
              Att försöka skydda sig mot omvärlden med tullar och andra handelshinder
              kan verka tryggt på kort sikt men leder på längre sikt bara till
              förstelning, sämre standard och lägre sysselsättning. En liberal
              marknadsekonomi innebär öppenhet och snabb spridning av information.
              Arbetet för en öppnare handel måste därför fortsätta, både för
              ekonomins och för demokratins skull.
            </seg>
          </u>
          <u>
            <seg>
              Herr talman! Ett annat viktigt område är antidumpningsreglerna.
              Dessa används i praktiken ofta som handelshinder. Sverige bör
              i förhandlingarna eftersträva att möjligheterna att åberopa antidumpningsklausuler
              begränsas. Internationell handel, miljö och arbetsvillkor är ett
              mycket kontroversiellt område. Många u-länder fruktar att de krav
              på förbättrade arbetsvillkor som ställs av i-länder i själva verket
              är en form av protektionism - ibland befogade farhågor.
            </seg>
          </u>
          <u>
            <seg>
              Det är berättigat att fråga om inte u-länderna ska ha möjligheten
              att arbeta sig upp ur fattigdom på samma sätt som de nuvarande
              i-länderna gjorde under sin industrialiseringsprocess - precis
              som vi i Sverige. Samtidigt har det visat sig att de krav som
              konsumenterna i i-världen ställer på de produkter som bjuds ut
              kan vara ett kraftfullt instrument för att via dessa företag driva
              fram bättre arbetsvillkor.
            </seg>
          </u>
          <u>
            <seg>
              Vidare finns det ett behov av att se över och förbättra WTO:s
              regelverk. Jag vill särskilt peka på vikten av att frågan om regelförenkling
              när det gäller handelsprocedurerna drivs framåt. Ett sådant krav
              framfördes av oss i Folkpartiet förra året. Sverige bör därför
              prioritera denna fråga inom EU, som arbetar aktivt med att få
              in detta område i nästa förhandlingsrunda.
            </seg>
          </u>
          <u>
            <seg>
              Behovet av översyn gäller också frågor om hur
            </seg>
          </u>
          <u>
            <seg>
              WTO ska bistå utvecklingsländer som har problem med att uppfylla
              WTO-reglerna. Inte minst viktigt är det att förbättra tvistlösningsmekanismen,
              som uppvisat påtagliga svagheter under det s.k. banankriget. Det
              nuvarande regelsystemet ger upphov till risker för ökad protektionism
              på grund av att länder ensidigt vidtar straffåtgärder. Reglerna
              måste därför skärpas så att långdragna processer förhindras i
              framtiden.
            </seg>
          </u>
          <u>
            <seg>
              Herr talman! Den 26 februari i år beslutade allmänna rådet att
              avskaffa tullar och kvoter för alla varor utom vapen för de 49
              fattigaste länderna i världen. För den stora mängden varor inträdde
              tullfriheten redan den 5 mars i år, medan socker, ris och bananer
              kommer att åtnjuta tullfrihet först efter en övergångsperiod.
              För bananer reduceras tullsatsen årligen med 20 % fram till år
              2006. För ris och socker ska tullfriheten vara helt införd under
              år 2009.
            </seg>
          </u>
          <u>
            <seg>
              Det är glädjande, herr talman, att de fattigaste länderna kommer
              att få fullständig tullfrihet i förhållande till EU-länderna -
              om än något sent. I en rapport från Statens jordbruksverk slås
              det fast att EU:s handelshinder på jordbruksområdet innebär mycket
              högre kostnader för jordbruksbefolkningen i uländerna men också
              för konsumenter och skattebetalare i länder som tillämpar höga
              stödnivåer.
            </seg>
          </u>
          <u>
            <seg>
              Jag vill understryka att det nu uppnådda resultatet bör ses endast
              som ett etappresultat, vilket måste följas av ytterligare liberaliseringar
              av världshandeln.
            </seg>
          </u>
          <u>
            <seg>
              En fri handel är en motor för tillväxt i alla länder men innebär
              särskilt för de fattigare länderna en möjlighet att förändra den
              egna positionen.
            </seg>
          </u>
          <u>
            <seg>
              Vissa utvecklingsländers avvaktande hållning till en ny WTO-runda
              har visat att gemenskapen på olika sätt måste skapa förtroende
              och ta mera hänsyn till utvecklingsländernas krav och behov. Genom
              beslutet har EU ändå visat en god vilja gentemot de här länderna,
              vilket är en viktig signal inför kommande
            </seg>
          </u>
          <u>
            <seg>
              WTO-förhandlingar. Eftersom utvecklingsländerna är i majoritet
              inom WTO bör stor hänsyn kunna tas till deras intressen.
            </seg>
          </u>
          <u>
            <seg>
              När det gäller frågan om ett regelverk för investeringar i andra
              länder var det Sveriges och övriga EU-
            </seg>
          </u>
          <u>
            <seg>
              länders mål vid förhandlingarna i Seattle att detta skulle bli
              föremål för förhandlingar. Som vi vet ledde ministermötet i Seattle
              inte till något resultat. Jag vill passa på att framhålla att
              det från svensk utgångspunkt är önskvärt med regler som stimulerar
              till öppnare marknader och minskade risker för investerare att
              utsättas för diskriminerande och godtycklig behandling. Vidare
              är det viktigt att förhandlingarna sker under öppenhet och att
              hänsyn tas till utvecklingsländernas behov.
            </seg>
          </u>
          <u>
            <seg>
              Herr talman! Med detta yrkar jag bifall till utskottets förslag
              i betänkandet.
            </seg>
          </u>
          <note type="speaker">
            Anf. 11 Statsrådet LEIF PAGROTSKY (s):
          </note>
          <u>
            <seg>
              Herr talman! Det är kanske inte så vanligt att efter en timmes
              debatt här i kammaren komma in i debatten och tala om hur fint
              det var att höra på tidigare talare från olika partier med en
              varierande grad av oppositionell grundinställning. I dag ska jag
              ändå ta mig den friheten.
            </seg>
          </u>
          <u>
            <seg>
              Vad jag hört under den timme som jag har suttit här och lyssnat
              på debatten gör mig faktiskt rätt glad, och t.o.m. lite stolt
              - skulle jag vilja säga - över att vara svensk handelsminister.
              Det säger jag inte minst mot bakgrund av de snart fyra månader
              som gått med
            </seg>
          </u>
          <u>
            <seg>
              Sverige som ordförande i EU och då jag har lett arbetet bland
              handelsministrarna.
            </seg>
          </u>
          <u>
            <seg>
              Den breda samsyn kring grundläggande synsätt i handelspolitiken
              som finns i den svenska riksdagen är faktiskt unik. Detta är en
              oerhörd styrka för Sverige i
            </seg>
          </u>
          <u>
            <seg>
              EU och i övrigt internationellt - en styrka för hela
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Vad jag hört stärker mig i uppfattningen att handelspolitiken
              nu har en ännu viktigare roll än tidigare.
            </seg>
          </u>
          <u>
            <seg>
              Vi har nya möjligheter men vi har också svåra, och delvis även
              nya, utmaningar. Utrikeshandeln är en central drivkraft i globaliseringen.
              Det gäller i vårt eget land, i EU och, naturligtvis, i världen,
              globalt.
            </seg>
          </u>
          <u>
            <seg>
              Handelns betydelse för tillväxt och välstånd i vårt land är helt
              oomtvistad. Inom EU står det också klart att ökad handel är en
              nödvändig drivkraft för den modernisering som EU:s ledare beslutade
              om för ett år sedan på toppmötet i Lissabon. Unionen ska ju bli
              världens mest dynamiska och konkurrenskraftiga kunskapsbaserade
              ekonomi för arbete och välfärd.
            </seg>
          </u>
          <u>
            <seg>
              Även på global politisk nivå är insikten om handelns möjligheter
              viktig. Det övergripande målet, så som det har formulerats av
              FN - att halvera andelen fattiga i världen till år 2015 - kan
              bara nås med en ökad öppen och rättvis handel. För mig och för
              de allra flesta är det därför självklart att vi behöver mer, inte
              mindre, handel.
            </seg>
          </u>
          <u>
            <seg>
              Problemet är att för få länder deltar i dag i världshandeln,
              inte för många. Det är för lite öppenhet, för lite reglerad handel,
              inte för mycket. Stora delar av världshandeln är allt annat än
              fri.
            </seg>
          </u>
          <u>
            <seg>
              Detta är en otillfredsställande situation som vi måste förändra
              därför att den hindrar utveckling. Och därför menar jag att det
              behövs en ny förhandlingsrunda inom ramen för Världshandelsorganisationen
              så snart som möjligt. Detta är det viktigaste instrument vi har
              för att åstadkomma möjligheter inte minst för utvecklingsländerna.
              800 miljoner människor i världen svälter. Det är oacceptabelt.
              Vi kan inte inta en attityd av förnöjsamhet och tvekan. Det räcker
              inte att blicka tillbaka och beklaga det otillräckliga.
            </seg>
          </u>
          <u>
            <seg>
              Mot bakgrunden av att jag har detta synsätt blir
            </seg>
          </u>
          <u>
            <seg>
              Miljöpartiets attityd, att vi har mer att vinna på att vänta
              och hoppas att status quo består än att otåligt gripa oss an denna
              viktiga uppgift, för mig svår att smälta.
            </seg>
          </u>
          <u>
            <seg>
              Jag är den första att erkänna att Världshandelsorganisationen
              inte är perfekt, men den är vad vi medlemsländernas regeringar
              gör den till och har gjort den till. Det är riktigt att de stora
              aktörerna tidigare inte har tagit tillräcklig hänsyn till utvecklingsländernas
              intressen. Det råder inget tvivel om att de rika länderna hade
              större inflytande än de fattiga i Uruguayrundan, precis som Lars
              Ohly och andra har beskrivit här. Så var det.
            </seg>
          </u>
          <u>
            <seg>
              Världen är fortfarande orättvis men, vill jag påstå, det finns
              ljuspunkter. Sedan WTO bildades 1995 har medlemskapet breddats
              rejält. Två tredjedelar av medlemsländerna är i dag utvecklingsländer.
              Kina kommer inom kort att vara medlem, och Ryssland bedriver nu
              allt intensivare förhandlingar om medlemskap. Det är viktigt både
              för de själva och för oss i omvärlden att dessa gigantiska länder
              omfattas av det system av lag och ordning och rättssäkerhet inom
              världshandeln som WTO-regelverket innebär. Det är också viktigt
              att de får möjlighet att sitta med vid bordet och påverka världshandelns
              framtida villkor, dem som vi ju fortsätter att precisera, bestämma
              och vidareutveckla.
            </seg>
          </u>
          <u>
            <seg>
              Synen på handelns betydelse för utveckling har tagit viktiga
              steg framåt. Detta tillsammans med en ökad internationell mobilisering
              för rättvis handel har stärkt utvecklingsländernas politiska position.
              Likaväl behövs det fortfarande ett fortsatt reformarbete, självklart,
              inte minst kraftfullt tekniskt stöd till utvecklingsländerna.
              Vi behöver nya beslut om rättvisare regler och reformer där allas
              intressen tas till vara och förutsättningarna görs mer likvärdiga.
              Jag är övertygad om att en ny och bred förhandlingsrunda inom
            </seg>
          </u>
          <u>
            <seg>
              WTO är det mest effektiva instrument som vi har för att åstadkomma
              större rättvisa. Det är möjligt att det går att tänka ut andra
              och bättre instrument som skulle kunna finnas, men detta är för
              mig det mest effektiva instrument som finns och som vi har tillgång
              till nu. Det är den viktiga och avgörande poängen för mig.
            </seg>
          </u>
          <u>
            <seg>
              Vi måste åtgärda rådande obalanser, och vi måste undvika att
              nya uppstår. Därför är det inget alternativ att avstå från att
              starta en ny förhandlingsrunda i tron att passivitet snabbare
              ska leda till förändring. Status quo cementerar snarare ojämlikhet
              och orättvisor, vilket främst drabbar utvecklingsländerna. Utan
              en runda kommer inte utvecklingsländerna att få något alls. Vi
              må hysa förhoppningar om den bästa av världar där de rika delar
              med sig till de fattiga, men verkligheten är tyvärr dystrare än
              så.
            </seg>
          </u>
          <u>
            <seg>
              I min roll som ordförande för EU:s handelsministrar har jag fått
              färska erfarenheter av vilken kraft som behövs för att få det
              starka egenintresset att ge vika om än för den allra bästa av
              gärningar. När vi tillträdde vårt ordförandeskap tog vi genast
              tag i frågan att ta bort alla handelshinder för de fattigaste
              länderna, ett beslut som inte skulle ha någon omedelbar och omvälvande
              effekt på något enda medlemsland inom
            </seg>
          </u>
          <u>
            <seg>
              EU. Inte på något enda medlemsland skulle detta få en så stark
              effekt att man skulle tala om någon särskild omvälvning. Men trots
              det visade sig motståndet så starkt att det länge såg ut att vara
              helt omöjligt att fatta något beslut alls om detta.
            </seg>
          </u>
          <u>
            <seg>
              Ett hårt arbete tillsammans med kommissionen, och i slutskedet
              faktiskt också med FN:s generalsekreterare Kofi Annan, gjorde
              dock att vi till slut lyckades få ett beslut som är unikt i sitt
              slag och manar andra länder till efterföljd, även om - det måste
              vi medge - det inte blev så ambitiöst som jag tror att alla här
              i kammaren är överens om att vi från svensk sida gärna skulle
              ha sett. Men det blev ändå unikt i världen. En stor aktör på handelsarenan
              sätter en definitiv slutpunkt för tullar och kvoter för varor
              från de allra fattigaste länderna. Det har inte skett förut, och
              detta manar andra länder till efterföljd.
            </seg>
          </u>
          <note>
            FN:s generalsekreterare Kofi Annan och andra ledare som Världsbankschefen
            James Wolfensohn,
          </note>
          <u>
            <seg>
              Valutafondschefen Hans Köhler och nu senast USA:s riksbankschef
              Allan Greenspan kräver nu att andra länder snart och snabbt ska
              följa i EU:s spår. Det här är opinionsbildare som vi inte är vana
              vid att se uppträda på detta enade och kraftfulla sätt för att
              driva på opinionen i andra länder att ge avkall på de kortsiktiga
              egenintressen till förmån för den här typen av solidaritetsåtgärder.
              Detta är kanske en dynamik som nu har startats av vårt beslut
              som kan göra att vi får än större effekter på de allra fattigaste
              länderna i världen.
            </seg>
          </u>
          <u>
            <seg>
              Sverige driver aktivt på att EU självt ska fatta beslut där så
              är möjligt utan någon runda, t.ex. på tekoområdet. Men ensidiga
              åtgärder har begränsad räckvidd. Det är bara inom ramen för en
              runda som vi tillräckligt kraftfullt kan angripa andra områden
              som verkligen är av betydelse för utvecklingsländerna, exempelvis
              handeln globalt med mat och kläder. Jag vill inte ta på mitt ansvar
              att vi ska sitta och vänta på att de rika länderna enbart av godhet
              ensidigt ska öppna sina marknader, dessutom i så fall på ett sätt
              som kanske kan återkallas om det blir regeringsskifte eller lågkonjunktur
              eller opinionssvängningar så att uländerna inte kan räkna med
              att det definitivt är värt att satsa på att bygga ut sin kapacitet,
              marknadsföring osv. Om vi gör det här, så är det inte bara att
              det vore effektivt om det blir genomfört, vi riskerar också att
              vi får vänta väldigt länge innan något blir genomfört över huvud
              taget, alltför länge för att det ska hjälpa dem som skulle ha
              en möjlighet att ta sig ur sin fattigdom om EU, USA, Japan och
              andra rika länder på allvar öppnade sina marknader för u-ländernas
              produkter.
            </seg>
          </u>
          <u>
            <seg>
              Låt oss heller aldrig glömma bort att borttagandet av hinder
              för import till vår, dvs. EU:s, marknad inte enbart gynnar u-länderna
              utan faktiskt också oss själva. Importen blir billigare, konsumenterna
              och samhällsekonomin blir vinnare, löntagarna blir vinnare. Vi
              tar ytterligare steg i den modernisering som
            </seg>
          </u>
          <u>
            <seg>
              EU:s ekonomier så väl behöver, men utan en runda riskerar vi
              att gå miste om många av de marknadsöppningar som vi vill se i
              EU.
            </seg>
          </u>
          <u>
            <seg>
              Synen på WTO beror i hög grad på i vilken utsträckning organisationen
              i konkret handling kan visa att den engagerar sig och kan bidra
              till rättfärdiga lösningar på svåra globala problem.
            </seg>
          </u>
          <u>
            <seg>
              Ett aktuellt exempel är kampen mot hiv och aids.
            </seg>
          </u>
          <u>
            <seg>
              Fungerande sjukvård och hälsovård är naturligtvis a och o både
              för att förebygga sjukdom och för att vårda de redan sjuka. Men
              tillgång till mediciner är också livsviktigt. Alltför länge har
              läkemedelsföretagen sålt sina mediciner lika dyrt i utvecklingsländerna
              som i västvärlden. De har hänvisat till höga forskningskostnader
              och skyddat sig bakom patenträtten.
            </seg>
          </u>
          <u>
            <seg>
              Men detta är en rättighet som vi medborgare kräver måste användas
              med omdöme och förnuft för att förtjäna vår respekt och vårt försvar.
            </seg>
          </u>
          <u>
            <seg>
              När Sydafrikas regering stiftade en lag för att kunna importera
              billiga kopior av läkemedel till sina nästan 5 miljoner hivpositiva
              försökte, som vi alla vet, de internationella läkemedelsföretagen
              gemensamt sätta stopp för det här. Omvärlden reagerade starkt
              - det är självklart - och i går drog företagen tillbaka sina stämningar.
              Sydafrikas regering och läkemedelsföretagen har nu träffat en
              överenskommelse som innebär att sjuka ska kunna få billig medicin
              och företagen i gengäld behålla sina patent.
            </seg>
          </u>
          <u>
            <seg>
              Läkemedelsbolagen har ett ansvar, inte bara för sitt eget renommé,
              sitt eget anseende, sitt eget goda rykte och för sitt namn utan
              faktiskt också för hela patentsystemets legitimitet och därmed,
              menar jag, för hela patentsystemets överlevnad. Det behövs respekt
              hos allmänheten för att det här systemet ska kunna överleva. Men
              det ska då vara ett patentsystem som är värt att försvara. Ett
              patentsystem är oerhört viktigt. Vi behöver ett bra patentsystem,
              ett system som är så bra att det förtjänar att försvaras.
            </seg>
          </u>
          <u>
            <seg>
              Patent är, som vi säkert är överens om, nödvändigt för att främja
              så gott som all nödvändig kreativitet och idéutveckling i samhället.
              Det gäller inte minst i det kunskapsbaserade samhället.
            </seg>
          </u>
          <u>
            <seg>
              I dag är förfalskningar och piratkopior ett stort och ökande
              problem. Ofta är det kopplat till annan brottslighet, och dåliga
              kopior av exempelvis reservdelar till flygplansmotorer och andra
              viktiga produkter hotar människors hälsa och säkerhet i Europa,
              i
            </seg>
          </u>
          <u>
            <seg>
              Sverige, i hela världen.
            </seg>
          </u>
          <u>
            <seg>
              Nästa vecka kommer den svenska regeringen att anordna en internationell
              konferens i Stockholm för att utveckla det internationella samarbetet
              i kampen mot detta viktiga problem. Men för att vi ska kunna engagera
              oss i detta krävs det ju att de som drar fördel av ett bra patentskydd
              inte missbrukar det, hårdrar otydligheter i WTO-reglerna för att
              driva omoraliska krav gentemot de fattigaste ländernas sjuka människor.
            </seg>
          </u>
          <u>
            <seg>
              Ett annat exempel som jag vill nämna är sambandet mellan handel
              och arbetsvillkor. När vi ser i medierna hur företag som drar
              nytta av handelssystemet låter anställda i andra länder arbeta
              under vidriga förhållanden kan vi inte bara blunda för att vi
              sysslar med handelspolitik. Vi kan inte blunda som medmänniskor,
              som konsumenter och som politiker. Vi har en skyldighet att arbeta
              för mänskliga rättigheter i arbetslivet, och det gör vi också
              som handelsministrar, även om det lite lösryckta citatet från
              mitt tal i Birmingham lät som att jag som handelsminister tycker
              att vi ska hålla fingrarna borta. Det tycker jag inte, men jag
              kan förtydliga detta senare om det behövs.
            </seg>
          </u>
          <u>
            <seg>
              Diskussionen om handel och mänskliga rättigheter i arbetslivet
              i anslutning till WTO har redan gett positiva resultat. Sedan
              1995 har antalet länder som har ratificerat samtliga ILO:s konventioner
              om grundläggande mänskliga rättigheter i arbetslivet fördubblats.
            </seg>
          </u>
          <u>
            <seg>
              Dessa konventioner gavs ökad tyngd genom den deklaration som
              ILO antog 1998. Dessutom har en ny konvention om förbud mot den
              värsta formen av barnarbete kunnat tillkomma. Jag är säker på
              att
            </seg>
          </u>
          <u>
            <seg>
              WTO-diskussioner har bidragit till de positiva resultaten.
            </seg>
          </u>
          <u>
            <seg>
              Vi går nu vidare genom att arbeta för en fördjupad dialog om
              handel och social utveckling som inkluderar mänskliga rättigheter
              i arbetslivet. I dialogen vill vi att ILO, WTO och andra relevanta
              internationella organisationer ska delta, och vi vill att denna
              dialog ska föras parallellt med en ny förhandlingsrunda.
            </seg>
          </u>
          <u>
            <seg>
              Tyvärr är det många u-länder som befarar att en sådan dialog
              ska få protektionistiska konsekvenser.
            </seg>
          </u>
          <u>
            <seg>
              Det är därför oerhört viktigt att vi tydligt markerar att vi
              inte är ute efter att skapa instrument som kan tas över av protektionistiska
              intressen, utan att våra avsikter är andra.
            </seg>
          </u>
          <u>
            <seg>
              Handelspolitiken kan inte och ska inte utformas i ett vakuum.
              Den tid är förbi när handel sågs som en strikt ekonomisk fråga
              som varken berörde andra områden eller berördes av andra områden,
              eller för den delen behövde debatteras i Sveriges riksdag. Det
              har inte skett så ofta i det förflutna. I dag kan vi inte kosta
              på oss ett sådant synsätt.
            </seg>
          </u>
          <u>
            <seg>
              I globaliseringens tid handlar det alltmer om att förmå våra
              instrument att dra åt samma håll. Samstämmighet eller koherens
              är avgörande för hur kraftfullt vi kan åstadkomma förändringar.
              Hur väl samspelet kan fås att fungera mellan handel, miljö och
              social utveckling avgör om vi kan åstadkomma välstånd för alla,
              demokrati, mänskliga rättigheter, bättre miljö och inte minst
              fred.
            </seg>
          </u>
          <note type="speaker">
            Anf. 12 LARS OHLY (v) replik:
          </note>
          <u>
            <seg>
              Herr talman! Låt mig först uttrycka tacksamhet för handelsministerns
              och hans medarbetares arbete inom EU:s ministerråd med tullfrihet
              för de minst utvecklade länderna. Med en mer dogmatisk hållning
              kunde resultatet i stället ha blivit att ingen tullfrihet alls
              hade uppnåtts. Med en mindre klar hållning kunde övergångsreglerna
              ha blivit långt mycket värre och mycket mer långvariga.
            </seg>
          </u>
          <u>
            <seg>
              Jag har ett par frågor. Den första berör en ny
            </seg>
          </u>
          <u>
            <seg>
              WTO-runda. Det finns ett motstånd bland många utvecklingsländer,
              och detta kan mötas på olika sätt.
            </seg>
          </u>
          <u>
            <seg>
              Som exempel kan nämnas att den brittiske biståndsministern har
              på känt kolonialt manér vid ett besök i Indien sagt att biståndet
              till Indien kan öka, möjligtvis tredubblas, om bara indierna blir
              mer positiva till globalisering och en ny WTO-runda. Det är naturligtvis
              inte på det sättet som man ska möta oron för en ny WTO-runda på.
            </seg>
          </u>
          <u>
            <seg>
              Därför hoppas jag att samma odogmatiska hållning som utmärkte
              Sveriges agerande i ministerrådet för tullfrihet för de minst
              utvecklade länderna också ska utmärka EU:s agerande inför en ny
              WTO-runda.
            </seg>
          </u>
          <u>
            <seg>
              Ta utvecklingsländernas oro på allvar! Diskutera på jämbördiga
              villkor och låt oss inte ägna oss åt koloniala försök att påverka
              utvecklingsländernas ställning!
            </seg>
          </u>
          <note type="speaker">
            Anf. 13 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Till Lars Ohly vill jag gärna säga att jag håller
              med om att den attityd som hade visats gentemot Indien är precis
              det som stärker alla de krafter i u-länderna som ser hela förhandlingsspelet
              som ett kolonialt påfund, som att vi i norr ska tvinga på dem
              vår vilja med nya, moderna och mer sofistikerade metoder precis
              som vi med andra och grövre metoder har gjort i gamla tider. Jag
              förstår den allergi som u-länderna hyser mot den typen av påverkan.
            </seg>
          </u>
          <u>
            <seg>
              Vad det handlar om är att med argument och förnuft och med politiska
              åtgärder - såsom EBBA-
            </seg>
          </u>
          <u>
            <seg>
              initiativet, som innebär tullfrihet för de fattigaste länderna
              - i handling demonstrera tillsammans med argument att de har någonting
              att vinna på detta.
            </seg>
          </u>
          <u>
            <seg>
              Många u-länder är också väldigt positiva. Jag tänker framför
              allt på Sydafrika som är den mest pådrivande kraften i u-världen.
              Vi kan tillsammans med dem arbeta för att minska misstänksamheten
              mot oss och öka viljan att identifiera vilka punkter de själva
              har för att komma framåt.
            </seg>
          </u>
          <u>
            <seg>
              Inte minst gäller det, som jag försökte säga i mitt anförande,
              att undanröja risken att de tror att vi har helt andra motiv när
              vi vill vidga handelsförhandlingarna till att också inkludera
              för våra medborgare viktiga frågor som arbetsrätt och miljö, att
              det inte görs för att skada och drabba människorna i de fattiga
              länderna, utan att vi har helt andra motiv. Men de tror oss inte,
              och vi måste argumentera, hårt, länge och tålmodigt. Och jag är
              övertygad om att vi är på rätt väg. Motståndet minskar och förståelsen
              ökar, och jag tror att vi kommer att komma fram på det här området.
            </seg>
          </u>
          <note type="speaker">
            Anf. 14 LARS OHLY (v) replik:
          </note>
          <u>
            <seg>
              Herr talman! Jag är tacksam för svaret. Jag finner inte att det
              finns några stora skillnader mellan det jag skulle vilja se och
              det som handelsministern utlovar.
            </seg>
          </u>
          <u>
            <seg>
              Jag har en annan fråga, och den gäller WTO-
            </seg>
          </u>
          <u>
            <seg>
              systemets förhållningssätt till andra internationella avtal och
              konventioner. Vi har i en reservation, reservation 7, sagt att
              på miljöområdet bör följande krav ställas:
            </seg>
          </u>
          <u>
            <seg>
              För det första att WTO bör skriva in i sina regler att nationella
              miljöregler som baseras på försiktighetsprincipen ska accepteras.
            </seg>
          </u>
          <u>
            <seg>
              För det andra att internationella miljöavtal och
            </seg>
          </u>
          <u>
            <seg>
              FN-konventioner ska utgöra utgångspunkten för förhandlingarna
              inom WTO.
            </seg>
          </u>
          <u>
            <seg>
              För det tredje att WTO:s regelsystem ska stödja miljömärkning
              av produkter.
            </seg>
          </u>
          <u>
            <seg>
              Vi har också när det gäller avtalsrätten, organisationsfriheten
              och rätten att vidta stridsåtgärder föreslagit att WTO-systemet
              ska utgå från grundläggande
            </seg>
          </u>
          <u>
            <seg>
              ILO-konventioner. Vi har medvetet avhållit oss från att säga
              att dessa konventioner ska vara överordnade
            </seg>
          </u>
          <u>
            <seg>
              WTO-systemet. Men som utgångspunkt innebär det att de ligger
              till grund för de förhandlingar inom handelsområdet som sker inom
              WTO.
            </seg>
          </u>
          <u>
            <seg>
              Har handelsministern något emot att man har dessa formuleringar,
              dessa krav, på WTO:s fortsatta arbete med liberaliseringen av
              handeln?
            </seg>
          </u>
          <note type="speaker">
            Anf. 15 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Min åsikt är att samma regeringar som sitter i WTO
              och förhandlar också har suttit i olika andra organ och förhandlat
              fram de andra konventionerna och besluten när det gäller ILO och
              annat. Jag sade också i mitt anförande att det är för mig gåtfullt
              hur regeringar som på ett ställe sitter och röstar fram vad som
              ska anses vara de centrala arbetsrättsliga villkoren i ILO rakt
              över gatan, på ILO-
            </seg>
          </u>
          <u>
            <seg>
              kontoret, sitter och säger att det här är förgripliga saker som
              vi absolut inte ska befatta oss med. På samma sätt är det på miljöområdet
              och andra områden.
            </seg>
          </u>
          <u>
            <seg>
              Min utgångspunkt måste vara, och är, att dessa konventioner och
              WTO:s regelverk är förenliga och att de inte ska hamna i konflikt.
              Det finns ingen anledning för mig att förutsätta att konflikten
              och motsägelsefullheten är utgångspunkten och att det är det som
              gäller och som vi ska hantera. För mig är det i stället att de
              är ömsesidigt stödjande. Jag valde ett exempel, detta med arbetsvillkoren
              och hur våra diskussioner i handelsministerkretsen har satt ökad
              fart på processen i ILO där själva definitionsarbetet med vad
              som är de centralaste reglerna bedrivs.
            </seg>
          </u>
          <u>
            <seg>
              Likadant är det på miljöområdet. Jag ser inte att det med självklarhet
              är konflikter mellan dessa. När de uppstår är det i alla fall
              min uppfattning att FN:s konventioner har en smula högre trovärdighet.
              Jag kommer att driva linjen att vi som handelsministrar ska försöka
              åstadkomma att våra regler, om de nu till äventyrs skulle hamna
              i konflikt, kan tillämpas på ett annat sätt eller vad det nu är
              som behövs i det enskilda fallet.
            </seg>
          </u>
          <u>
            <seg>
              Men jag vill inte ge detta så stora proportioner som att det
              här är en huvudsak och ett jätteproblem, därför att jag tror inte
              att det är det. Om det är det så är det ett problem i huvudstäderna
              att olika ministrar och olika departement inte hänger ihop, och
              så ska vi inte ha det i Sverige och inte i andra länder heller.
              Det kravet måste vi ställa.
            </seg>
          </u>
          <note type="speaker">
            Anf. 16 INGEGERD SAARINEN (mp) replik:
          </note>
          <u>
            <seg>
              Herr talman! Jag har stor respekt för utrikeshandelsministerns
              engagemang för de fattiga länderna.
            </seg>
          </u>
          <u>
            <seg>
              Därför blev jag lite förvånad över ministerns angrepp.
            </seg>
          </u>
          <u>
            <seg>
              Han sade att vår inställning är att vi ska vänta med att göra
              någonting och att det är passivitet som ligger bakom. Att inte
              vara positiv till en omedelbar ny runda är inte detsamma som passivitet.
              Det finns många begränsade förhandlingar som kan föras, och det
              finns möjlighet att arbeta med implementering som många u-länder
              önskar. Det arbetet motsätter vi oss inte.
            </seg>
          </u>
          <u>
            <seg>
              Som Lars Ohly har gett exempel på finns det många koloniala beteenden.
              Det finns anledning att vara lite skeptisk också.
            </seg>
          </u>
          <u>
            <seg>
              Jag undrar om utrikeshandelsministern är positiv till att ta
              initiativ till utvärderingar av hur nuvarande avtal och påtänkta
              avtal skulle påverka inkomstskillnader, miljö, djurskydd etc.
              Jag förstår att utrikeshandelsministern inte vill avvakta med
              en ny runda. Men jag undrar i alla fall om han parallellt med
              regeringens arbete vill initiera ett utvärderingsarbete.
            </seg>
          </u>
          <note type="speaker">
            Anf. 17 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Det var inte min avsikt att gå till angrepp mot
              Miljöpartiet. Jag tycker att Miljöpartiet har en i grunden sammanfallande
              syn med den som jag har. Det var en låt mig kalla det randanmärkning
              som jag försökte göra. Jag beklagar om jag missade i tonläget
              och nyanserna.
            </seg>
          </u>
          <u>
            <seg>
              Vi har under de gångna åren samarbetat mycket effektivt och mycket
              förtroendefullt, och jag har identifierat väldigt få grundläggande
              skillnader mellan regeringens och Miljöpartiets sätt att se på
              det här.
            </seg>
          </u>
          <u>
            <seg>
              Vad jag gjorde i mitt inledningsanförande var en reflexion kring
              Ingegerd Saarinens anförande, som jag satt och lyssnade på med
              stort intresse. Det är i och för sig en legitim och rimlig ståndpunkt
              att man bör tänka efter noga innan man griper sig an något så
              stort som en runda innebär. För mig innebär detta hållningssätt
              att man måste vänta. Men jag är otålig.
            </seg>
          </u>
          <u>
            <seg>
              Jag ser så stora missförhållanden. Jag tycker inte att status
              quo duger. Det är, oavsett om man gillar det eller inte, innebörden
              i att säga att vi ska vänta tills vi har utvärderat. Att utvärdera
              Uruguayrundan är en jättesak. Det har skrivits många doktorsavhandlingar
              om den och Världsbanken har haft stora konferenser med massor
              av forskare som har lagt fram rapporter som har samlats i bokform,
              och det har skrivits jättemycket. Att bara läsa in detta innan
              man börjar med en ny utvärdering skulle ta lång tid liksom att
              formulera uppdrag innan utvärderingen genomförs. Sedan kanske
              den ska ut på remiss och värderas innan man bestämmer vad man
              ska göra framåt. Det tycker jag är fel väg att gå. Jag vill att
              vi ska börja så fort som möjligt. Vi ska tänka oss för hela vägen
              och utvärdera de områden där vi tycker att det är viktigt att
              ha ett kontinuerligt analys- och tankearbete och kontinuerlig
              debatt i riksdagen, gentemot folkrörelserna, i vår referensgrupp,
              i medierna offentligt och inte minst globalt i internationella
              debattforum. Men det viktiga för mig är att missförhållandena
              är så stora att de måste angripas så fort det går. Det var bara
              det. Det var inte avsett som något generalangrepp, verkligen inte.
            </seg>
          </u>
          <note type="speaker">
            Anf. 18 INGEGERD SAARINEN (mp) replik:
          </note>
          <u>
            <seg>
              Herr talman! Jag undrar då hur ministern ser på kravet från många
              u-länder att man i stället för en runda bör ägna sig åt begränsade
              förhandlingar i vissa ämnen där det finns stora skäl att omedelbart
              åstadkomma lösningar plus att få detta med implementeringar att
              fungera. Det kan ju vara någonting som visar respekt för deras
              hållning.
            </seg>
          </u>
          <note type="speaker">
            Anf. 19 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Jag har inget som helst problem med det här, tvärtom.
              Jag tycker precis likadant. Jag är nämligen för alla dessa andra
              förhandlingar som kan leda framåt på enskilda området. Jag beklagar
              att de förhandlingar som nu pågår om t.ex. jordbruks- och livsmedelsfrågor
              i Genève inte går fortare framåt. Det finns många andra frågor
              om implementering och antidumpning. Jag nämnde också i mitt anförande
              den viktiga men otillräckliga sak som det innebär att rika länder
              ensidigt bestämmer att erbjuda saker och ting, såsom vi nu har
              gjort i EU till de minst utvecklade länderna. Det är jättebra.
            </seg>
          </u>
          <u>
            <seg>
              Jag är för alla de åtgärder och förhandlingar som kan gå i riktning
              framåt. Men jag tror inte att de kommer att ge så stora resultat
              just därför att de är smala och begränsade. Jag har kommit till
              den uppfattningen att eftersom egenintresset är så starkt och
              styr så bestämt kräver stora framsteg en större bredd i förhandlingar
              där många fler frågor är med i potten.
            </seg>
          </u>
          <u>
            <seg>
              Jag inser att det blir en trögare process, den kommer kanske
              att ta mer tid, men jag tror att det är den enda väg som bär framåt
              på ett avgörande sätt för uländerna. Det är min bedömning, och
              jag kan ha fel, men det är på den bedömning som jag baserar det
              sätt jag agerar på.
            </seg>
          </u>
          <note type="speaker">
            Anf. 20 MARIANNE ANDERSSON (c) replik:
          </note>
          <u>
            <seg>
              Herr talman! Jag vill ansluta mig till alla berömmande ord om
              genomförandet av förhandlingarna om u-ländernas handelsvillkor,
              även om vi inte är nöjda -
            </seg>
          </u>
          <u>
            <seg>
              det är en gemensam uppfattning - men det är ändå ett mycket bättre
              resultat än vad man trodde att det kunde bli. Det är bra. Jag
              delar också uppfattningen att det är viktigt att komma i gång
              med en WTO-runda så snabbt som möjligt. Jag tror också att det
              är den bästa vägen att komma fram. Det som handelsministern sade
              om ILO-konventionerna är bra, att det arbetet bör löpa parallellt
              med WTO. Det är saker som hänger ihop. Det handlar t.ex. om värsta
              formen av barnarbete och slavarbete.
            </seg>
          </u>
          <u>
            <seg>
              Jag har ett par frågor. Det handlar om EU:s exportstöd som gör
              att matpriserna på något vis blir lägre i u-länderna. De får lägre
              priser än vad de skulle ha haft annars om de ska importera. Men
              det slår på sätt och vis ut deras egen livsmedelsproduktion och
              den delen av deras handel med varandra. Jag tror att vi har haft
              diskussioner om det tidigare. Det är ett jätteproblem. Jag vet
              inte riktigt hur man ska gå till väga. Naturligtvis ska man hela
              tiden ha diskussioner med dem om hur de för sin livsmedelsproduktion
              och vilken handelspolitik de har osv. Det är naturligtvis svårt,
              men jag skulle vilja ha en kommentar.
            </seg>
          </u>
          <u>
            <seg>
              Sedan frågan om patenträtten till medicinerna mot hiv och aids.
              Det är på grund av att detta är en så otroligt stor katastrof
              som sker som opinionen blev så stark att läkemedelsföretagen inte
              kunde stå emot.
            </seg>
          </u>
          <u>
            <seg>
              Men det här är toppen på ett stort isberg. Det finns många andra
              sjukdomar där läkemedlen är alldeles för dyra för de fattiga människorna.
              Skulle man på något sätt kunna se detta som ett genombrott till
              en förändrad syn för att åstadkomma billigare mediciner för de
              fattiga länderna? Vad kan Sverige i så fall göra för att skynda
              på den processen? Handelsministern nämnde konferensen i Stockholm,
              som ju är mycket intressant. Är det meningen att ta upp det där?
              Det tror jag är oerhört viktigt för att kunna åstadkomma en mer
              jämlik situation.
            </seg>
          </u>
          <note type="speaker">
            Anf. 21 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Jag håller med Marianne Andersson om EU:s exportstöd,
              det skapar orimliga förutsättningar för bönder i de andra länder
              som tar emot vår export. Vi säljer t.ex. smör till priser som
              inga jordbrukare i Estland klarar av att konkurrera med. Vi slår
              ut estniskt jordbruk och estniska bönder med våra skattesubventioner.
              Vissa perioder har vi sålt svenskt kött billigare i Argentina
              än argentiskt kött, 8 kr per kilo. Det gör det inte möjligt för
              människor att bygga en tillvaro, bygga en försörjning för sin
              familj om man ska konkurrera inte med andra bönder utan med andra
              länders subventioner. Rika länder har råd med mer subventioner
              än fattiga länder.
            </seg>
          </u>
          <u>
            <seg>
              Detta stöd är, icke förvånande, det mest förhatliga av allt vi
              ägnar oss åt i EU på det handelspolitiska området. Så länge inte
              vi i EU är beredda att förhandla om detta är ingen annan beredd
              från uländernas sida att förhandla med oss om någonting. Å
            </seg>
          </u>
          <u>
            <seg>
              andra sidan är det inte så lätt i EU att få stöd för det här
              om vi inte ens kunde få stöd för kortare övergångstid än nio år
              på det här obetydliga med sockret.
            </seg>
          </u>
          <u>
            <seg>
              Vad gäller patenträtten är det alldeles uppenbart för mig att
              det som nu har skett i Sydafrika har varit en vändpunkt, ett omslag.
              Nu är det en förändrad syn.
            </seg>
          </u>
          <u>
            <seg>
              Läkemedelsföretagen kommer att dröja länge innan de tar den här
              chansen igen.
            </seg>
          </u>
          <u>
            <seg>
              Vår konferens i nästa vecka kommer att handla om piratkopiering
              i Europa. Det är fråga om kandidatländerna och EU i första hand,
              och det handlar om sådant som musik, piratkopiering av cd-skivor,
              bilreservdelar osv. och hur vi ska bygga upp organisation och
              administration, polisiärt samarbete, tullar och sådant i vår del
              av världen. Det här är givetvis besläktat, men det är en annan
              fråga och en annan krets människor närvarande. Men för mig är
              det alldeles uppenbart att det som har hänt nu kommer att innebära
              att världen aldrig mer blir som förut på läkemedelsområdet.
            </seg>
          </u>
          <note type="speaker">
            Anf. 22 MARIANNE ANDERSSON (c) replik:
          </note>
          <u>
            <seg>
              Herr talman! Det var intressant, och vi delar den här uppfattningen.
              Frågan är bara hur man kan komma fram. När patenträtten kommer
              att gälla från 2005
            </seg>
          </u>
          <u>
            <seg>
              i Indien t.ex. kommer man att få tillämpa en strikt patenträtt
              i 20 år. Jag kan inte de här frågorna så noga, handelsministern
              kan dem mycket bättre. Men vad kommer att ske? Jag hoppas verkligen
              att det är riktigt att det är en vändpunkt, att opinionen blir
              så stark också när det gäller andra typer av mediciner.
            </seg>
          </u>
          <u>
            <seg>
              Det är just det som är oerhört viktigt. Annars är vi naturligtvis
              överens om att det behövs en patenträtt.
            </seg>
          </u>
          <u>
            <seg>
              De som är rika har större möjligheter.
            </seg>
          </u>
          <u>
            <seg>
              Det som handelsministern säger om exportstödet kan jag dela.
              Exemplet gällde länder som ändå har det förhållandevis bättre
              än människorna i Afrika som helt enkelt svälter på grund av att
              deras jordbruk slås ut, också på grund av deras egen dåliga politik.
              Det är samverkande faktorer. Men det är svält som är onödig, vill
              jag påstå, överallt. Det är detta som är så förskräckligt. Det
              handlar om biståndspolitik och handelspolitik, men det är viktigt
              att regeringen samverkar i de här frågorna när det gäller utformandet
              av biståndspolitiken och över huvud taget våra relationer till
              de länderna.
            </seg>
          </u>
          <u>
            <seg>
              Jag kan berätta att det just nu är konferens på Utrikespolitiska
              institutet som jag ska gå till efter debatten och där en mängd
              parlamentariker från flera afrikanska länder är närvarande. Jag
              tänkte ta upp frågan med dem.
            </seg>
          </u>
          <note type="speaker">
            Anf. 23 Statsrådet LEIF PAGROTSKY (s) replik:
          </note>
          <u>
            <seg>
              Herr talman! Det är självklart för mig att handelspolitiken kan
              lämna ett bidrag till utveckling för de fattigaste länderna, men
              vi kan inte ensamma lösa detta. Vi kan inte med handelspolitiken
              ändra de katastrofala följderna av utbredd korruption, inbördeskrig,
              vanstyre eller vad det nu var i Indonesien. Vi har bidrag att
              lämna också till korruptionsbekämpningen, också till vanstyre
              och annat. Det är just bidrag, ingen patentmedicin som ensam löser
              detta.
            </seg>
          </u>
          <u>
            <seg>
              Min åsikt är att vi har en skyldighet att göra vad vi kan för
              att vårt bidrag ska bli levererat utan att för det tro att vi
              därmed fixar alltsammans.
            </seg>
          </u>
          <u>
            <seg>
              Vad gäller jordbrukssidan hade vi en jättematch om övergångstider
              för sockret. Den blev löjeväckande lång, kan man tycka. Det tror
              man växer fram av att sockret är en så stor produkt i EU. För
              några länder var sockret en så viktig sak att det var värt att
              kämpa för det och att den grupp länder vi öppnade oss för var
              stora sockerproducenter. Verkligheten är ju att den här gruppen
              av 49 av de fattigaste länderna i världen är nettoimportörer av
              socker. Jag skulle inte bli förvånad om de är nettoimportörer
              från EU. Ändå var motståndet så starkt.
            </seg>
          </u>
          <u>
            <seg>
              Då kan man tänka sig hur det blir när vi ska gå i närkamp med
              exportsubventionerna. Där välkomnar jag stöd från Centerpartiet
              och hoppas också att
            </seg>
          </u>
          <u>
            <seg>
              Kristdemokraterna är med på samma linje. Vi hade i den förra
              debatten för två år sedan en replikväxling om detta. Jag tycker
              att det är väldigt bra att Sverige står samlat i denna viktiga
              fråga.
            </seg>
          </u>
          <u>
            <seg>
              I patentfrågan en kort sak till om medicinfrågan:
            </seg>
          </u>
          <u>
            <seg>
              De internationella avtalen ger rätt för länder som
            </seg>
          </u>
          <u>
            <seg>
              Sydafrika att skaffa sig billigare mediciner när det vanliga
              systemet havererar, som det har gjort här.
            </seg>
          </u>
          <u>
            <seg>
              Men vad vi har sett nu är att dessa möjligheter är för vaga och
              för otydliga och lämna möjligheten öppen för olika tolkningar.
              Det är ytterligare ett skäl för att vilja gå vidare och förhandla
              fram mer precisa regler, tydligare regler, som gör att man vet
              vad som gäller och att det som gäller är rimligt utifrån normala
              mänskliga utgångspunkter.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            5 § Skolan
          </note>
          <note>
            Föredrogs utbildningsutskottets betänkande 2000/01:UbU13
          </note>
          <u>
            <seg>
              Skolan.
            </seg>
          </u>
          <note type="speaker">
            Anf. 24 BEATRICE ASK (m):
          </note>
          <u>
            <seg>
              Herr talman! Jag ska börja med att yrka bifall till reservation
              1 under punkt 1. Vi moderater står givetvis bakom övriga moderata
              reservationer. Men för tids vinnande avser vi att yrka bifall
              enbart till denna första del av reservationen.
            </seg>
          </u>
          <u>
            <seg>
              Det betänkande som vi nu ska behandla rör frågor som riksdagens
              ledamöter har tagit upp i samband med den allmänna motionstiden
              förra året samt några från 1999. Sammanlagt rör det sig om närmare
              300
            </seg>
          </u>
          <u>
            <seg>
              motionsyrkanden av vitt skilda slag. Det handlar om övergripande
              frågor, skolpliktens innebörd, elevinflytande, betyg, mobbning
              och mycket annat. Man kan säga att motionerna belyser den bredd
              och det engagemang för skolan och skolans uppgifter som finns
              i vårt land.
            </seg>
          </u>
          <u>
            <seg>
              Samtidigt kan man konstatera att betänkandet också visar problemen
              med skoldebatten. Det finns så många hjärtefrågor, och det råder
              en viss förvirring om vem som egentligen har ansvar för vad.
            </seg>
          </u>
          <u>
            <seg>
              Utbildningsutskottet har nu valt att resolut lägga en del motioner
              i en avdelning för sig just för att markera att de tar upp sådant
              som riksdagen med rådande styrsystem faktiskt inte ska fatta beslut
              om.
            </seg>
          </u>
          <u>
            <seg>
              Denna avgränsning är inte enkel. Riksdagen kan naturligtvis i
              princip ha synpunkter på allt. Men vi har varit överens om att
              ansvaret för skolan innebär att vi måste prioritera vilka frågor
              som vi arbetar med här.
            </seg>
          </u>
          <u>
            <seg>
              En av de centrala frågorna rör skolplikten och rätten till utbildning.
              Det är ju fundamenten i skolpolitiken. Men med det sönderfall
              vad gäller grundskolans kvalitet som rapport efter rapport visar
              så är det viktigt att påminna om grunderna för den obligatoriska
              skolan. Jag delar utskottsmajoritetens uppfattning att skolplikten
              som den är formulerad i skollagen ger stort utrymme för flexibilitet
              i den meningen att undervisningstiden kan anpassas efter den enskilde
              eleven. Flexibel skolstart gäller också, dvs. att elever har rätt
              att börja i grundskolan redan vid sex års ålder, och man kan sluta
              grundskolan tidigare eller senare beroende på om man har inhämtat
              de kunskaper som skolan ska ge. Men detta är ju på papperet i
              våra lagar och regler.
            </seg>
          </u>
          <u>
            <seg>
              Vad vi moderater ser som ett problem är att informationen om
              och användningen av denna flexibilitet saknas. Föräldrar får sällan
              veta om möjligheterna. Och jag vågar påstå att få elever erbjuds
              ett extra år i grundskolan, trots att det ofta är just vad de
              skulle behöva. Och vår reservation, som jag har yrkat bifall till,
              handlar ju om just detta. Vi anser att grundskolan måste ta ett
              större ansvar för att ge alla elever de kunskaper som grundskolan
              ska ge. Mycket mer kan och måste ske tidigt. Men som läget är
              kan man inte bara lämna tusentals elever som inte har fått rätt
              stöd med ett kryss efter nio år.
            </seg>
          </u>
          <u>
            <seg>
              Frågan är varför majoriteten inte vill arbeta med detta, att
              använda grundskolans kompetens för att se till att alla elever
              når de avsedda målen, eftersom vi vet att det är så nödvändigt.
              Vi efterlyser alltså ett mer kraftfullt agerande för att använda
              lagens utrymme och mening, inte förändringar i lagen. Och det
              är fel, som socialdemokraterna och utskottsmajoriteten säger,
              att det är bra som det är. Det krävs faktiskt initiativ och aktivitet
              på detta område.
            </seg>
          </u>
          <u>
            <seg>
              Vi har också i denna första reservationsdel pekat på en liten
              men betydelsefull brist i nuvarande regler.
            </seg>
          </u>
          <u>
            <seg>
              Saken är den att elever ju kan börja skolan tidigare än normalt
              vid sju års ålder. Men man måste börja när man har fyllt sju år.
              Vi vill ge utrymme för att vänta ytterligare ett år med skolstarten.
              Bakgrunden är att det finns en del barn, inte minst flykting-
              och adoptivbarn, som på grund av sin bakgrund behöver mer tid
              för att utvecklas och anpassa sig till att börja skolan och arbeta
              med det som där gäller.
            </seg>
          </u>
          <u>
            <seg>
              Jag har tagit del av en del fall där alla inblandade, föräldrar,
              förskolepersonal, psykologer, kuratorer, läkare, osv., vädjat
              och vältaligt och väl underbyggt beskrivit goda skäl för att vänta
              ett år till med skolstarten. Men med nuvarande regler, som skollagen
              är skriven, så kan sådan dispens inte ges. Jag tycker att det
              måste bli möjligt. Och jag begriper inte varför socialdemokraterna
              motsätter sig det.
            </seg>
          </u>
          <u>
            <seg>
              Herr talman! Jag har pekat på att det krävs insatser för att
              se till att skollagens utrymme för hänsyn till varje elevs behov
              och förutsättningar tas till vara.
            </seg>
          </u>
          <u>
            <seg>
              Jag har också pekat på ett skönhetsfel som är alldeles onödigt
              men som skapar onödiga problem för mycket känsliga barn. Majoriteten
              säger nej. Man vill inte se dessa problem. Man hänvisar till att
              allt är bra som det är.
            </seg>
          </u>
          <u>
            <seg>
              Långsiktigt är detta en olycklig inställning, därför att det
              undergräver tilltron till och respekten för de fundament som grundskolan
              vilar på. Jag tror att det är viktigt med den skolpolitiska debatt
              som vi har i dag, att vi har en fast förankring i fundamenten.
              Och då ska vi inte ha onödiga problem, och då ska vi se till att
              skolor, kommuner och andra aktörer också kan använda och förstå
              innebörden av de regelverk som gäller. Därför borde man bifalla
              vår reservation och även i övrigt ta en del initiativ. Just nu
              förs nämligen ofta en debatt som visar att många aktörer inte
              vet vad som gäller. Och vi har ju också i utvärderingar från Skolverket
              och andra kunnat konstatera att kommuner och andra inte känner
              till och inte använder de grundläggande reglerna för hur grundskolan
              ska ordnas och vilka rättigheter och möjligheter som lagen ger
              utrymme för. Det här behöver vi ändra på, och det är väl det minsta
              man kan begära om vi ska börja reda ut de problem som finns när
              det gäller resultaten i skolan.
            </seg>
          </u>
          <u>
            <seg>
              När det gäller övriga frågor återkommer jag eventuellt i något
              replikskifte.
            </seg>
          </u>
          <note type="speaker">
            Anf. 25 KALLE LARSSON (v):
          </note>
          <u>
            <seg>
              Herr talman! Vi är chockade. Vi har chockats. Vi vill bryta utvecklingen.
              Vi vill göra mer.
            </seg>
          </u>
          <u>
            <seg>
              Så uttalade sig kulturminister Marita Ulvskog i en debatt här
              i kammaren torsdagen den 24 februari förra året. Det som hade
              chockat regeringen var sanningen om hur den pornografi som kabelkanalerna
              visar på nätterna faktiskt ser ut. Det som chockat var dokumentärfilmen
              Shocking Truth skapad av Alexa Wolf.
            </seg>
          </u>
          <u>
            <seg>
              För Vänsterpartiet del argumenterade jag i den debatten för en
              frigjord och jämställd syn på sexualitet, fri från de begränsande
              normer som sätts av porrindustrin men också från de begränsande
              normer som sätts av nymoralister, exempelvis kristdemokraterna.
              Vi tog och vi tar fortfarande kraftfullt avstånd från den stereotypa
              och heteronormativa bild av sexualitet som pornografin uppvisar,
              från skildrandet av kvinnlig underordning och manlig maktutövning.
              Vi menar att det är varje människas rätt att fritt utveckla sin
              sexualitet så länge det inte skadar eller förtrycker någon annan.
              Och upprördheten över pornografin delades då, och delas säker
              fortfarande, av många här i kammaren.
            </seg>
          </u>
          <u>
            <seg>
              Upprördhet är dock inte i sig tillräckligt för att förändra verkligheten.
              För det krävs handling och beslutsamhet, inte avvaktande tvehågsenhet.
              Därför har vi i Vänsterpartiet författat en omfattande motion
              om hur sex- och samlevnadsundervisningen skulle kunna förändras
              och stärkas för att utgöra en motvikt till pornografi och moralism,
              väl medvetna om att också andra åtgärder givetvis måste vidtas.
              Vi framlägger förslag på bred front, och vi tar nya initiativ.
            </seg>
          </u>
          <u>
            <seg>
              Vi gör det som nästan alla för något år sedan påstod att de tänkte
              göra - vi går från ord till handling. Men nu, ett år efter det
              att stormen lagt sig och de uppfordrande TV-kamerorna inte längre
              kräver svar och åtgärder, bemöts våra förslag med bristande argumentation
              och avslag efter avslag efter avslag.
            </seg>
          </u>
          <u>
            <seg>
              Låt mig ta några exempel. Vi föreslår att Skolverket får i uppdrag
              att ta fram ett referensmaterial till stöd för en kritisk pornografidiskussion
              - och de andra partierna hänvisar till redan existerande material
              som knappt nämner pornografin. Vi föreslår att läromedelssituationen
              ska granskas och får till svar att någon särskild granskning av
              innehållet i läromedel inte förekommer. Goddag yxskaft.
            </seg>
          </u>
          <u>
            <seg>
              För Vänsterpartiets del vill jag framföra att det är viktigt
              att sex- och samlevnadsundervisningen i skolan
            </seg>
          </u>
          <u>
            <seg>
              - sätter diskussioner om identitet, relationer och maktfrågor
              snarare än biologi i centrum
            </seg>
          </u>
          <u>
            <seg>
              - utgår från elevernas egna frågor och erfarenheter
            </seg>
          </u>
          <u>
            <seg>
              - innehåller diskussioner om pornografin utifrån ett kritiskt
              jämställdhetsperspektiv
            </seg>
          </u>
          <note>
            - innehåller diskussioner om sexuella trakasserier och sexuellt
            utnyttjande av barn
          </note>
          <u>
            <seg>
              - beskriver homosexuella relationer som fullt ut likvärdiga och
              naturliga
            </seg>
          </u>
          <u>
            <seg>
              - syftar till att stödja alla elever till att självständigt och
              kritiskt reflektera över såväl den egna som andras sexuella identitet
              och könsidentitet och
            </seg>
          </u>
          <u>
            <seg>
              - innehåller kritiska diskussioner om den traditionella kärnfamiljen.
            </seg>
          </u>
          <u>
            <seg>
              Jag vill gärna fortsätta att tro att det finns ett intresse för
              att vidta åtgärder för att skapa motbilder till pornografin och
              för att bekämpa porrindustrin, och vi kommer att återkomma gång
              på gång på gång med sådana förslag. Samtidigt är det beklämmande
              för utskottsmajoriteten - och inte minst för socialdemokraterna
              - att man tvekar och famlar, när man i andra sammanhang påstått
              sig vilja handla. Hur var det nu?
            </seg>
          </u>
          <u>
            <seg>
              "Vi vill bryta utvecklingen. Vi vill mer."
            </seg>
          </u>
          <note>
            Jag yrkar bifall till reservation 6 under punkt 23.
          </note>
          <u>
            <seg>
              Herr talman! Utomparlamentariska och på sin tid olagliga aktioner
              har alltid funnits och har varit grunden för tillkomsten av många
              av de rättigheter som vi i dag anser självklara. Allmän rösträtt,
              kvinnors frigörelse, kortare arbetstid och möjligheten att fortfarande
              njuta av almarna i Kungsträdgården är bara några exempel på detta.
              Människor med civilkurage har lyckats ändra dåligt planerade vägar,
              avslöja nedgrävning av giftigt avfall osv. Civil olydnad är ett
              sätt att göra sin röst hörd, direkt från människor som berörs
              till dem som styr och beslutar. För att citera
            </seg>
          </u>
          <u>
            <seg>
              SOU 1999:101 Olydiga medborgare: "Rörelserna tvingar samhället
              att konfronteras med grundläggande värden, såvida de står för
              ett sökande efter äkthet."
            </seg>
          </u>
          <u>
            <seg>
              Vänsterpartiet har i ett särskilt yttrande till dagens betänkande
              markerat att vi stöder principen om civil olydnad, att genom ifrågasättande
              stärka demokratin.
            </seg>
          </u>
          <u>
            <seg>
              I samma yttrande visar vi också ytterligare en gång att vi ser
              det som angeläget att Skolverket ges sanktionsmöjligheter gentemot
              kommuner i syfte att säkerställa en nationellt likvärdig skola.
            </seg>
          </u>
          <u>
            <seg>
              Herr talman! Låt mig också säga några ord om betygen - igen,
              kan jag tillägga. Det är knappast obekant för kammarens ledamöter
              hur Vänsterpartiet ser på betygen - en syn som vi för övrigt delar
              med
            </seg>
          </u>
          <u>
            <seg>
              Miljöpartiet och många i de socialdemokratiska leden.
            </seg>
          </u>
          <u>
            <seg>
              Vi är övertygade om att betygen på flera punkter påverkar undervisningen
              och elevernas utveckling negativt. Vi är övertygade om att möjligheterna
              att skapa en skola för alla, där kritiskt tänkande och förmågan
              att se helheter i den egna utvecklingen och i samhällets utveckling,
              skulle underlättas avsevärt om betygen avskaffades, och det är
              därför vi föreslår försöksverksamhet med betygsfri grundskola.
              Vi menar att utvärdering och, de gånger det är nödvändigt, urval
              till högre studier bättre kan skötas av utvecklade utvecklingssamtal
              och alternativa urvalsmetoder.
            </seg>
          </u>
          <u>
            <seg>
              Herr talman! Det är uppenbart att vänstern och högern ser olika
              på relationen mellan privat och offentligt. Det är naturligt -
              det är inget konstigt med det. Där vänstern vill göra skolan till
              en demokratisk mötesplats för barn med olika bakgrund och erfarenheter
              skapar högern uppdelning och vill göra utbildning till en handelsvara.
              Det har framträtt med all önskvärd tydlighet i de debatter vi
              tidigare haft här i kammaren om privatskolor, s.k. fristående
              skolor. Det syns i dagens betänkande, där högern vill att ännu
              mer av utbildningen privatiseras genom entreprenader, och det
              syns i synen på sponsring av skolor. Det är inte utan att man
              ibland undrar om det inte är begränsande för den egna intellektuella
              utvecklingen att ha en så fullständigt oproblematiserande syn
              på relationen mellan skola och näringsliv som högern tycks ha.
            </seg>
          </u>
          <u>
            <seg>
              Herr talman! Självklart är det angeläget att ha ett gott samarbete
              mellan skolan och det omkringliggande samhället, inklusive arbetslivet
              och dess parter.
            </seg>
          </u>
          <u>
            <seg>
              Ofta kan dessa bidra till skolans arbete med erfarenheter som
              annars inte skulle finnas, och omvänt är det viktigt att skolan
              deltar i utvecklingen av samhället.
            </seg>
          </u>
          <u>
            <seg>
              Men det finns också situationer då det är viktigt att sätta gränser
              för att säkra skolans möjligheter att vara en plats där kritiskt
              tänkande och allsidighet har företräde. Ett sådant sammanhang
              är då företag och organisationer på olika sätt vill stödja och
              sponsra skolor, vilket blir allt vanligare. Av de skolor som deltagit
              i en undersökning genomförd av Nordiska ministerrådet uppger över
              hälften att de fått erbjudande om sponsring, och nio av tio av
              dessa har accepterat erbjudandet. I en del fall, även om det inte
              sker i alla, har också sponsorerna begärt motprestationer från
              skolans sida.
            </seg>
          </u>
          <u>
            <seg>
              Vänsterpartiets principiella uppfattning är att sponsring i skolan
              inte ska förekomma, eftersom det riskerar att påverka eller rentav
              styra skolans arbete och undervisningens innehåll. Självklart
              måste det kombineras med tillräckliga resurser, och Vänsterpartiet
              fortsätter därför kampen för mer pengar till skolan. Om skolor
              väljer att tillåta olika typer av sponsring menar vi att det under
              inga omständigheter får innebära att undervisningen eller någon
              del av skolans arbete i övrigt styrs eller kan misstänkas för
              att styras av företags- eller organisationsintressen.
            </seg>
          </u>
          <u>
            <seg>
              Inte heller är skolan en plats för reklam för företag eller organisationer
              annat än som en del av en kritisk diskussion inom ramen för den
              ordinarie undervisningen, eller då organisationer bjuds in för
              att delge sina erfarenheter och åsikter.
            </seg>
          </u>
          <u>
            <seg>
              I marknadsföringslagen finns i dag ingen särskild paragraf som
              berör sponsring i skolan, vilket enligt vår mening är otillräckligt,
              och lagen bör förändras.
            </seg>
          </u>
          <u>
            <seg>
              Men även med en utvecklad lagstiftning kommer det ibland att
              uppstå gränssituationer i relationen mellan skola och arbetsliv.
              Vi menar att kommuner och skolor också behöver särskilda riktlinjer
              och praktiska råd för hur skolan ska ta emot stöd i olika former
              från organisationer och företag.
            </seg>
          </u>
          <u>
            <seg>
              Jag yrkar också bifall till reservation 6 under punkt 26, och
              jag kan samtidigt meddela att jag står bakom också övriga delar
              av Vänsterpartiets reservation.
            </seg>
          </u>
          <u>
            <seg>
              Herr talman! Vårt samhälle kännetecknas inte direkt av att näringslivet
              saknar möjligheter att nå ut med sin propaganda. I stället genomsyras
              hela samhällskroppen av kommersialism och budskapet att vad som
              helst går att sälja med mördande reklam.
            </seg>
          </u>
          <u>
            <seg>
              Men här vill vi dra gränsen. Skolan ska inte vara en marknadsplats
              där den som har pengar kan köpa sig makt och inflytande över undervisningen,
              utan en plats för allsidighet och för kritiskt tänkande.
            </seg>
          </u>
          <note type="speaker">
            Anf. 26 YVONNE ANDERSSON (kd):
          </note>
          <u>
            <seg>
              Herr talman! Först vill jag för tids vinning yrka bifall till
              reservation 5 vad avser punkt 15, men jag står självklart bakom
              alla våra övriga reservationer.
            </seg>
          </u>
          <u>
            <seg>
              Jag blev uppringd av en mamma som inte fick sin elvaåriga dotter
              att gå till skolan. Jag frågade mamman vad dottern sysslade med
              när hon var hemma.
            </seg>
          </u>
          <u>
            <seg>
              Det visste inte mamman. Jag träffade den här tösen, som jag inte
              kände sedan tidigare, och hon berättade att hon skriver och läser
              lite. Jag bad henne skriva något till mig, och jag har tillåtits
              citera det:
            </seg>
          </u>
          <u>
            <seg>
              Är du dum i huvudet eller så, det här kan jag ej förstå.
            </seg>
          </u>
          <u>
            <seg>
              Varför jag har så svårt med länder, klocka, stavning och glosor,
              skolan är då ingen dans på rosor.
            </seg>
          </u>
          <u>
            <seg>
              Och det här blir man retad och trackad för det är ju så att man
              dör.
            </seg>
          </u>
          <u>
            <seg>
              I skolan har man nog med problem och på dem som retar vill man
              helst kasta sten.
            </seg>
          </u>
          <u>
            <seg>
              Du står där och helst vill le när mina ögon ej kan se att det
              ska stå två t.
            </seg>
          </u>
          <note>
            - - -
          </note>
          <u>
            <seg>
              Speciallärare är löjligt att gå till så det man helst inte vill.
            </seg>
          </u>
          <u>
            <seg>
              Då blir man mera retad och hakad på.
            </seg>
          </u>
          <u>
            <seg>
              Ska det verkligen behöva vara så?
            </seg>
          </u>
          <u>
            <seg>
              Men dum i huvudet är jag ej även om det verkar så för dig.
            </seg>
          </u>
          <u>
            <seg>
              Det är bara med sånt här det står still, och min hjärna inte
              vill.
            </seg>
          </u>
          <u>
            <seg>
              Tänk dig att varje dag ont i magen få, när du till skolan ska
              gå.
            </seg>
          </u>
          <u>
            <seg>
              Det borde du nästan nu förstå.
            </seg>
          </u>
          <u>
            <seg>
              Jag är människa som du, så sluta reta mig nu.
            </seg>
          </u>
          <u>
            <seg>
              Det är svårt nog i skolan ändå, som du efter den här dikten borde
              förstå.
            </seg>
          </u>
          <u>
            <seg>
              Fru talman! Det är inte fel på lärare i skolan. Det är inte fel
              på elever. Det är fel på ett system. Ett aldrig så välkonstruerat
              system är inte bra om det slår fel mot enskilda människor. Skolsystemet
              i dag gör det.
            </seg>
          </u>
          <u>
            <seg>
              Krisen i skolan handlar om grundläggande värden som inte efterlevs.
              Den här tjejen upplever inte sitt självklara människovärde. Hon
              blir retad för att hon går till speciallärare, och hon blir mobbad
              för att hon inte har samma intellektuella förmåga som vissa andra.
              Men hennes tänkande är det sannerligen inte fel på. Hon väljer
              att lära sig själv i sin egen miljö när hon inte trivs i skolan.
            </seg>
          </u>
          <u>
            <seg>
              Egentligen handlar detta inte om någonting annat än värdegrunden.
              Dess betydelse är vi alla överens om. Vi hävdar att värdena nu
              också måste efterlevas i skolan. Därför bör varje skola ha en
              plan som klart visar hur man förverkligar dessa värden i vardagen.
            </seg>
          </u>
          <u>
            <seg>
              Det kan synas enkelt när vi talar om det, men om vi går till
              oss själva är det inte alltid så enkelt att efterleva de värden
              vi påstår oss omfatta.
            </seg>
          </u>
          <u>
            <seg>
              Att träna sin handlingsberedskap är en förutsättning för att
              värdegrunden ska slå igenom och bli tydlig i den vardagliga verksamheten.
              Detta kan ske på många sätt. Det kan ske genom fortbildning. Det
              kan ske genom att man på ett tydligare sätt tar in kulturen och
              humanismen i skolan och på många andra sätt.
            </seg>
          </u>
          <u>
            <seg>
              Jag tror på att det är dags att återinbjuda humaniora och de
              humanistiska ämnena i grundskolan. Värdegrunden har sitt ankare
              i dessa kunskapsområden.
            </seg>
          </u>
          <u>
            <seg>
              Här spelar naturligtvis ämnen som historia, svenska och religionskunskap
              en viktig roll. Det är ämnen som handlar om att skapa mening och
              sammanhang i tillvaron som ger stoff för reflexion och kritiskt
              tänkande, men också stoff för lusten att leva. Det visar på betydelsen
              av de praktisk-estetiska ämnena och deras självklara plats i lärandet.
            </seg>
          </u>
          <u>
            <seg>
              Fru talman! Jag har i olika sammanhang lyft fram humanioras betydelse
              för individens välbefinnande, som i sin tur har sin grund i ett
              samhälles välfärd. Det finns också en annan grund, och det är
              naturvetenskapernas och teknikens betydelse. Vi är medvetna om
              deras stora betydelse för samhällsutvecklingen, men vi har nonchalerat
              reproduktionen av goda förmågor till detta område.
            </seg>
          </u>
          <u>
            <seg>
              Vi har i alltför hög grad ordnat platser på högskolan, men vi
              har glömt bort det konkreta lärandet och de praktiska momenten
              redan i grundskolan. Vi vet att den grundläggande motivationen
              kommer tidigt. Vad gäller det tekniska kunnandet är det svårt
              att få den grundläggande motivationen i en alltför teoretiserad
              skola. Detta är ett av de stora bekymren när det gäller antalet
              sökande till de tekniska utbildningsplatserna.
            </seg>
          </u>
          <u>
            <seg>
              Vi måste ta ett rejält tag för att uppvärdera den praktiska kunskapen
              och färdigheter och övningar i skolan. Jag har själv arbetat med
              detta tidigare. I
            </seg>
          </u>
          <u>
            <seg>
              början av 80-talet drevs ett antal projekt på våra lärosäten
              omkring detta, men trots det har teoretiseringen fortsatt. Man
              undrar när skolministern och utbildningsministern tillsammans
              ska sätta sig med detta problem, som tillhör dem båda.
            </seg>
          </u>
          <u>
            <seg>
              Ett samhälles välfärd har flera hållpunkter. Det handlar om att
              se över varje del, så att balans nås. I
            </seg>
          </u>
          <u>
            <seg>
              dag har vi förlorat poänger både inom humaniora, genom dess undanträngda
              plats, och inom naturvetenskap och teknik genom att dessa ämnens
              struktur kräver kunskaper också i praktiska moment.
            </seg>
          </u>
          <u>
            <seg>
              Fru talman! Jag kan inte lämna skolans område utan att också
              i dag lyfta fram personalens viktiga funktion. Skolan är till
              för eleverna. Det är de som med god hjälp ska lära. Men för att
              hjälpen ska fungera bra måste personalen få må gott. Människor
              ska i sina dagliga arbetsuppgifter ha rätt att trivas och att
              bli bekräftade för det goda arbete de gör och värdesättas och
              inte alltid ifrågasättas.
            </seg>
          </u>
          <u>
            <seg>
              På något sätt tror alla som har gått i skolan att de kan skolan.
              Men vad var och en har en erfarenhet av är att vara i skolan och
              att lära. Det är en helt annan sak, många gånger, att undervisa
              och leda unga människor i deras lärande så att det blir så effektivt
              som möjligt.
            </seg>
          </u>
          <u>
            <seg>
              Vad lärare egentligen ska göra är ju att söka gränslandet mellan
              det önskvärda och det möjliga, så att den enskilda eleven har
              chansen att utvecklas. I
            </seg>
          </u>
          <u>
            <seg>
              Lgr 62 står det att varje elev ska lära sig på toppen av sin
              kapacitet. För läraren handlar det många gånger om att se vilka
              förmågor som kan utvecklas hos det enskilda barnet om det får
              tillräckligt stöd och stimulans och hjälp. Detta är ett oerhört
              avancerat uppdrag.
            </seg>
          </u>
          <u>
            <seg>
              Som jag sade tidigare beror det faktum att vi har problem i skolan
              och det faktum att det finns många reservationer och tankar från
              oppositionen om skolan på att det inte fungerar såsom vi har tänkt
              oss. Det är inte lärarnas fel. Det är inte skoledarnas fel. Det
              är inte föräldrarnas fel. Det är inte elevernas fel att skolan
              inte fungerar till belåtenhet. Vi har ett systemfel som beror
              på att det är statiskt och på likformigheten.
            </seg>
          </u>
          <u>
            <seg>
              Det kan balanseras, visserligen, med en väl utbyggd värdeförankring,
              men vi måste sluta kritisera dem som faktiskt gör ett bra jobb.
            </seg>
          </u>
          <u>
            <seg>
              Visst finns det folk i skolan, som på alla andra platser i samhället,
              som missar sina uppgifter. De kanske får söka andra. Men det är
              dags för skolan och dess personal att återupprätta sitt förtroendekapital
              gentemot det omgivande samhället.
            </seg>
          </u>
          <u>
            <seg>
              När skolan får stöd och förtroende från samhälle, föräldrar osv.
              kommer mycket att kunna ske. Det förtroendet byggs enbart genom
              ett nära samarbete.
            </seg>
          </u>
          <u>
            <seg>
              Därför kan man inte nog uppskatta samarbetet som metod för att
              få en bättre skola och framför allt en bättre tillvaro för eleverna.
            </seg>
          </u>
          <u>
            <seg>
              Om det fortsätter i den takt som råder nu och om vi inte ändrar
              och konkret gör någonting åt de grundläggande problemen kommer
              vi alla att få betala ett högt pris för den kritiska inställning
              som många gånger får härska. Kritiken är bra som grund för att
              åtgärda problemen, och det måste vi göra nu. Vi måste åtgärda
              det som talar emot den värdegrund som skolan är byggd på, nämligen
              människors olikheter, olika intressen, olika förmåga att lära,
              olika livssituation och olika villkor för lärande. En bra skola
              byggs utifrån de värden vi är överens om, och det innebär tilltro
              till och respekt för allas förmågor och ett byggande av en flexibel
              skola.
            </seg>
          </u>
          <note type="speaker">
            Anf. 27 KALLE LARSSON (v) replik:
          </note>
          <u>
            <seg>
              Fru talman! Jag bär på en förhoppning inför dagens debatt, och
              det är att jag av Yvonne Andersson och kristdemokraterna ska få
              hjälp att bearbeta mina fördomar. Jag har nämligen ibland uppfattningen
              att kristdemokraterna har en lite inskränkt syn på sexualitet
              och på vad som är tillåtet och inte tillåtet och på vad som bör
              vara det.
            </seg>
          </u>
          <u>
            <seg>
              Jag ser till min glädje att kristdemokraterna också har uppmärksammat
              frågan om sex- och samlevnadsundervisningen i skolan, att den
              bör utvecklas och stärkas. Jag skulle därför vilja ge Yvonne Andersson
              chansen att här inför kammaren förklara på vilket sätt man anser
              att sex- och samlevnadsundervisningen ska kunna stärkas, vilket
              innehåll den skulle kunna ha och vilka former den skulle kunna
              ta sig. Det skulle vara en hjälp för mig att bearbeta mina fördomar,
              om inte annat.
            </seg>
          </u>
          <note type="speaker">
            Anf. 28 YVONNE ANDERSSON (kd) replik:
          </note>
          <u>
            <seg>
              Fru talman! Nu tror inte jag att det här är platsen för att bearbeta
              Kalle Larssons fördomar. De kommer sannolikt att finnas kvar.
              Men vi i Kristdemokraterna kan berätta vilken syn vi har på sex-
              och samlevnadsundervisningen i skolan. Den synen är att det ska
              vara en klar och allsidig information. Det ska ges utrymme för
              etiska diskussioner. Det ska ges utrymme för överväganden av olika
              natur. Och, som jag också sade tidigare i debatten, har vi tilltro
              när det gäller människors olikheter och deras möjligheter att
              också få leva på olika sätt. Det ska naturligtvis finnas med i
              den diskussionen med eleverna.
            </seg>
          </u>
          <note type="speaker">
            Anf. 29 KALLE LARSSON (v) replik:
          </note>
          <u>
            <seg>
              Fru talman! Någonting görs ju ändå åt mina fördomar, men jag
              vill gå ett steg till och ange skälet till att jag ställer min
              fråga. Det handlar nämligen inte om mig personligen utan om kristdemokraternas
              syn.
            </seg>
          </u>
          <u>
            <seg>
              Jag vill relatera den lite grann till den skrift som har getts
              ut av flera kristna rörelser. Namnet på den skriften är Värt att
              vänta på.
            </seg>
          </u>
          <u>
            <seg>
              I den här skriften, som har getts ut bl.a. av kristen ungdom,
              anges att onani är någonting som är orent och syndigt och att
              sex före äktenskapet är någonting som är väldigt tveksamt. Den
              traditionella kärnfamiljen, man och kvinna, hålls väldigt högt
              i den här skriften. När det gäller synen på onani, som ju många
              sexualupplysare och folk i allmänhet ser som något positivt och
              som något som man bör sysselsätta sig med om man har lust med
              det, står det t.ex. "Det är hårt att övervinna sig själv, men
              det är det värt. Onani kan bekämpas med vänskap, arbete och bön."
              Jag frågar om detta är en del av det som kristdemokraterna och
              Yvonne Andersson skulle vilja att skolan förmedlade inom ramen
              för sex- och samlevnadsundervisningen.
            </seg>
          </u>
          <note type="speaker">
            Anf. 30 YVONNE ANDERSSON (kd) replik:
          </note>
          <u>
            <seg>
              Fru talman! Jag måste ändå få kommentera att
            </seg>
          </u>
          <u>
            <seg>
              Kalle Larsson redovisar sina fördomar rätt rejält. Jag trodde
              att Kalle Larsson var upplyst nog att veta att
            </seg>
          </u>
          <u>
            <seg>
              Kristdemokraterna är ett parti som är fristående från religiösa
              rörelser, att Kristdemokraterna har en värdering och är ett värdeorienterat
              parti kring de traditioner som vi har och den västerländska humanistiska
              människosynen. Vi kristdemokrater har vidare mycket tydligt i
              våra partiprogram och principprogram klargjort att vi vill ha
              en allsidig undervisning i skolan där olika åsiktsriktningar får
              komma in och där det finns respekt för människors olikheter när
              det gäller leverne, läggning osv. Det är det som vi står för.
              Det som Kalle Larsson talar om får han nog bearbeta i de sammanhang
              där det hör hemma.
            </seg>
          </u>
          <note type="speaker">
            Anf. 31 ULF NILSSON (fp):
          </note>
          <u>
            <seg>
              Fru talman! Ibland får jag höra att vi folkpartister svartmålar
              tillståndet i den svenska skolan. Det får jag höra trots att jag
              ofta och gärna säger att mycket i den svenska skolan är bra. Men
              varje elev som far illa är så viktig att han eller hon inte får
              glömmas bort.
            </seg>
          </u>
          <u>
            <seg>
              I dag föreslår utbildningsutskottets majoritet att riksdagen
              ska avslå 284 yrkanden om skolan från den allmänna motionstiden.
              Många av de här yrkandena har varit uppe till diskussion åtskilliga
              gånger bara under de år som jag har varit i riksdagen. Man kan
              tycka ibland att debatten upprepar sig. Ofta framtonar också bilden
              av ett läger på ena sidan som ständigt försvarar skolan och ett
              annat som lyfter fram problemen. Till det senare lägret hör inte
              minst vi liberaler.
            </seg>
          </u>
          <u>
            <seg>
              Även om jag och andra folkpartister brukar säga att mycket också
              är bra i den svenska skolan får vi, som sagt var, ibland kritiken
              att vi svartmålar. Men det är inte sant. När jag är ute på besök
              i skolorna träffar jag många trevliga elever och många duktiga
              lärare. Skolan gör så gott den kan och lyckas ofta bra.
            </seg>
          </u>
          <u>
            <seg>
              Att så många elever ändå misslyckas och att så många mobbningsfall
              glöms bort beror inte i första hand på dem som arbetar i skolorna.
              Det beror i första hand på hur den politiska styrningen av skolan
              har sett ut under många år.
            </seg>
          </u>
          <u>
            <seg>
              Tyvärr, fru talman, har varenda större rapport om skolan de senare
              åren visat sämre och sämre resultat.
            </seg>
          </u>
          <u>
            <seg>
              Bara någon vecka före den här debatten kom Skolverkets jämförelsetal
              för skolhuvudmän. Statistiken där visar tyvärr att fler än förra
              året saknar fullständigt betyg från grundskolan, närmare bestämt
              24,3 %, den högsta siffran hittills. Statistiken visar också att
              allt färre går ur gymnasieskolan med fullständigt betyg och att
              andelen elever som når gymnasieskolans mål om högskolebehörighet
              bara är 59 %. Det är klart att vi för elevernas skull måste ta
              de här uppgifterna på allvar. Bakom siffrorna döljer sig enskilda
              elever, unga människor som inte får ut av skolan vad de har rätt
              att kräva. Bakom siffrorna döljer sig också elever som inte vågar
              gå till skolan för att de blir mobbade.
            </seg>
          </u>
          <u>
            <seg>
              För att ge eleverna en chans i skolan måste några få huvudmål
              för skolan särskilt lyftas fram. Skolan ska sätta kunskapsmålen
              högt, och skolan ska vara en miljö där brott och kränkande beteende
              inte accepteras. Läs- och skrivforskare är överens om att i stort
              sett alla kan lära sig läsa och skriva. Det tar bara lite olika
              tid för olika individer. Om en elev behöver mera tid är det därför
              bättre att gå en eller två terminer till i grundskolan än att
              börja gymnasiet utan chans att klara sig där. Det allra viktigaste
              är naturligtvis att barnen lär sig tidigt och får stöd så fort
              svårigheterna märks. Därför måste utvärderingar göras tidigt och
              därför måste speciallärarna komma tillbaka till skolan.
            </seg>
          </u>
          <u>
            <seg>
              I den socialdemokratiska skoltraditionen har det varit fult att
              erkänna att elever är olika. Därför har skolan blivit för likformig.
              Inte bara i gymnasiet utan också i grundskolan har många elever
              långtråkigt, eftersom de inte får stimulans att gå vidare med
              studier som de tycker om. Samtidigt har andra tråkigt eftersom
              de redan efter några år inte hänger med i böckerna, som de andra
              läser, eller förstår matten, som de andra räknar.
            </seg>
          </u>
          <u>
            <seg>
              En del elever behöver gå längre i grundskolan. En del uppnår
              målen snabbare. Därför måste grundskoletiden bli flexibel, så
              att eleven helt enkelt går vidare till gymnasiet när han eller
              hon har nått målen. Därför måste också grundskolan kunna erbjuda
              kurser i språk och matte för dem som vill gå lite snabbare fram
              och är specialintresserade av ett ämne.
            </seg>
          </u>
          <u>
            <seg>
              Fru talman! Om eleven inte ska luras på sin rätt till stöd i
              skolan måste skola, elev och föräldrar tillsammans diskutera hur
              eleven når målen. Utan riktig information är risken stor att problemen
              sopas under mattan. I socialdemokratisk skoltradition är betyg,
              skriftliga omdömen och godkäntgränser farliga begrepp. Vi liberaler
              ser i stället bra utvärdering som det bästa sättet att hjälpa
              eleverna och att ge dem det stöd som en del behöver mer än andra.
              Vilka drabbas egentligen av en skola utan tydliga kunskapsmål?
              Det är naturligtvis de elever som inte på egen hand eller med
              hjälp av sina föräldrar ändå skaffar sig de kunskaper som de behöver.
              Det är ju just det som skoldebatten handlar om, att alla har rätt
              till kunskap.
            </seg>
          </u>
          <u>
            <seg>
              Om eleverna ska få det stöd som de behöver måste skolan ha välutbildade
              lärare, men det fattas alltfler lärare för varje år. På ett år
              har antalet outbildade lärare ökat med 5 300, och det gäller heltidstjänster.
              Enligt Skolverket är 82 % av heltidstjänsterna besatta av lärare
              utan pedagogisk utbildning. Enligt Lärarförbundets analys av Skolverkets
              siffror saknas nu sammanlagt 19 515 heltidstjänster i grundskola
              och gymnasieskola. Om den utvecklingen ska vändas måste lärarnas
              insatser värderas mycket högre än i dag, och läraryrket måste
              bli så attraktivt att studenterna söker sig till lärarutbildningen.
            </seg>
          </u>
          <u>
            <seg>
              Om skolan verkligen blir en kunskapsskola med tydliga mål tror
              jag att många övriga problem med bråk och skolk minskar kraftigt.
              Men samtidigt måste skolan bli tydligare när det gäller att markera
              mot mobbning och andra brott i skolan. Ett antal exempel från
              det senaste halvårets nyhetssidor talar sitt tydliga språk. Vi
              har läst om att en elev hängs ut genom fönstret av sina kamrater.
              En flicka mobbas under flera år så att hon flera gånger måste
              transporteras i ambulans till sjukhus. Sexuella övergrepp begås
              mot minderåriga. Listan kan göras lång över händelser som rapporterats
              från skolorna de senaste åren. Ofta har de också rapporterats
              först när övergreppen pågått en längre tid.
            </seg>
          </u>
          <u>
            <seg>
              Brott i Sverige ska polisanmälas. Av någon anledning sker inte
              det med självklarhet i skolan. Om någon av de här händelserna
              inträffat på en gata eller ett torg hade de flesta tyckt att polisanmälan
              varit självklar.
            </seg>
          </u>
          <u>
            <seg>
              Nu i april fick vi beskrivet ännu ett allvarligt mobbningsfall
              i Malmö. En flicka hade mobbats så svårt att hon inte orkade gå
              till skolan under flera år.
            </seg>
          </u>
          <u>
            <seg>
              Enda lösningen tycks nu vara att byta skola. Skolverket gjorde
              tillsyn och kritiserade Malmöskolan för att den mobbade flickan
              inte fått tillräcklig undervisning.
            </seg>
          </u>
          <u>
            <seg>
              Däremot, märkligt nog, kom det ingen kritik från
            </seg>
          </u>
          <u>
            <seg>
              Skolverket för att mobbningen hade fortsatt under så många år.
            </seg>
          </u>
          <u>
            <seg>
              Det här är för mig en kärnfråga när det gäller mobbning, fru
              talman. Om man är tvungen att välja borde det vara självklart
              att mobbarna ska flyttas någon annanstans och inte mobbningsoffren.
              Men i riksdagen och skoldebatten hukar skolministern och
            </seg>
          </u>
          <u>
            <seg>
              Skolverket. De vågar inte säga att mobbare ska kunna flyttas
              från en skola för att skydda dem som utsätts för mobbning. Ett
              andra steg ska naturligtvis vara att försöka behandla mobbarna
              så att de kan fungera tillsammans med andra människor i en vanlig
              skola igen, men det första steget måste alltid vara att hjälpa
              dem som utsätts för mobbning eller andra brott i skolan.
            </seg>
          </u>
          <u>
            <seg>
              Folkpartiet har gjort en undersökning av de fall under år 2000
              där Skolverket utövat tillsyn av hur kommunerna hanterat fall
              av mobbning. Resultatet visar, och det är alltså Skolverkets siffror,
              att i en tredjedel av fallen har den mobbade eleven inte fått
              den undervisning han eller hon har rätt till. De är alltså dubbla
              offer: Dels blir de mobbade, dels blir deras skolgång lidande.
            </seg>
          </u>
          <u>
            <seg>
              Fru talman! På tal om respekt kommer jag osökt att tänka på det
              inslag i vänsterpartisten Kalle Larssons inlägg som handlade om
              civil olydnad. Jag tycker att Kalle Larssons tankar och argument
              är väldigt oklara och väldigt svåra att följa. Jag skulle vara
              tacksam om Kalle Larsson kunde tala om vad han menar med civil
              olydnad, som alltså är något skolan ska ställa sig positiv till.
              Är det civil olydnad när en elev sprider nazistisk och rasistisk
              propaganda, mot de vedertagna demokratiska regler vi har i skolan?
              Då följer han ju inte de lagar som finns. Är det civil olydnad
              när man kastar tårtor på politiker som visar sig offentligt? Är
              det civil olydnad när några som vill ha en golfbana i stället
              för bostäder ockuperar marken så att kommunens arbetare inte kan
              komma dit? Jag tycker att de här resonemangen är väldigt oklara
              och skulle vara tacksam om Kalle Larsson ville definiera vad han
              menar med civil olydnad.
            </seg>
          </u>
          <u>
            <seg>
              Fru talman! Utskottet avstyrker som sagt alla motioner i det
              här betänkandet. Det skulle ta för lång tid att gå in på alla,
              men jag skulle ändå vilja att Socialdemokraterna och deras stödpartier
              i repliker eller inlägg framöver svarade på varför de säger nej
              till några förslag som jag tycker är särskilt viktiga.
            </seg>
          </u>
          <u>
            <seg>
              Varför säger ni nej till att betyg ska sättas tidigare i grundskolan
              och att nationella prov ska genomföras senast under det tredje
              grundskoleåret? Varför säger ni nej till att grundskolan ska bli
              flexibel och omfatta nio eller tio år beroende på om eleven nått
              målen?
            </seg>
          </u>
          <u>
            <seg>
              Varför vågar ni inte säga att man ibland måste flytta på den
              som mobbar?
            </seg>
          </u>
          <u>
            <seg>
              Avslutningsvis, fru talman, nöjer jag mig med att yrka bifall
              till Folkpartiets reservation 2 under punkterna 1 och 28.
            </seg>
          </u>
          <note type="speaker">
            Anf. 32 KALLE LARSSON (v) replik:
          </note>
          <u>
            <seg>
              Fru talman! Skolpolitik på Folkpartiets vis - barnen jagas av
              polis. Jag kommer osökt att tänka på det talesättet när jag lyssnar
              på Ulf Nilssons sätt att lösa problemen i skolan. Varje gång någonting
              händer som inte är lämpligt bör man polisanmäla - så uppfattar
              jag Folkpartiets budskap. Jag tror att det väldigt ofta finns
              betydligt bättre sätt att lösa konflikter i skolan än att ropa
              efter polis och hårdare tag.
            </seg>
          </u>
          <u>
            <seg>
              Ulf Nilsson ställer en fråga till mig som rör civil olydnad och
              säger sig vara okunnig. Det sista är förstås uppenbart och hade
              kunnat lösas om Ulf Nilsson och Folkpartiet hade tagit del av
              antingen den motion som är väckt av vänsterpartister i den här
              frågan, någon av de många handböcker i civil olydnad som finns
              utgivna eller just den utredning jag refererade till, SOU 1999:101
              Olydiga medborgare.
            </seg>
          </u>
          <u>
            <seg>
              Civil olydnad handlar inte om lagbrott i allmänhet. I stället
              handlar det om att man vid tillfällen där allvarligare, större
              värden kränks av ett beslut som är fattat eller en lag som genomförs
              bryter mot lagen, medvetet och öppet, och dessutom tar straffet
              för det lagbrott som man har begått. Det är ett sätt att genom
              ifrågasättande stärka demokratin.
            </seg>
          </u>
          <u>
            <seg>
              Jag har avslutningsvis en fråga till Ulf Nilsson.
            </seg>
          </u>
          <u>
            <seg>
              Man talar i en reservation om skolan som en murbräcka mot segregation.
              Min enkla fråga till Ulf Nilsson är: Om man vill bryta segregationen,
              inte minst inom skolans område, varför motsätter man sig då gång
              efter gång särskilda insatser i de områden som av många betraktas
              som problemområden, där de sociala behoven är sådana att mer pengar
              helt enkelt behövs? Då låter det lite hycklande att samtidigt
              tala om att man vill bryta segregationen.
            </seg>
          </u>
          <note type="speaker">
            Anf. 33 ULF NILSSON (fp) replik:
          </note>
          <u>
            <seg>
              Fru talman! Jag tar det sista först. Folkpartiets skolpolitiker
              ute i kommunerna driver linjen att pengar och resurser ska fördelas
              efter behov och att områden och skolor som uppenbart har behov
              av mer resurser ska få mer resurser. Den principen ställer vi
              upp på.
            </seg>
          </u>
          <u>
            <seg>
              När det gäller mobbarna och mobbningsoffren är min enkla fråga:
              Varför tänker inte Kalle Larsson på alla som inte vågar gå till
              skolan för att de blir mobbade, eller som tycker att det är jobbigt
              att sitta bredvid en människa som har kränkt honom eller henne
              under flera år? Vi lämnar ingen i sticket i skolan, inte heller
              dem som mobbar. De ska få hjälp att komma tillbaka. Men när situationen
              är sådan att man måste välja väljer vi att ställa oss på offrets
              sida. Ibland kommer man till den situationen, Kalle Larsson.
            </seg>
          </u>
          <u>
            <seg>
              När det gäller civilt motstånd får jag inget riktigt svar. Kalle
              Larsson säger att man ska bryta mot lagen öppet och ta sitt straff.
              Är det Kalle Larsson eller jag eller någon annan som ska bestämma
              när det är lämpligt att göra det? Vi kan t.ex. fatta ett beslut
              om att bygga ett dagis någonstans, och de som inte gillar det
              kan försöka hindra byggnadsarbetarna från att komma dit därför
              att de hellre vill ha någon annan lokal där. Är det vad Kalle
              Larsson kallar för civilt motstånd? De som vill bryta mot lagen
              om hets mot folkgrupp kan klottra rasistiska slagord på väggarna.
            </seg>
          </u>
          <u>
            <seg>
              Är det civil olydnad?
            </seg>
          </u>
          <u>
            <seg>
              Hela resonemanget är ologiskt eftersom det bygger på att det
              är just de åsikter som Kalle Larsson delar som på något underligt
              sätt ska accepteras då det gäller att bryta mot lagen. Jag tycker
              att det bästa sättet att visa olydnad är att, som vi gör nu, argumentera
              mot vad en majoritet har bestämt och försöka väcka opinion för
              att få folk att ändra sig. Det andra öppnar snarare för den starkares
              rätt, rätten för den som har möjlighet att på ett annat sätt ta
              makten.
            </seg>
          </u>
          <note type="speaker">
            Anf. 34 KALLE LARSSON (v) replik:
          </note>
          <u>
            <seg>
              Fru talman! Låt mig ta det sista först, dvs. diskussionen om
              civil olydnad. Demokrati efter folkpartistiskt mönster kan kanske
              begränsas till att rösta vart fjärde år och därefter foga sig
              efter och nöja sig med de beslut som fattas. Men för mig och för
              arbetarrörelsen i allmänhet räcker inte den definitionen av demokrati.
              Här förutsätts också aktiva samhällsmedborgare som tar del i debatt
              och diskussion, men som också är beredda att bryta mot lagar som
              begränsar mänskliga rättigheter. Så har demokratin i Sverige från
              första början fötts, och så har demokratin utvecklats.
            </seg>
          </u>
          <u>
            <seg>
              Under tidigt 1900-tal, på den tiden Folkpartiet fortfarande var
              ett progressivt parti, var man själv en del av kampen för allmän
              och lika rösträtt och deltog i olagliga civil olydnads-aktioner,
              om man så vill. Det är betecknande att Folkpartiet nu har lämnat
              detta för att i stället bli ett administrerande och förvaltande
              parti.
            </seg>
          </u>
          <u>
            <seg>
              När det gäller mobbning handlar frågan inte i första hand om
              vilken sida man ställer sig på utan vad man ska göra åt de bekymmer
              som uppstår när någon blir mobbad. Ska man flytta på den som mobbar
              och säga att det är individens fel att denna situation har uppstått.
              Det är Folkpartiets lösning. Kasta ut dem!
            </seg>
          </u>
          <u>
            <seg>
              Skicka i väg dem! Låt dem gå i skolan någon annanstans så mår
              de säkert bättre.
            </seg>
          </u>
          <u>
            <seg>
              Vi tror inte det. I stället är det ett systemfel i skolans sätt
              att arbeta, i skolans arbetsmiljö, och någonting som man gemensamt
              måste ta ansvar för, för att man faktiskt ska kunna ändra situationen.
              Här skiljer vi oss åt i synen på skolans funktionssätt och ytterst
              tror jag också i människosyn.
            </seg>
          </u>
          <note type="speaker">
            Anf. 35 ULF NILSSON (fp) replik:
          </note>
          <u>
            <seg>
              Fru talman! Jag tror att mycket av problemen med både mobbning
              och andra problem i skolan skulle minska genom den enkla förebyggande
              åtgärden att skolan sätter upp en mycket tydlig attityd, att man
              inte accepterar den här typen av beteende. Om man på ett tidigt
              stadium angriper detta och inte är svag inför dem som bryter mot
              uppenbara etiska regler, skulle vi i färre fall behöva välja mellan
              om vi ska hjälpa mobbningsoffret eller mobbaren.
            </seg>
          </u>
          <u>
            <seg>
              När det gäller civil olydnad skulle jag vilja ställa en fråga,
              trots att Kalle Larsson inte har någon replik kvar. Vi kan återkomma
              till den en annan gång. Vilka konkreta beslut ska vi fatta här
              i Sveriges riksdag för att vi på något sätt ska släppa fram civil
              olydnad?
            </seg>
          </u>
          <u>
            <seg>
              Vad är det för form av konkreta åtgärder som Vänsterpartiets
              särskilda yttrande går ut på? Vi kan inte jämföra med civil olydnad
              i diktaturer eller odemokratiska samhällen. Det är klart att människor
              som försökte fly från judeförföljelsen bröt mot lagarna, liksom
              människor som försökte fly över muren från
            </seg>
          </u>
          <u>
            <seg>
              Östtyskland bröt mot lagarna. Men vi kan inte jämföra det med
              civil olydnad i ett samhälle där vi fattar demokratiska beslut.
              Där har vi faktiskt andra metoder för att försöka ändra besluten.
            </seg>
          </u>
          <note type="speaker">
            Anf. 36 GUNNAR GOUDE (mp):
          </note>
          <u>
            <seg>
              Fru talman! Miljöpartiet har haft samverkan med regeringen i
              snart tre år. Vi har valt att under den tiden inte väcka motioner,
              utan i stället koncentrera oss på de möjligheter som samverkan
              ger.
            </seg>
          </u>
          <u>
            <seg>
              Nu har vi gjort ett undantag. Det finns en motion från Miljöpartiet.
              Det beror på att vi har ett behov av att i en samlad form framställa
              Miljöpartiets skolpolitik. Jag yrkar bifall till den motionen,
              dvs. till reservation 4 under punkt 2, som handlar om den motionen
              i dess helhet.
            </seg>
          </u>
          <u>
            <seg>
              Jag ska inte försöka beskriva innehållet i motionen, men jag
              kan rekommendera en läsning av den.
            </seg>
          </u>
          <u>
            <seg>
              Miljöpartiet vill alltså ha en skola som är starkt decentraliserad,
              där de enskilda skolorna är fristående enheter med stor möjlighet
              till profilering av pedagogiska metoder och inriktning, efter
              skolans möjligheter och resurser. Vi vill ha en skola där man
              har individualiserad undervisning, en skola inte bara för alla
              utan en skola för envar, där varje enskild elev får möjlighet
              att utvecklas efter sina förutsättningar och intressen. Vi vill
              ha en skola med stort elevinflytande och med föräldraaktivitet.
            </seg>
          </u>
          <u>
            <seg>
              Det här kräver naturligtvis att man har en skola med stora resurser,
              och huvudproblemet för svensk skola i dag, som vi ser det, är
              att resurserna har varit för små under en lång period. Det berör
              inte bara pengar för att anställa personal, fler vuxna i skolan
              behövs, utan också att vi inte har tillgång till resurser i landet.
              Det saknas utbildade lärare för att kunna fylla luckorna. Det
              gäller lärare, specialpedagoger, skolpsykologer osv.
            </seg>
          </u>
          <u>
            <seg>
              Det här är det största problemet för svensk skola, de alltför
              knappa resurserna. Vi vet bakgrunden. Det var nedskärningarna
              i början av 90-talet under den ekonomiska krisen som tog bort
              20 % av resurserna.
            </seg>
          </u>
          <u>
            <seg>
              De har inte kommit tillbaka än.
            </seg>
          </u>
          <u>
            <seg>
              Jag noterar med viss förvåning att de borgerliga partierna, framför
              allt moderater och folkpartister, har förnekat resursbristen.
              Jag vet inte om det beror på dåligt samvete eller vad det är,
              men det gör faktiskt ett konstigt intryck. Det är alldeles uppenbart
              att det behövs en förstärkning. Lärarna har gjort en jätteinsats
              under den här perioden när man har fått jobba med klasstorlekar
              på upp till 30 elever utan chans att ge den hjälp som behövs till
              elever med behov av särskilt stöd. Det är klart att det på lång
              sikt inte kan vara en skola som vi vill ha i Sverige.
            </seg>
          </u>
          <u>
            <seg>
              I stället för att tala om resurser talar man om en ny kurs. Den
              kursen hade nog, åtminstone från 1994 till för ett eller två år
              sedan, en mycket tydlig nyliberal inriktning. Konkurrens och privatisering
              var saker man talade om som skulle lösa problemen på något sätt.
            </seg>
          </u>
          <u>
            <seg>
              När vi nu har den här motionsfloden, som är väldigt stor, närmare
              300 motionsyrkanden, ser man en bild som jag tycker i och för
              sig är väldigt trevlig.
            </seg>
          </u>
          <note>
            Yrkandena är i betänkandet uppdelade i två delar.
          </note>
          <u>
            <seg>
              Den ena delen innehåller sådana yrkanden som egentligen handlar
              om det som kommuner och skolor själva ska bestämma. Det är trevligt
              att de finns med och det är, precis som Beatrice Ask har påpekat,
              ett tecken på att det finns ett stort intresse för och en stor
              sakkunskap här i riksdagen när det gäller skolors arbete.
            </seg>
          </u>
          <u>
            <seg>
              Den andra delen, som handlar om det som riksdagen har att besluta
              om, är intressant i det perspektiv som jag inledde med. Vi ser
              rader av förslag och yrkanden om bättre undervisning när det gäller
              sex och samlevnad. Det är många partier som har tagit upp det.
              Vi ser förslag om bättre undervisning när det gäller alkohol,
              narkotika och tobak, den s.k. ANT-
            </seg>
          </u>
          <u>
            <seg>
              undervisningen. Värdegrundsfrågorna ska lyftas fram.
            </seg>
          </u>
          <u>
            <seg>
              Samtliga partier har tagit upp att det måste fram resurser till
              stöd för elever med behov av särskilt stöd.
            </seg>
          </u>
          <u>
            <seg>
              Elevinflytandet har Folkpartiet t.o.m. tagit upp i en motion,
              vilket var överraskande eftersom det var det sista partiet som
              talat om elevinflytande i positiva termer. Moderaterna har en
              motion om att miljöfrågorna ska lyftas fram i skolan och att miljöfrågorna
              ska ingå i all undervisning i grundskolan. Det är skojigt.
            </seg>
          </u>
          <u>
            <seg>
              Det här är alltihop saker som i stort sett, jag skulle vilja
              säga 90 % av dem, redan står i läroplanen, som finns i skollagen
              och som inte behöver någon enda ändring. Vi har dessutom tidigare
              i många sammanhang talat om att det är viktigt att man följer
              upp läroplanens målsättningar och verkligen omsätter dem i den
              praktiska undervisningen i skolan. Det gäller ANT, sex och samlevnad,
              värdegrunden osv.
            </seg>
          </u>
          <u>
            <seg>
              Det är alltså så att man från det borgerliga hållet egentligen
              vill att det som finns i skollag och läroplan ska genomföras.
              Det är inte särskilt många förslag på ändringar. Dessutom går
              det lite grann i grön riktning när det gäller betoningen av detta.
            </seg>
          </u>
          <u>
            <seg>
              Nåja, det är inte bara positiva saker. De gamla resterna finns
              kvar. Det är betygsfrågan som kommer upp igen. Skolpengen har
              inte tagits upp från moderaternas sida i de här motionerna, men
              den sammanhänger ju med budgetfrågorna.
            </seg>
          </u>
          <u>
            <seg>
              Jag fick konkreta frågor från några ledamöter. Jag ska beröra
              dem.
            </seg>
          </u>
          <u>
            <seg>
              Frågan om ytterligare ett år i skolan tycker jag ligger lite
              tokigt till. Det är någonting som man ska fundera över när man
              har en skola med möjligheter att ge särskilt stöd till elever
              som har behov. Det kan vara dyslexi, elever med lättare DAMP eller
              Asperger osv. När de får det stödet kanske de inte behöver gå
              ett år extra. Tanken att de som inte har klarat av studierna på
              nio år ska gå ett år till är pedagogiskt inte särskilt lyckad.
              Hjälpen och stödet behöver sättas in betydligt tidigare. Stödet
              ska vara av den karaktären att varje elev klarar av grundskolan
              på nio år. Vi i
            </seg>
          </u>
          <u>
            <seg>
              Miljöpartiet är öppna för flexibilitet när det gäller skoltiden.
              Det har vi t.o.m. skrivit in i vårt partiprogram. Men det är inte
              någon lösning för just de elever som har behov av särskilt stöd
              att förlänga skoltiden med ett år.
            </seg>
          </u>
          <u>
            <seg>
              Ulf Nilsson ställde tre konkreta frågor. Jag ska svara på dem.
              Den första frågan gällde varför vi inte tycker att det är bra
              att betyg sätts tidigare. Det känns lite tokigt att upprepa detta
              för jag vet inte vilken gång i ordningen.
            </seg>
          </u>
          <u>
            <seg>
              Vi är alltså emot betyg i skolan av tre skäl. För det första
              är betygen i stort sett värdelösa som mått på kunskap. Jag brukar
              säga att det är som att mäta längd med en gummisnodd. Det blir
              olika betyg beroende på hur mycket man spänner gummisnodden. Olika
              lärare spänner den olika. Olika skolor har olika traditioner i
              betygssättning och sådant.
            </seg>
          </u>
          <u>
            <seg>
              För det andra är betygens prognostiska värde -
            </seg>
          </u>
          <u>
            <seg>
              möjligheten att förutsäga studieframgång och yrkesframgång senare
              i livet - är dåliga. De är dåliga prediktorer. Detta har inte
              undersökts för det nya betygssystemet, men på de gamla - som förmodligen
              var bättre och säkrare som mätinstrument.
            </seg>
          </u>
          <u>
            <seg>
              För det tredje och viktigaste är betyg inget bra pedagogiskt
              hjälpmedel. De leder in elevernas studier på en tokig linje när
              det gäller motivationen. Man läser för att få betyg i stället
              för att vara intresserad av det ämne man läser. Vi vet att man
              lär sig tio gånger fortare om man ska lära sig någonting man är
              intresserad av än när man ska lära sig för att få bättre betyg,
              pengar e.d. Sekundär belöning är en betydligt sämre motivation
              än direktintresset. Jag hoppas att vi rätt snart ska komma ifrån
              betygsdiskussionen. Den leder egentligen ingenstans, och jag tror
              inte att den löser några problem. Jag tycker att fakta talar tydligt
              i riktning mot detta.
            </seg>
          </u>
          <u>
            <seg>
              Vi har redan berört flexibel skoltid. Det kan vara bra med flexibel
              skoltid. Det är självklart men en flexibel startpunkt för skolstarten.
              Men prioriteringen för åtgärderna ska vara annorlunda. Elever
              med behov av särskilt stöd ska få det tidigt och när de behöver
              det så att de klarar skolan, hellre än att låta dem gå nio år
              och sedan gå ett år till och tro att de ska lära sig att läsa
              sista året.
            </seg>
          </u>
          <u>
            <seg>
              Man ska flytta på den som mobbar, säger Ulf
            </seg>
          </u>
          <u>
            <seg>
              Nilsson. Det är klart att man kan göra det. Det är en möjlighet
              som finns, och det sker i vissa fall. Men det är knappast det
              som är problemet. Jag vill väl bolla tillbaka frågan, och jag
              undrar om Ulf Nilsson verkligen är med på att ha ett fullödigt
              program om mobbning vid varje skola - både det förebyggande arbetet
              och vad som görs när mobbning dyker upp.
            </seg>
          </u>
          <u>
            <seg>
              Vi hade en hearing med specialister. De förklarade hur ett sådant
              program kan se ut. De redovisade för hur man i andra länder med
              stor framgång har använt det programmet. Det vore trevligt att
              höra om
            </seg>
          </u>
          <u>
            <seg>
              Ulf Nilsson är beredd att arbeta för att detta verkställs i praktiken.
            </seg>
          </u>
          <u>
            <seg>
              Intresset för mobbningsfrågor har varit stort i riksdagen, men
              det har också varit ett stort motstånd.
            </seg>
          </u>
          <u>
            <seg>
              Jag minns när Miljöpartiet försökte driva igenom att få in i
              skollagen att alla som arbetar för skolan har skyldighet att aktivt
              motverka mobbning. Det är det som nu gör att det går att gå till
              domstol. Då var det inget annat parti som ställde upp på detta.
              Vi fick igenom det tack vare att barnombudsmannen krävde att detta
              skulle in i skollagen. Det är utmärkt att mobbningsfrågan har
              uppmärksammats av samtliga partier. Det är en lång bit kvar innan
              vi är framme.
            </seg>
          </u>
          <u>
            <seg>
              Jag saknar framtidsvisioner. I många av motionerna kräver man
              som vi redan har bestämt att göra, men det finns ganska lite av
              framtidssyn. Jag hoppas att vi får mer av det i kommande debatt.
            </seg>
          </u>
          <note type="speaker">
            Anf. 37 YVONNE ANDERSSON (kd) replik:
          </note>
          <u>
            <seg>
              Fru talman! Det saknas framtidsvisioner, säger
            </seg>
          </u>
          <u>
            <seg>
              Gunnar Goude. Jag tyckte att jag pekade på en väg där vi borde
              ta ett rejält tag om själva grunden, dvs.
            </seg>
          </u>
          <u>
            <seg>
              det statiska som domineras av en likhetsideologi i skolan. Det
              är det som i själva verket är ett stort problem när det gäller
              skolan.
            </seg>
          </u>
          <u>
            <seg>
              Gunnar Goude är stolt över att ha varit med och samverkat med
              regeringen under tre år. Samtidigt pekar han på att en av de viktiga
              delarna i Miljöpartiets skolpolitiska program är en individualiserad
              skola.
            </seg>
          </u>
          <u>
            <seg>
              Hur tänker Gunnar Goude i dessa frågor? Det finns ingenting hittills
              som pekar på att vi har gått mot en alltmer individualiserad och
              flexibel skola, snarare är tendenserna tvärtom. Vi har fortfarande
              kvar att alla ska bedömas ungefär på samma sätt. Här står Gunnar
            </seg>
          </u>
          <u>
            <seg>
              Goude och säger att vi ska utgå från att alla lär sig detta på
              nio år med mer stöd. Men om det händer saker i unga människors
              liv kanske de behöver det extra året för att tilgodogöra sig kunskaper
              och bli rustade för högre studier.
            </seg>
          </u>
          <u>
            <seg>
              Det finns många andra saker som skulle kunna göras för att få
              den flexibla skolan. Jag har flera gånger pekat på att vi tänker
              fel i stället för att ha tillit till att människor är olika. Hur
              tänker Gunnar Goude om detta?
            </seg>
          </u>
          <note type="speaker">
            Anf. 38 GUNNAR GOUDE (mp) replik:
          </note>
          <u>
            <seg>
              Fru talman! Det som har hänt sedan Göran Persson genomförde kommunaliseringen
              av skolan har hela tiden gått i en och samma riktning. Det är
              decentralisering av besluten ut till kommunerna och de enskilda
              skolorna. Det är en individualisering i olika former, inte minst
              när det gäller elever med behov av särskilt stöd som uttalas gemensamt
              av s, v och mp.
            </seg>
          </u>
          <u>
            <seg>
              Där finns det inte några motsättningar.
            </seg>
          </u>
          <u>
            <seg>
              Friskolereformen har genomförts i samverkan mellan Miljöpartiet
              och Socialdemokraterna. Vi sade då för fyra år sedan att det svenska
              skolväsendet utvecklas i en riktning där de enskilda skolorna
              får samma möjligheter som de fristående skolorna har haft tidigare.
              De fristående skolorna är inte längre en främmande fågel i det
              svenska skolväsendet. Elevinflytande har förts in i skollagen
              osv.
            </seg>
          </u>
          <u>
            <seg>
              Där finns en mängd åtgärder som går i den riktning som vi gärna
              ser i Miljöpartiet. Där känner jag mig inte alls på något sätt
              missnöjd.
            </seg>
          </u>
          <note type="speaker">
            Anf. 39 YVONNE ANDERSSON (kd) replik:
          </note>
          <u>
            <seg>
              Fru talman! Det är möjligt att vi talar om olika saker. Jag talar
              om det enskilda barnets möjligheter att utveckla sina förmågor
              på det sätt och i den takt som barnet har möjlighet att lära.
              Det ska vara en flexibilitet i skolan på ett lite annorlunda sätt.
            </seg>
          </u>
          <note>
            Sedan var det kommunaliseringen och genomförandet av läroplan
            LGR 80. Den undertecknades av
          </note>
          <u>
            <seg>
              Beatrice Ask. Den var en kompromiss över alla gränser. Genomförandet
              av den reformen är ingenting som Miljöpartiet, Socialdemokraterna
              och Vänstern kan ta på sig äran av. Vad har hänt nu under dessa
              nästan tre år som Miljöpartiet har samverkat med regeringen?
            </seg>
          </u>
          <u>
            <seg>
              Vad har hänt som har gjort skolan mer flexibel?
            </seg>
          </u>
          <u>
            <seg>
              Vad har hänt som har lett till det jag nämnde i mitt anförande,
              att varje barn kan utvecklas optimalt utifrån sin förmåga? Vad
              har hänt som har gjort att man tar hänsyn till intressen på ett
              speciellt sätt?
            </seg>
          </u>
          <note type="speaker">
            Anf. 40 GUNNAR GOUDE (mp) replik:
          </note>
          <u>
            <seg>
              Fru talman! Till att börja med är jag inte så intresserad av
              äran, utan av att vi får en bra skola i grön anda.
            </seg>
          </u>
          <u>
            <seg>
              Det vimlar ju av exempel. Åtgärder som går i den här riktningen
              staplas på varandra. Ett exempel är avskaffandet av timplanerna.
              Man övergår från en tidsreglering av skolgången till att titta
              på den enskilda individens möjligheter att tillgodogöra sig undervisningen.
              Man ska individuellt anpassa undervisningen. Bindningen till stoffet
              och att alla ska lära sig samma sak samtidigt har vi ju släppt
              för länge sedan.
            </seg>
          </u>
          <u>
            <seg>
              Sedan frågade Yvonne Andersson vad som hade hänt. Jag sade i
              inledningen till mitt anförande att det som är det största hindret
              för en individualisering i praktiken är resursbristen. När man
              står som lärare med en klass på 30 elever, varav kanske fyra fem
              är i behov av särskilt stöd, klarar man inte den uppgiften.
            </seg>
          </u>
          <u>
            <seg>
              Det går inte. Det måste till resurser.
            </seg>
          </u>
          <u>
            <seg>
              Vad som har hänt är väl ganska klart. Det har nu anslagits resurser.
              Det är den största ökningen av skolans resurser i historisk tid,
              såvitt jag kan se, med
            </seg>
          </u>
          <u>
            <seg>
              12,5 miljarder under en femårsperiod - en höjning så att man
              får 5 miljarders ökning av anslaget till 2006.
            </seg>
          </u>
          <u>
            <seg>
              Det innebär i snitt 7 000 kr per elev. Det möjliggör en sådan
              här individualisering. Det är minst sagt en stor händelse. Dessutom
              har vi en ny lärarutbildning som fokuseras på de här bitarna.
            </seg>
          </u>
          <note type="speaker">
            Anf. 41 ULF NILSSON (fp) replik:
          </note>
          <u>
            <seg>
              Fru talman! Gunnar Goude talar om resursbristen och säger att
              det är det största problemet.
            </seg>
          </u>
          <u>
            <seg>
              Folkpartiet sade i och för sig i den senaste budgeten ja till
              de resurspengar som Gunnar Goude talade om, i varje fall för det
              budgetåret. Men vi var kritiska till hur de skulle användas. Det
              var mycket suddiga direktiv när det gällde de riktade pengarna.
              "Fler vuxna i skolan" är alldeles för innehållslöst. Det behövs
              mer utbildad personal i skolan. Det behövs fler lärare i skolan.
              Och framför allt - vilket jag håller med om kostar pengar - behöver
              speciallärarna komma tillbaka till skolan.
            </seg>
          </u>
          <u>
            <seg>
              Men innan man börjar räkna upp resurserna drastiskt ska man först
              ta reda på att de används på rätt sätt. Det menar vi folkpartister
              är uppenbart att man inte gör i dag. Det är både billigare och
              mänskligare att lära elever läsa, skriva och räkna tidigt i grundskolan
              än att göra det t.ex. på det individuella programmet i gymnasieskolan.
              Sätt in en stöt tidigt!
            </seg>
          </u>
          <u>
            <seg>
              Gunnar Goude säger att det är meningslöst att ha ett tionde år
              i skolan. Men då har Gunnar Goude faktiskt missuppfattat Folkpartiets
              tankar. Vi vill ha en rejäl utvärdering senast i årskurs 3 med
              ett obligatoriskt nationellt prov när det gäller läsning, skrivning
              och räkning och då sätta in resurserna. Kanske kan man redan då
              bestämma om en förlängning med en eller två terminer. Det är inte
              alls fråga om att lägga ett tionde år omedelbart på det nionde.
              Vi talar om en flexibel skola där man börjar i sexårsåldern och
              slutar när man har nått målen. En del slutar lite tidigare, en
              del slutar lite senare. Det är en skola där eleverna möts utifrån
              sina egna förutsättningar.
            </seg>
          </u>
          <u>
            <seg>
              Avslutningsvis arbetar vi självfallet för att varje skola ska
              ha ett rejält program mot mobbning. Tyvärr är det så att många
              skolor har haft det de senaste åren, men de har legat i byrålådorna
              och det är ingen som har känt till dem när man går ut och talar
              på skolor.
            </seg>
          </u>
          <note type="speaker">
            Anf. 42 GUNNAR GOUDE (mp) replik:
          </note>
          <u>
            <seg>
              Fru talman! Bra, då är vi överens när det gäller mobbning. Det
              är viktigt, och det är bra.
            </seg>
          </u>
          <u>
            <seg>
              När det gäller betygen i årskurs 3 är det inte särskilt bra att
              ha ett sådant mätinstrument, som inte mäter med någon större noggrannhet
              och som absolut inte är någon bra mätare för enskilda prestationer.
              Det tror jag alla pedagoger är överens om. Jag tror inte heller
              att problemet löses. Även om vi hade haft ett bra betygssystem
              passar det inte.
            </seg>
          </u>
          <u>
            <seg>
              Låt oss säga att en lärare i en klass har två elever,
            </seg>
          </u>
          <u>
            <seg>
              Lisa och Pelle. Lisa kan inte läsa och Pelle kan inte räkna.
              Naturligtvis upptäcker läraren det. Problemet är inte att läraren
              är helt ovetande om att Lisa inte kan läsa. Det är inte alls där
              problemet ligger. Problemet är att man inte har resurser och tid
              att sätta in på de här eleverna. Specialpedagogerna finns inte
              där. Det är alltså resurserna som är problemet.
            </seg>
          </u>
          <u>
            <seg>
              Till sist frågar Ulf Nilsson om hur medlen ska användas och säger
              att det är suddigt. Men det är inte suddigt. Det är alldeles tydligt
              vad de ska användas till. Det är till kompetensförstärkning, till
              anställning av personal. Behovet ser olika ut på olika skolor.
              Det kan vara specialpedagoger, fler lärare eller skolpsykologer.
              Det ska de enskilda skolorna och kommunerna få bestämma. Det är
              tanken bakom det.
            </seg>
          </u>
          <u>
            <seg>
              Jag vet inte om Ulf Nilsson har något emot att man överlåter
              det till skolan och kommunen. Varför ska man på statlig nivå försöka
              bestämma det? Vi har inte en chans att titta på vad den enskilda
              skolan behöver. Det tror vi att de klarar av bättre på den skola
              där problemen finns.
            </seg>
          </u>
          <note type="speaker">
            Anf. 43 ULF NILSSON (fp) replik:
          </note>
          <u>
            <seg>
              Fru talman! Det stora överskuggande problemet när det gäller
              personal i skolan är att vi över huvud taget inte har utbildade
              lärare. Det är, som sagt var, bara 82 % av heltidstjänsterna som
              innehas av utbildade lärare. Det allt överskuggande problemet
              just nu är hur vi får utbildade lärare till skolan och hur vi
              får fler att utbilda sig till lärare.
            </seg>
          </u>
          <u>
            <seg>
              Nej, fru talman, jag har inte sagt att jag vill ha betyg i årskurs
              3. Jag har sagt att vi vill ha en rejäl utvärdering senast i årskurs
              3.
            </seg>
          </u>
          <u>
            <seg>
              Jag skulle vilja tipsa Gunnar Goude om det projekt som pågår
              i Stockholm där det är folkpartister och en borgerlig majoritet
              som är med och bestämmer över skolan. Ett stort antal skolor genomför
              sådana här kvalificerade läsprov i årskurs 3 och sätter sedan
              in enskild undervisning, undervisning i mindre grupp och undervisning
              med speciallärare för de elever som redan då har halkat efter.
              Och det ger väldigt goda resultat så långt man har sett hittills
              av projekten. Det är läsforskaren Bo Sundblad m.fl. som står i
              spetsen för det.
            </seg>
          </u>
          <note type="speaker">
            Anf. 44 GUNNAR GOUDE (mp) replik:
          </note>
          <u>
            <seg>
              Fru talman! Vad bra, då fick vi det klart. Diagnostiska prov,
              som det alltså handlar om, är naturligtvis nödvändiga för att
              kunna avgöra var bristerna i förmågan att läsa ligger, för att
              avgöra om det är auditiva problem, hörselproblem, synproblem eller
              om det är andra typer av besvär som eleven har. Då kan man sätta
              in resurserna efter det att man har fått en vägledning genom ett
              sådant här prov. Det har också givits i uppdrag till Skolverket
              att ta fram diagnostiska prov, så det är någonting som är väl
              förberett.
            </seg>
          </u>
          <u>
            <seg>
              Problemet är precis som vi är överens om, att specialpedagogen
              inte finns på plats. Vi har inte tillräckligt med specialpedagoger.
              Dessutom har bara hälften av dem gått dyslexiutbildningen och
              är beredda att ta hand om den här formen av problem. Det är sant
              att det är det stora problemet.
            </seg>
          </u>
          <u>
            <seg>
              Det är en underlåtenhetssynd att vi inte har fått i gång lärarutbildningen
              tidigare. Men det får vi leva med. Det tar några år att ta fram
              nya lärare. Det är inte så mycket att göra åt.
            </seg>
          </u>
          <note type="speaker">
            Anf. 45 BEATRICE ASK (m) replik:
          </note>
          <u>
            <seg>
              Fru talman! Gunnar Goude gör som vanligt. Han flummar runt om
              allt och ingenting. Och det är ju problemet med skoldebatten här
              i kammaren. Vi diskuterar inte en sak ordentligt i grunden och
              utifrån ett underlag. Betänkandet ger ju inte grund för att lösa
              alla världsproblem som rör ens skolan. Jag tycker att det är lite
              märkligt.
            </seg>
          </u>
          <u>
            <seg>
              Gunnar Goude fick mig att begära replik av det skälet att han
              var så förvånad över att oppositionen inte ifrågasätter skollag
              och läroplan utan att vi förordar marginella förändringar.
            </seg>
          </u>
          <u>
            <seg>
              Jag vill bara upplysa om att den läroplan som gäller lades fram
              av en borgerlig regering i ganska stor enighet över alla partigränser,
              och det vore väl väldigt konstigt om man skulle ifrågasätta den.
              Men problemet är att den inte är genomförd. De visioner om en
              modern skola, om en bred syn på utbildning, om en allsidighet
              och allt vad det nu kan vara som finns där är ju långt ifrån förverkligade.
              Vi får ju varenda vecka rapporter om detta. Här har Gunnar
            </seg>
          </u>
          <u>
            <seg>
              Goude och Miljöpartiet ett oerhört stort ansvar.
            </seg>
          </u>
          <u>
            <seg>
              Gunnar Goude får i debatten frågan om man har gjort någonting
              sedan man satte sig i knät på regeringen. Svaret är att man har
              avskaffat timplanen. Det är något som vi har tjatat om i flera
              år innan det äntligen hände något. Det är fantastiskt, men det
              bygger inte på något visionärt tänkande i Miljöpartiets utbildningspolitik.
            </seg>
          </u>
          <u>
            <seg>
              Något väldigt märkligt är den romantiserade syn på utbildning
              som ligger bakom de önskemål om avskaffande av betygen som Gunnar
              Goude för fram.
            </seg>
          </u>
          <u>
            <seg>
              Det är så tråkigt att barnen inte får ägna sig enbart åt det
              som de tycker är intressant. Gunnar Goude vet att problemet med
              att låta ungdomar bara ägna sig åt det som de är intresserade
              av är att mycken kunskap då aldrig skulle bli förd vidare till
              den unga generationen. Det skulle vara ett gediget samhällsproblem,
              inte minst inom miljöområdet. Jag tror att vi måste sansa den
              här debatten lite grann.
            </seg>
          </u>
          <note type="speaker">
            Anf. 46 GUNNAR GOUDE (mp) replik:
          </note>
          <u>
            <seg>
              Fru talman! Jag beklagar om jag verkar vara vimsig och svår att
              förstå. Jag förstår i alla fall det som
            </seg>
          </u>
          <u>
            <seg>
              Beatrice Ask säger och är fullständigt överens med henne. Det
              som Beatrice Ask nu säger är precis det som jag hade velat säga,
              nämligen att den läroplan och den skollag som vi har innehåller
              mängder av bra saker men att vi inte har kunnat förverkliga dem.
              Det gäller t.ex. individualiseringen. Skälet till att dessa önskemål
              inte har kunnat förverkligas är att 20 % av resurserna ute i skolorna
              har försvunnit. Skolpedagogerna och skolpsykologerna är borta,
              och därför kan vi inte uppfylla önskemålen.
            </seg>
          </u>
          <u>
            <seg>
              Regeringen har i samverkan med Miljöpartiet och
            </seg>
          </u>
          <u>
            <seg>
              Vänstern gjort en storsatsning för att få tillbaka resurserna.
              Jag har velat peka på att det är den viktiga åtgärden. Utan resurser
              kan vi motionera hur mycket som helst, men det går inte att göra
              någonting. De resurser som ska ut till skolorna består av pengar,
              lärare och lärarutbildning. Jag ville också säga att det satsas
              på detta.
            </seg>
          </u>
          <u>
            <seg>
              Låt mig när det gäller betygen säga att det i Miljöpartiets skola
              inte behövs några betyg. Där kan eleverna förväntas läsa av eget
              intresse. Beatrice Ask säger nu att vi inte kan förvänta oss att
              eleverna ska läsa allting, för de är inte intresserade av allting.
              På den punkten skiljer sig våra uppfattningar. Jag tror att duktiga
              lärare och pedagoger mycket väl kan väcka intresse för det kunskapsinnehåll
              som vi har i grundskolan. Jag tycker att Beatrice Ask ska tänka
              igenom vad hon säger när hon framhåller att eleverna ska lära
              sig sådant som de inte är intresserade av.
            </seg>
          </u>
          <note type="speaker">
            Anf. 47 BEATRICE ASK (m) replik:
          </note>
          <u>
            <seg>
              Fru talman! Först och främst visar de forskningsrapporter och
              utvärderingar som har gjorts av Skolverket att det inte finns
              något entydigt samband mellan resurser och resultat. Jag tillhör
              inte dem som tror att pengarna inte har betydelse och att skolorna
              inte behöver mer pengar, men det är inte så att man för att få
              bättre resultat nödvändigtvis och enbart klarar sig med mer pengar.
              Det är andra åtgärder som behövs.
            </seg>
          </u>
          <u>
            <seg>
              Något som utvärderingarna mycket tydligt visar är att individuell
              uppföljning är nödvändig. Betyg är ett sätt - det finns många
              andra - att individuellt följa upp vad en elev åstadkommer eller
              inte åstadkommer.
            </seg>
          </u>
          <u>
            <seg>
              Att det inte fungerar i dag beror på att det kommer för sent,
              är för trubbigt osv., och en massa problem är förenade med det.
              Vi vill göra någonting för att åtgärda det.
            </seg>
          </u>
          <u>
            <seg>
              Det går inte att säga att resurserna löser problemen. Det är
              helt fel. Jag tror också att det är nödvändigt att ta upp diskussionen
              om den romantiska synen på utbildningen. Självklart är motivation
              det viktigaste för inlärning, men det är inte självklart för barn
              och ungdomar att vara intresserade. Vi vet att intresset för matematik
              och naturvetenskapliga ämnen är lågt. Det är klart att mycket
              måste göras genom en vitalisering av pedagogiken, men jag tror
              också att man ibland är tvingad att göra sådant som inte är kul.
            </seg>
          </u>
          <u>
            <seg>
              Det behövs en liten push för att det ska hända någonting.
            </seg>
          </u>
          <u>
            <seg>
              Att eleven får ett betyg i matematik har betydelse.
            </seg>
          </u>
          <u>
            <seg>
              Det är ett pedagogiskt verktyg som man kan använda, om det är
              rätt utformat. Det ska inte underskattas. Det vore olyckligt om
              vi fick en situation där bara intresset fick prägla vad eleverna
              skaffar sig undervisning om. Då skulle vi icke kunna rekrytera
              naturvetare, något som vi redan i dag har problem med. Jag tror
              tyvärr att vi inte får vara överromantiska i dessa frågor.
            </seg>
          </u>
          <note type="speaker">
            Anf. 48 GUNNAR GOUDE (mp) replik:
          </note>
          <u>
            <seg>
              Fru talman! Det är mycket som jag här tillvitas.
            </seg>
          </u>
          <u>
            <seg>
              Det romantiska tror jag inte att jag riktigt kan leva upp till.
            </seg>
          </u>
          <u>
            <seg>
              Det var bra att vi till sist fick besked om att det inte finns
              något samband mellan resultat och resurser.
            </seg>
          </u>
          <u>
            <seg>
              Jag nämnde att man från moderat och tidigare från folkpartistiskt
              håll har sopat under mattan det förhållandet att man tagit bort
              20 % av resurserna och att vi inte har speciallärare, specialpedagoger
              och skolpsykologer som kan ta hand om problemen.
            </seg>
          </u>
          <u>
            <seg>
              Med att få resurser menar vi att vi ska få tillbaka dessa kategorier
              till skolan. Det är inte gratis. Det verkar konstigt att det inte
              skulle ha någon betydelse.
            </seg>
          </u>
          <u>
            <seg>
              Det tror jag inte alls på.
            </seg>
          </u>
          <u>
            <seg>
              I betygsfrågan har vi helt olika uppfattningar, som vi inte behöver
              tjata om. Däremot är den individuella uppföljningen mycket viktig.
              Det är något konstigt med betygen. Kan inte Beatrice Ask tänka
              sig att man kan ha ett annat förhållningssätt till eleverna?
            </seg>
          </u>
          <u>
            <seg>
              Det är klart att eleverna ibland får göra saker som är tråkiga.
              När man t.ex. undervisar en elev i klarinettspel tränar man lite
              grann melodispel men kommer sedan till en punkt där eleven måste
              träna några skalor för att få upp snabbheten och moduleringen
              i ett visst stycke. Det är inte så kul att träna skalor, men eleven
              gör det därför att han eller hon har ett intresse av att kunna
              spela detta stycke. Sedan eleven har tränat skalorna och spelat
              stycket kommer glädjen över att det går bättre. Men om man säger
              att eleverna ska träna skalor för att få betyget Väl godkänd,
              tycker de att jag inte är riktigt klok.
            </seg>
          </u>
          <u>
            <seg>
              Detta är den situation som råder mellan lärare och elever. Betyg
              är inte något bra pedagogiskt hjälpmedel.
            </seg>
          </u>
          <note type="speaker">
            Anf. 49 EVA JOHANSSON (s):
          </note>
          <u>
            <seg>
              Fru talman! Jag vill börja med att yrka bifall till utbildningsutskottets
              förslag och avslag på samtliga reservationer.
            </seg>
          </u>
          <u>
            <seg>
              Inte heller jag kommer att kommentera alla de
            </seg>
          </u>
          <u>
            <seg>
              284 motionsyrkandena. Utskottet konstaterar att de flesta frågor
              som tas upp redan är under behandling i olika utredningar och
              arbetsgrupper eller bereds av regeringen.
            </seg>
          </u>
          <u>
            <seg>
              Självklart ska vi debattera skolan och redovisa var vi står i
              de olika partierna, men det är något helt annat än att gå till
              regeringen och tala om för den att den ska göra det som den redan
              håller på med. Det brukar kallas att slå in öppna dörrar. Därför
              yrkar majoriteten i utskottet avslag på en mängd motionsförslag.
            </seg>
          </u>
          <u>
            <seg>
              Det betyder inte att alla de förslagen i sak är fel.
            </seg>
          </u>
          <u>
            <seg>
              Vi brukar ju också ha den ordningen att när en utredning arbetar
              avvaktar vi dess resultat för att få ett gott underlag för beslut.
              Det kan ibland vara en tålamodsprövande arbetsmetod, men den har
              visat sig bra. Den ger utrymme både för en bred diskussion utanför
              kammaren och för eftertanke här innan vi binder oss för en lösning.
            </seg>
          </u>
          <u>
            <seg>
              Utskottet har också föreslagit att kammaren ska avslå en massa
              yrkanden på den grunden att det inte är riksdagen som ska fatta
              beslut om dem.
            </seg>
          </u>
          <u>
            <seg>
              En av Skollagskommitténs uppgifter är att se på hur rollfördelningen
              mellan skolans olika aktörer kan göras tydligare och att föreslå
              avskaffande av onödiga regleringar. Det vore olyckligt om riksdagen
              i dag fattade beslut om sådant som vi redan har uppdragit åt andra
              att besluta om - skolorna själva, kommunerna eller någon annan
              huvudman.
            </seg>
          </u>
          <u>
            <seg>
              Jag vill ändå göra några kommentarer i vissa sakfrågor. Min kollega
              Eva Marcusdotter kommer senare att ta upp några avsnitt i betänkandet
              som handlar om värdegrunden, mobbning och annan kränkande behandling
              och elev- och föräldrainflytande.
            </seg>
          </u>
          <u>
            <seg>
              För oss socialdemokrater har skolan alltid varit viktig. Vi ser
              den som vårt allra viktigaste gemensamma instrument för att ge
              alla barn och ungdomar en god start i livet och möjligheter till
              personlig utveckling. För det krävs kunskap. Det är så självklart
              att det ibland inte sägs. Ibland har det tolkats som att vi inte
              anser att kunskap är viktig.
            </seg>
          </u>
          <u>
            <seg>
              Ingenting kan vara mer felaktigt. Det motsägs också av det faktum
              att Sverige under den tid som vi haft socialdemokratiska regeringar
              gjort mycket stora satsningar på skolan. Vi anser att den är så
              viktig att den har fått gå före många andra viktiga verksamheter
              också under de år när det var snålt.
            </seg>
          </u>
          <u>
            <seg>
              Jag vill påminna om den femmiljarderssatsning som inleds i år
              och går direkt ut till skolorna för att ge alla goda möjligheter
              att nå målen. Den kompletteras också av ett särskilt stöd som
              riktas direkt till de skolor där man har svårast att nå målen.
            </seg>
          </u>
          <u>
            <seg>
              Skolans kompensatoriska roll kan inte nog understrykas. Barn
              och unga föds med och växer upp med vitt skilda förutsättningar.
              Skolans roll är att låta varje barn utvecklas efter sin förmåga
              och sina förutsättningar och att stärka varje barns självförtroende
              och vilja att lära.
            </seg>
          </u>
          <u>
            <seg>
              Det betyder att varje resursfördelningsmodell som går ut på lika
              tilldelning till alla måste avvisas. Det ska i stället vara rättvis
              tilldelning för att i samma mån tillgodose varje barns behov.
            </seg>
          </u>
          <u>
            <seg>
              Det utesluter moderaternas nationella skolpeng.
            </seg>
          </u>
          <u>
            <seg>
              Den skulle i praktiken omöjliggöra hänsynstagande till de stora
              skillnader som finns lokalt. Den skulle också väsentligt försvåra
              möjligheten att ta hänsyn till varje barns egen situation.
            </seg>
          </u>
          <u>
            <seg>
              Om vi tror att kunskaper är en källa till framgång och utveckling
              och att kunskaper ger den enskilde individen de bästa möjligheterna
              att göra sina egna livsval kan man inte dra någon annan rimlig
              slutsats än att de ska ges till alla och även till den som har
              en komplicerad inlärningssituation.
            </seg>
          </u>
          <u>
            <seg>
              Med det som utgångspunkt är det väldigt svårt att förstå de krafter
              som vill använda vårt skolväsende för att sortera barn i olika
              kategorier och efterhand sortera ut dem som har det allra jobbigast.
            </seg>
          </u>
          <u>
            <seg>
              Jag hoppas i stället att skolan med de förstärkta resurserna,
              den nya lärarutbildningen och inte minst den ökade friheten som
              försöken med slopad timplan och ett ökat lokalt inflytande för
              föräldrar och elever ger i ännu högre grad ska göra att den klarar
              sitt uppdrag.
            </seg>
          </u>
          <u>
            <seg>
              Fru talman! Det förtjänar att sägas att det dagligen uträttas
              stordåd i skolan. Svartmålningen av skolan är orättvis både mot
              personal och elever. Det konstaterandet är inte ett försök att
              släta över och blunda för de brister som finns. Om man inte förmår
              att se allt det som är bra blir tilltron till vår förmåga att
              bidra till förbättringar också naggad i kanten. Det vill jag skicka
              med till en och annan meddebattör.
            </seg>
          </u>
          <u>
            <seg>
              När vi i riksdagen diskuterar skolan är betygen alltid en het
              fråga. Efter Gunnar Goudes anförande vill jag bara inskränka mig
              till att i hög grad instämma i det han sade på den punkten. Att
              låta detta gamla men ändå så outvecklade system för någon slags
              kvalitetsmätning få en ännu större tyngd, som några partier vill,
              anser vi vara direkt olämpligt. Därför yrkar vi avslag på alla
              sådana yrkanden.
            </seg>
          </u>
          <u>
            <seg>
              Det är däremot viktigt att stärka uppföljningen, utvärderingen
              och kvalitetskontrollen i skolan. Där har vi inte hittat alla
              former än. Men det sker en ständig utveckling åt rätt håll. Det
              blir allt lättare för oss, elever, lärare och föräldrar att skaffa
              sig en bra bild av skolan som underlag för beslut. Det är viktigt.
            </seg>
          </u>
          <u>
            <seg>
              Annars riskerar vi att komma fel.
            </seg>
          </u>
          <u>
            <seg>
              Vid sidan av Skolverkets förstärkta roll i uppföljning och utvärdering
              deltar Sverige också i internationella utvärderingar. Det är oerhört
              väsentligt att svensk skola granskas också av andra ögon än våra
              egna.
            </seg>
          </u>
          <u>
            <seg>
              Till sist vill jag göra några kommentarer till motioner som handlar
              om skolans ämnen, både de nuvarande och önskemål om nya.
            </seg>
          </u>
          <u>
            <seg>
              Att försöka att klämma in ännu mer utan att våga säga att vi
              då måste minska någon annanstans är jag rädd för riskerar att
              öka stressen utan att det leder till något positivt resultat.
              Tron på skolans roll är bra.
            </seg>
          </u>
          <u>
            <seg>
              Men vi måste vara realister när det kommer till att försöka se
              vad skolan kan klara.
            </seg>
          </u>
          <u>
            <seg>
              Idrottsämnet är ett av de ämnen som många har motionerat om.
              Utskottet delar farhågorna om ökad ohälsa som beror på att vi
              sitter för stilla. Vi delar motionärernas syn på att idrottsämnet
              är viktigt. Därför har också den socialdemokratiska regeringen
              tagit initiativ till att öka timantalet både i grundskolan och
              i gymnasieskolan.
            </seg>
          </u>
          <u>
            <seg>
              Jag tycker också i ärlighetens namn att man måste säga att vi
              inom ramen för skolans verksamhet inte kan tillfredsställa barns
              hela rörelsebehov. Det är betydligt mycket större än så. Det går
              inte heller att göra enbart inom timplanen. Skolan kan stimulera
              till ökad fysisk aktivitet också på andra sätt, t.ex. under rasterna.
            </seg>
          </u>
          <u>
            <seg>
              Skolgårdens utformning är oerhört viktig. Där ska inbjudas till
              lek. Det är viktigt vilket förhållningssätt de vuxna på skolan
              har. De ska uppmuntra till rörelse.
            </seg>
          </u>
          <u>
            <seg>
              Jag tror också att skolan i aktiv samverkan med föreningslivet
              kan bidra till att lägga grunden för ett livslångt intresse hos
              människor för idrott och att vara fysiskt aktiva på annat sätt.
              Självklart har också föräldrarna en oerhört viktig roll för att
              ge sina barn goda vanor när det gäller valet av fritidsaktiviteter.
            </seg>
          </u>
          <u>
            <seg>
              Fru talman! Det finns många fler frågor som hade förtjänat en
              kommentar, men tiden räcker inte till. Jag får hänvisa till betänkandet.
            </seg>
          </u>
          <note type="speaker">
            Anf. 50 KALLE LARSSON (v) replik:
          </note>
          <u>
            <seg>
              Fru talman! Det är lätt att instämma i mycket av det som Eva
              Johansson här föredrar för kammaren.
            </seg>
          </u>
          <u>
            <seg>
              Ett sådan exempel är när Eva Johansson beskriver betygen som
              ett gammalt och undermåligt system.
            </seg>
          </u>
          <u>
            <seg>
              Det har vi i Vänsterpartiet tyckt länge. Vi vet också från den
              här debatten och många andra att också
            </seg>
          </u>
          <u>
            <seg>
              Miljöpartiet anser det.
            </seg>
          </u>
          <u>
            <seg>
              Man blir då lite undrande inför varför man inte från socialdemokraternas
              sida ändå är beredd att pröva en försöksverksamhet med en betygsfri
              grundskola. Det har vi föreslagit i detta betänkande, och det
              vill socialdemokraterna avslå.
            </seg>
          </u>
          <u>
            <seg>
              Min fråga gäller i första hand sex- och samlevnadsundervisningen
              i skolan. Vi har för drygt ett år sedan haft en stor debatt här
              i kammaren och också i samhället i övrigt kring pornografi och
              vilken inskränkning det innebär för människors möjligheter att
              utveckla en jämställd och frigjord sexualsyn att behöva matas
              av pornografins budskap och för all del emellanåt också av nymoralisternas
              budskap.
            </seg>
          </u>
          <u>
            <seg>
              Min fråga handlar om just detta. I den debatt som vi hade i kammaren
              angav Marita Ulvskog, som jag sade i mitt anförande, att man vill
              bryta utvecklingen och göra mer. Min fråga till Eva Johansson
              är: Vad mer vill socialdemokraterna göra när det gäller sexoch
              samlevnadsundervisningen?
            </seg>
          </u>
          <note type="speaker">
            Anf. 51 EVA JOHANSSON (s) replik:
          </note>
          <u>
            <seg>
              Fru talman! Jag kan bara hålla mig till det som handlar om skolan.
              Jag tycker att det är rimligt i den här debatten. Sedan finns
              det säkert mycket som går att göra inom andra politikområden än
              skolan.
            </seg>
          </u>
          <u>
            <seg>
              Skolan och rektor i skolan har ett tydligt uppdrag och ansvar
              för att t.ex. sex- och samlevnadsfrågorna precis som allting annat
              behandlas sakligt och allsidigt. Dessutom är värdegrunden tydlig
              och bör kunna vara en bra utgångspunkt också för en undervisning
              och dialog i de frågor som Kalle Larsson tar upp, och som han
              tydligen kommer att ställa till alla debattörer. Jag vet inte
              vad Kalle Larsson vill att riksdagen ska göra mer på den punkten.
              Är det någonting som han tycker är otydligt i den reglering som
              i dag finns av skolan får vi väl höra om det.
            </seg>
          </u>
          <u>
            <seg>
              Vi använder fortfarande betygen som ett urvalsinstrument. Grundskolans
              betyg används som urvalsinstrument till gymnasieskolan, och gymnasieskolans
              betyg används fortsatt upp i utbildningssystemet.
            </seg>
          </u>
          <u>
            <seg>
              Innan vi har hittat ett bättre sätt att klara intagningen har
              vi betygen att tillgå.
            </seg>
          </u>
          <u>
            <seg>
              I ett läge när det finns en utbildningsplats för alla och där
              man inte behöver tacka nej till någon som vill komma in på en
              speciell utbildning har vi minskat betydelsen av betyg. Då ser
              inte jag att betygen har kvar någon roll. Rollen som information
              till föräldrarna är överspelad sedan länge tillbaka. Den har tagits
              över av utvecklingssamtalen.
            </seg>
          </u>
          <note type="speaker">
            Anf. 52 KALLE LARSSON (v) replik:
          </note>
          <u>
            <seg>
              Fru talman! Jag lyssnar, och jag hör vad Eva Johansson säger
              när det gäller betygen och framtiden.
            </seg>
          </u>
          <u>
            <seg>
              Jag ser fram emot ett kommande arbete där vi kan försöka skapa
              en skola - både gymnasieskola och en högre utbildning - där det
              inte längre är nödvändigt med betygen som urvalsinstrument. Vi
              är uppenbarligen överens om att betygen inte är särskilt bra ens
              på detta. Därför ska vi väl gemensamt försöka sträva i en sådan
              riktning att vi på sikt kan avskaffa betygen. Det har varit vårt
              mål länge.
            </seg>
          </u>
          <u>
            <seg>
              När det gäller sex- och samlevnadsundervisningen så kan man ju
              välja att göra som Eva Johansson och säga att allt är gott och
              väl - för så upplever jag svaret. Rektor har ansvaret, och det
              ska fungera. Problemet är att det trots allt inte fungerar. I
              den nationella kvalitetsgranskning som Skolverket genomförde 1999
            </seg>
          </u>
          <u>
            <seg>
              på uppdrag av regeringen är resultatet mycket tydligt:
            </seg>
          </u>
          <u>
            <seg>
              Det fungerar inte på väldigt många skolor runtom i landet. Trots
              att rektor har detta uppdrag, som Eva
            </seg>
          </u>
          <u>
            <seg>
              Johansson nämner, så angav Marita Ulvskog i en debatt som vi
              förde för ett år sedan att man ville göra mer och bryta utvecklingen.
              Och inte bryter man utvecklingen genom att en gång till säga att
              man ska göra det som man en gång tidigare har sagt att man ska
              göra! Tvärtom måste nya initiativ tas och nya insatser göras.
              Vi har lagt fram ett stort antal sådana förslag.
            </seg>
          </u>
          <u>
            <seg>
              Låt mig ta ett exempel. Vi nämner möjligheten att granska läromedel.
              Vi får till svar från majoriteten att någon särskild statlig granskning
              av innehållet i läromedel inte förekommer. Nej, just det - det
              är därför vi skulle vilja att en sådan genomfördes.
            </seg>
          </u>
          <u>
            <seg>
              Med läromedel kan man mena väldigt mycket.
            </seg>
          </u>
          <u>
            <seg>
              Man kan avse allt som används i undervisningen för att man ska
              kunna lära sig någonting. Men man kan också begränsa det något.
              Så har man t.ex. gjort i det utmärkta material som jag nu har
              i min hand. Det heter Genus och text: När kan man tala om jämställdhet
              i fysikläromedel? och är en rapport från
            </seg>
          </u>
          <u>
            <seg>
              Skolverket. Den handlar alltså om jämställdhet i fysikläromedel,
              och den ger en mycket bra bild och är ett bra underlag för många
              lärare som vill genomföra en kritisk granskning av den egna situationen
              och undervisningen.
            </seg>
          </u>
          <u>
            <seg>
              Varför finns det inte mer material av just den här typen? Uppenbarligen
              görs ju sådana här granskningar ibland. Vi föreslår att de ska
              göras oftare, men
            </seg>
          </u>
          <u>
            <seg>
              Socialdemokraterna vill avslå det. Varför?
            </seg>
          </u>
          <note type="speaker">
            Anf. 53 EVA JOHANSSON (s) replik:
          </note>
          <u>
            <seg>
              Fru talman! Nu drar Kalle Larsson lite för hastiga slutsatser
              av vad som står i betänkandet. Det är inte så att vi inte vill
              att det ska granskas. Tvärtom anser vi att detta granskningsuppdrag
              redan finns. Det fullgörs ju också, som Kalle Larsson själv har
              gett ett exempel på här. Det behövs inte något speciellt ansvar
              för att titta just på läromedel - det ingår redan i Skolverkets
              granskningsuppdrag.
            </seg>
          </u>
          <u>
            <seg>
              Jag vet alltså fortfarande inte riktigt vad mer som
            </seg>
          </u>
          <u>
            <seg>
              Kalle Larsson vill ha ut av detta. Det finns! Vad som ska göras
              är redan gjort, brukar man säga. Och det gäller i det här fallet.
            </seg>
          </u>
          <note type="speaker">
            Anf. 54 BEATRICE ASK (m) replik:
          </note>
          <u>
            <seg>
              Fru talman! Det var roligt att äntligen få höra Eva
            </seg>
          </u>
          <u>
            <seg>
              Johansson framhålla betydelsen av kunskap. Min enkla fråga är
              varför ni alltid säger nej till insatser som gör att alla elever
              kan nå grundskolans mål. Vi har nämligen en situation där förfärligt
              många barn och ungdomar inte får de grundläggande kunskaperna.
            </seg>
          </u>
          <u>
            <seg>
              I samma diskussion får vi höra Eva Johansson säga att Socialdemokraterna
              konsekvent säger nej till betyg. Och inte bara det - ni jobbar
              också för att motarbeta omdömen. Ni har ju faktiskt förbjudit
              skolorna att ge strukturerad information om den enskilda elevens
              kunskaper till föräldrarna. Det är t.o.m.
            </seg>
          </u>
          <u>
            <seg>
              så att kommuner som försöker öka informationsutbytet med familjerna
              anmäls och jagas på bästa juridiska sätt för att försöka få stopp
              på verksamheten.
            </seg>
          </u>
          <u>
            <seg>
              Detta är mycket märkligt. Jag kan inte begripa det, men jag skulle
              vilja att Eva Johansson förklarade för mig vilket skälet är. Varför
              ska föräldrar behöva vända sig till en fristående skola för att
              få korrekt information och en kvalificerad individuell uppföljning
              av det egna barnets kunskapsutveckling - om ni nu tycker att kunskap
              är viktigt? Varför kan man inte förvänta sig att i den kommunala
              skolan få någonting annat än samtal?
            </seg>
          </u>
          <u>
            <seg>
              Jag har precis missat ett utvecklingssamtal i skolan, men jag
              är mycket väl införstådd med hur de ser ut. De är inte alls helt
              ointressanta, men de utgör inte den kvalificerade och noggranna
              uppföljning av ett barns kunskapsutveckling som vi efterlyser.
            </seg>
          </u>
          <u>
            <seg>
              Betyg är inte den enda lösningen, och omdömen är det inte heller.
              Det finns säkert mycket annat som kan göras. Men jag undrar -
              och det tycker jag att
            </seg>
          </u>
          <u>
            <seg>
              Eva Johansson ska svara på - varför ni konsekvent säger nej till
              alla verktyg för att försöka leva upp till den nyvunna insikten
              om hur viktigt det är för var och en att ha gedigna kunskaper.
            </seg>
          </u>
          <note type="speaker">
            Anf. 55 EVA JOHANSSON (s) replik:
          </note>
          <u>
            <seg>
              Fru talman! Jag tycker att det är en trist tendens att det i
              de här debatterna ägnas så mycket tid åt att konsekvent och medvetet
              försöka missförstå och misstolka vad andra partier gör och vill
              i skoldebatten.
            </seg>
          </u>
          <u>
            <seg>
              Det är inte förbjudet för skolan att ge information om elevernas
              skolarbete. Det är tvärtom påbjudet att det ska ske. Däremot tror
              vi inte att det är bra att försöka sammanfatta en sådan information
              i enskilda bokstäver och siffror. Det behövs hela meningar för
              att klara det. Det är därför utvecklingssamtalens roll har stärkts.
              Det är därför vi gick ifrån de gamla kvartssamtalen och i stället
              sade: Detta ska vara ett utvecklingssamtal där skolans personal,
              elever och föräldrar deltar. Om man tycker att det är nödvändigt
              så kan man sätta ned på ett papper vad som har avhandlats under
              ett sådant här samtal - visst! Men har samtalet varit av den karaktär
              som vi menar med ett utvecklingssamtal så är enstaka siffror och
              bokstäver inte nog för att sammanfatta det. För det behövs hela
              meningar.
            </seg>
          </u>
          <u>
            <seg>
              Jag undrar vad Beatrice Ask och Moderaterna tror att vi har för
              motiv för att satsa så mycket resurser -
            </seg>
          </u>
          <u>
            <seg>
              t.o.m. i en tid när det har varit mycket snålt om den varan -
              på skolan, om det inte vore för att vi tycker att kunskap är viktigt.
              Detta har jag sagt vid många tillfällen i den här kammaren, och
              Beatrice Ask säger varje gång: Äntligen säger Socialdemokraterna
              att kunskap är viktigt.
            </seg>
          </u>
          <u>
            <seg>
              Någon gång måste det väl ändå gå in att det är därför som vi
              har en skola! Någon annan anledning finns just inte. I så fall
              skulle skolan se helt annorlunda ut.
            </seg>
          </u>
          <note type="speaker">
            Anf. 56 BEATRICE ASK (m) replik:
          </note>
          <u>
            <seg>
              Fru talman! Det är väl inte så konstigt om man blir glad över
              att ni lyfter fram kunskapernas betydelse, eftersom ni sällan
              gör någonting annat än pratar om skolans sociala roll, skolan
              som en mötesplats, demokratisk skolning och sådana saker. Det
              är viktiga uppgifter, men faktiskt inte skolans huvuduppgifter
              enligt vår mening.
            </seg>
          </u>
          <u>
            <seg>
              Det är riktigt att det inte är förbjudet för skolorna att ge
              information till föräldrarna. Men det är dessvärre så att ni på
              initiativ i en proposition för ett par år sedan tog bort rätten
              för skolor att ge omdömen. Det handlar inte nödvändigtvis om enstaka
              bokstäver, siffror, stjärnor eller vad det nu kan vara - ett omdöme
              kan mycket väl formuleras som ett brev.
            </seg>
          </u>
          <u>
            <seg>
              Men ni försöker förbjuda för skolorna att bestämma sig för att
              konsekvent under hela skoltiden ge den här typen av skriftlig
              dokumentation till föräldrarna! Det tycker jag är synd. När man
              ska fästa ned resultat på ett papper så tvingas man nämligen till
              en systematik som gör att man många gånger blir tydligare - åtminstone
              är det oftast så - än när man pratar.
            </seg>
          </u>
          <u>
            <seg>
              Det är möjligt att utvecklingssamtalen har förbättrats, men inte
              på ett våldsamt sätt. Jag har inte fått några signaler om det,
              och jag har inte heller erfarenhet själv som förälder av att det
              har skett några dramatiska förbättringar.
            </seg>
          </u>
          <u>
            <seg>
              Detta är en olycka, därför att om vi ska nå resultat så behövs
              det ordentlig utvärdering. Det visar också de försök från Stockholm
              som har varit uppe till diskussion tidigare. Där har man gett
              rektorerna ansvar för att ta del av en personlig kunskapsuppföljning,
              och detta ger en helt annan dynamik när det gäller undervisningen
              och det pedagogiska ledarskapet. Jag saknar insikt om detta i
              den socialdemokratiska politiken.
            </seg>
          </u>
          <u>
            <seg>
              Jag skulle också gärna vilja veta om Eva Johansson är nöjd med
              hur skolorna använder skollagens utrymme för flexibilitet och
              anpassning efter enskilda elevers behov. Det var det som jag inledde
              mitt anförande med.
            </seg>
          </u>
          <note type="speaker">
            Anf. 57 EVA JOHANSSON (s) replik:
          </note>
          <u>
            <seg>
              Fru talman! Det finns i allmänhet ett mycket större utrymme för
              egna initiativ och tankar om hur man vill lägga upp skolarbetet
              än vad som utnyttjas ute i skolorna. Jag tycker att vi ska hjälpas
              åt med att se till att det utrymme som finns faktiskt används.
              Jag tror nämligen att det skulle komma både personal och elever
              till godo.
            </seg>
          </u>
          <u>
            <seg>
              Det finns möjligheter i dag till den flexibilitet som
            </seg>
          </u>
          <u>
            <seg>
              Beatrice Ask pratar om - möjligheten att korta eller förlänga
              grundskoletiden. Den flexibiliteten finns i lagstiftningen. Den
              utnyttjas kanske inte heller i den grad som vore bäst i varje
              enskilt fall, men det vet vi inte.
            </seg>
          </u>
          <u>
            <seg>
              Jag förstår den unga människa som, efter att ha gått nio år i
              grundskolan och inte klarat att få godkänt i de ämnen som behövs
              för att komma vidare in på ett nationellt program, säger att man
              i alla fall helst vill följa med sina kompisar till gymnasieskolan
              och fortsätta att läsa de här ämnena där för att få den kompetens
              som krävs för att ta sig in på det nationella program som man
              vill gå på. Det är inte så märkligt att man inte vill stanna kvar
              på sin gamla skola. Det viktiga är ju att det, på den gymnasieskola
              dit den här eleven kommer, finns den kompetens som krävs för att
              se till att han eller hon kan komplettera sina kunskaper ordentligt.
            </seg>
          </u>
          <note type="speaker">
            Anf. 58 ULF NILSSON (fp) replik:
          </note>
          <u>
            <seg>
              Fru talman! Eva Johansson sade inledningsvis att man inte kan
              stoppa in allting i skolan så länge man inte når målen i fråga
              om viktiga baskunskaper. Det är någonting som jag verkligen instämmer
              i. Därför har även Folkpartiet avstått från att tillstyrka en
              hel del motioner som vill splittra bilden i skolan genom att sätta
              mindre fokus på kunskapsmålen. Jag hoppas att Eva Johanssons resonemang
              om kunskaper kan leda till att vi i framtiden slipper sådana här
              hopplösa diskussioner om att slopa kravet på godkänt i basämnena
              svenska, engelska och matematik för att gå vidare till gymnasiet.
              Det kom ju ett förslag från
            </seg>
          </u>
          <u>
            <seg>
              Skolverket om detta för några månader sedan.
            </seg>
          </u>
          <u>
            <seg>
              Eva Johansson säger att skolan ska vara kompensatorisk. Jag brukar
              säga att skolan är samhällets viktigaste verktyg för att ge alla
              lika chanser och möjligheter. Mot den bakgrunden undrar jag hur
              Eva
            </seg>
          </u>
          <u>
            <seg>
              Johansson ser på siffrorna om att aldrig, sedan det här betygssystemet
              genomfördes, har så många gått ut grundskolan utan fullständiga
              betyg. Varför är ni inte bara rädda för betyg utan också rädda
              för en rejäl utvärdering? Socialdemokraterna har tagit bort kravet
              på ett diagnostiskt eller nationellt prov i årskurs 5. Ni säger
              nej till vårt förslag att göra en rejäl nationell utvärdering
              redan i årskurs 3 för att kunna sätta in hjälp och stöd när det
              behövs. Varför är ni fortfarande så rädda för en tydlig utvärdering?
              Det hänger också samman med er rädsla för tydliga skriftliga omdömen.
            </seg>
          </u>
          <note type="speaker">
            Anf. 59 EVA JOHANSSON (s) replik:
          </note>
          <u>
            <seg>
              Fru talman! Jag noterade att Ulf Nilsson i sitt anförande sade
              att elevernas misslyckande inte är personalens fel. Det är inte
              lärarnas eller skolledningens fel att elever misslyckas med att
              nå skolans mål, utan det är politikernas fel att fler och fler
              saknar godkända betyg. Ja, det är kanske precis på det sättet,
              Ulf
            </seg>
          </u>
          <u>
            <seg>
              Nilsson. De besparingar som vi har tvingats till - och man kan
              diskutera upphovet till detta tvång - tillsammans med våra kolleger
              i kommunerna under 90-
            </seg>
          </u>
          <u>
            <seg>
              talet - detta snåla, trista 90-tal - gav en sämre grund för lärande
              för de elever som nu är i färd med att gå ut grundskolan. Det
              här säger någonting mycket viktigt, nämligen att det nog ändå
              finns ett samband, även om det inte erkänns av alla. Det finns
              nog ändå ett samband mellan hur många vuxna som finns runt unga
              människor till stöd i deras lärande och de ungas framsteg. Jag
              är helt övertygad om att det är på det sättet. Därför är det så
              viktigt att vi prioriterar skolan nu när resurserna finns.
            </seg>
          </u>
          <u>
            <seg>
              Det skulle vara bra om vi kunde få ett mer uttalat stöd från
              Folkpartiet. Jag saknar verkligen Folkpartiet
            </seg>
          </u>
          <u>
            <seg>
              - jag har sagt det förut - som en inspirerande kraft i skoldebatten.
              Jag tycker att det är synd att ni har halkat in i en fålla med
              kontroll, straff och utslagning i stället för att delta i en riktig
              debatt om skolan.
            </seg>
          </u>
          <note type="speaker">
            Anf. 60 ULF NILSSON (fp) replik:
          </note>
          <u>
            <seg>
              Fru talman! Varför säger då Eva Johansson nej till våra förslag
              om politiska beslut som skulle ge skolorna stöd. Jag tänker på
              politiska beslut om utvärdering redan i årskurs 3. Sådana politiska
              beslut skulle ge möjlighet att ge tydlig information till föräldrar.
              De skulle öka skolornas möjligheter att tidigt ge stöd till just
              de elever som behöver det. Men ni säger ju nej till förslag om
              en tydlig tidig utvärdering i skolan.
            </seg>
          </u>
          <note type="speaker">
            Anf. 61 EVA JOHANSSON (s) replik:
          </note>
          <u>
            <seg>
              Fru talman! Nej, det gör vi inte. Det finns ett krav på skolan
              att ständigt utvärdera sin verksamhet, och det sker också i vardagen,
              Ulf Nilsson. Det är inte så att det saknas kunskap bland skolans
              personal om de luckor som eleverna har, precis som Gunnar Goude
              sade. Det inte det som är det stora problemet. Man ser luckorna
              och man ser behovet, men man har inte alltid resurser nog för
              att vara det stöd som den enskilda eleven behöver. Det är därför
              som det är så oerhört viktigt att det kommer mer pengar till skolorna
              nu så att de kan anställa fler. På så sätt kan de se till att
              det finns någon som kan hjälpa till när en elev kört fast. Det
              är inte fler prov som behövs. Det behövs fler vuxna runt barnen.
            </seg>
          </u>
          <u>
            <seg>
              Det kan nog vara spännande att få något slags lista på hur det
              går i olika kommuner och olika skolor.
            </seg>
          </u>
          <u>
            <seg>
              Men jag tycker att det är att spendera fel om man använder kraft
              och resurser till detta i stället för att se till att barnen får
              det stöd de behöver.
            </seg>
          </u>
          <note type="speaker">
            Anf. 62 YVONNE ANDERSSON (kd) replik:
          </note>
          <u>
            <seg>
              Fru talman! Jag skulle vilja höra lite grann om detta med individualiseringen
              och flexibiliteten i kombination med betygsdiskussionen. Jag kan
              inte riktigt förstå var individualiseringen kommer in om man inte
              kan använda betyg som ett komplement till utvecklingssamtalen.
            </seg>
          </u>
          <u>
            <seg>
              Det är väldigt mycket som avhandlas i skolans värld. De här betygen
              är ju faktiskt utformade och konstruerade utifrån kriterier för
              de mål som ska uppfyllas. När ska den enskilda eleven få känna
              och veta att nu har man nått det här målet och nu har man nått
              nästa mål? Det skulle vara ett slags kvitto på att en viss del
              är uppnådd. Det har vi ju i princip på alla andra områden i samhället.
            </seg>
          </u>
          <u>
            <seg>
              Jag ser betygen som en viktig del av individens möjligheter att
              få ta del av den bedömning som sker av hennes eller hans kunskapsutveckling.
              Jag ser det som ett viktigt kommunikationsmedel och som ett komplement
              till utvecklingssamtalen för att tala om för föräldrar hur långt
              deras barn har kommit.
            </seg>
          </u>
          <u>
            <seg>
              Faran är ju nu att ni gör hela skolan mer och mer kollektivistisk.
              Det gör att individen inte känner sitt rättmätiga människovärde
              i de här sammanhangen.
            </seg>
          </u>
          <u>
            <seg>
              Lärandet är ju en sådan viktig del av arbetet i skolan.
            </seg>
          </u>
          <u>
            <seg>
              Hur tänker ni om betygen? Vilken vokabulär ska vi använda? Vi
              kan inte ha hela meningar om varenda kunskapsdel i alla olika
              ämnen.
            </seg>
          </u>
          <note type="speaker">
            Anf. 63 EVA JOHANSSON (s) replik:
          </note>
          <u>
            <seg>
              Fru talman! Jag har trott att Yvonne Andersson och jag har delat
              uppfattning om vad som ligger i värdegrunden och människovärdet,
              men jag förstår att det är någonting annat som Yvonne Andersson
              tänker på när hon tar in människovärdet och betygen i samma mening.
              Att människovärdet skulle kunna betygssättas på något sätt är
              väldigt främmande för mig.
            </seg>
          </u>
          <u>
            <seg>
              Jag noterade att Yvonne Andersson i sitt anförande tidigare pratade
              väldigt mycket om skolan som ett systemfel, om likformighet och
              statiskhet. Jag funderade på om Yvonne Andersson inte har sett
              och hört någonting av den utveckling som sker. Jag tänker på de
              ökade resurserna och de möjligheter de ger för en mer individualiserad
              undervisning, den nya lärarutbildningen som ger nya möjligheter,
              den ökade friheten för utveckling ute i skolorna, elev- och föräldrainflytande
              och timplaneförsöket.
            </seg>
          </u>
          <u>
            <seg>
              Alla de här sakerna har tillsammans i skolorna öppnat för en
              helt annan flexibilitet. Beskriv alltså inte detta som någonting
              likformigt och statiskt därför att någon kan då tro att vi är
              tillbaka i den gamla centralstyrda skolan och i ordningen att
              alla beslut om skolan fattas här. Men vi är inte där nu, så försök
              i stället se att verkligheten är en annan och var med och stimulera
              till att skolorna använder det utrymme som de faktiskt har!
            </seg>
          </u>
          <note type="speaker">
            Anf. 64 YVONNE ANDERSSON (kd) replik:
          </note>
          <u>
            <seg>
              Fru talman! Jag ska inte kivas med Eva Johansson och tjafsa om
              vem som varit ute i flest skolor och tittat närmare på verkligheten,
              utan den verkligheten får väl var och en bedöma.
            </seg>
          </u>
          <u>
            <seg>
              Sanningen är ju den att det när det gäller elevinflytande har
              visat sig att i stället för ökat elevinflytande med stigande ålder
              har blivit precis tvärtom.
            </seg>
          </u>
          <u>
            <seg>
              Det vet Eva Johansson också. I stället för att föräldrar har
              ökat sitt engagemang börjar Hem och Skolaföreningen att leva en
              tynande tillvaro. Det vet Eva
            </seg>
          </u>
          <u>
            <seg>
              Johansson också.
            </seg>
          </u>
          <u>
            <seg>
              Jag tycker inte att vi ska skönmåla bilden. Däremot ska vi tala
              om hur den är och försöka hitta lösningar för att komma vidare.
            </seg>
          </u>
          <u>
            <seg>
              När jag talar om människovärde inbegriper jag också min egen
              upplevelse av mig själv - min egen bild av mina möjligheter och
              min förmåga. Det är i det sammanhanget som jag drog in detta med
              att betygen är ett viktigt komplement till utvecklingssamtalen.
              Det handlar alltså om att jag själv ska förstå hur långt, hur
              nära och i vilken grad, jag har nått de mål som finns i skolan.
              Därför är betygen viktiga.
            </seg>
          </u>
          <u>
            <seg>
              Men vad vi vill ha är fler betygssteg. Där är det lite väl trubbigt,
              så lärarna får i dag sätta plus och minus osv.
            </seg>
          </u>
          <u>
            <seg>
              Visst är pengar jätteviktigt. Vi kristdemokrater har hela tiden
              arbetat för mer pengar till skolan men detta är inte den enda
              lösningen om vi har ett system som gör att människor likformas.
            </seg>
          </u>
          <u>
            <seg>
              När grundskolan blev till och i samband med idéerna från 1946
              års skolkommission hade vi en uppdelning som var sådan att man
              fick fördjupa sig i och läsa fler ämnen och fler områden. Jag
              tycker att det finns en svårighet i de grupperingar och i den
              verksamhet som nu finns i och med att alla i lika hög grad måste
              ha de här delarna.
            </seg>
          </u>
          <u>
            <seg>
              Om skolan är kompensatorisk kan vi väl låta de elever som från
              början haft andra villkor få vad de behöver. Det är vad jag menar
              med flexibilitet.
            </seg>
          </u>
          <note type="speaker">
            Anf. 65 EVA JOHANSSON (s) replik:
          </note>
          <u>
            <seg>
              Fru talman! Vi tycker att grundskolan ska vara en skola för alla
              och är inte beredda att säga att grundskolan så att säga ska få
              lämna någon enda elev bakom sig.
            </seg>
          </u>
          <u>
            <seg>
              Yvonne Andersson frågar när en elev ska få känna att han eller
              hon har nått målen. Helst varje dag, menar jag. Jag tror faktiskt
              att det ibland, framför allt för de små barnen, är nödvändigt
              att målen formuleras så att man väldigt snabbt känner när man
              har nått ett mål och så att man med väldigt korta intervaller
              får tillfälle till utvärdering och sammanfattning. Det tror jag
              är ett betydligt mycket bättre sätt än att efter en termin eller
              ett läsår få en siffra eller en bokstav i ett betygsdokument,
              för det är något som små barn har svårt att förstå.
            </seg>
          </u>
          <u>
            <seg>
              Jag förstod aldrig betygen när jag var liten. Jag trodde att
              jag var en ganska bra person eftersom jag hade bra betyg i svenska,
              matematik och vad det nu var. Men jag vet också att en del kompisar
              som hade det betydligt mycket svårare för sig gick hem med knäckt
              självförtroende och var mycket besvikna på sig själva. Dessutom
              hände detta dagen för jullovet och dagen före sommarlovet. Då
              fanns det inga möjligheter att så att säga få med sig hem en diskussion
              om vad betygen stod för.
            </seg>
          </u>
          <u>
            <seg>
              Jag tror inte att sju-, åtta-, nio- och tioåringar i dag är särskilt
              mycket bättre än vi var på att förstå skillnaden mellan betyg
              på de egna kunskaperna och betyg på sig själv som människa. Detta
              är mina starkaste motiv för att inte vilja gå längre ned vad gäller
              betygssteg.
            </seg>
          </u>
          <note type="speaker">
            Anf. 66 SOFIA JONSSON (c):
          </note>
          <u>
            <seg>
              Fru talman! Det har varit intressant att sitta och lyssna på
              skoldebatten i dag - intressant därför att det, som jag tycker,
              har kommit ett par nya vändningar här under förmiddagen denna
              dag men också intressant därför att man framför allt från vänsterhåll,
              och också från högerhåll, har talat om flexibilitet.
            </seg>
          </u>
          <u>
            <seg>
              Från vänstern har både socialdemokrater och vänsterpartister
              talat om rätten till kunskap i grundskolan.
            </seg>
          </u>
          <u>
            <seg>
              Tråkigt är att man inte kan se i betänkandet, i förslag till
              beslut i riksdagen, att vi inte har möjlighet att vara med och
              påverka och säga: Det här är vår nya skolpolitik.
            </seg>
          </u>
          <u>
            <seg>
              Nu ska vi vara med på att säga att alla elever i grundskolan
              ska få självkänsla och fortsätta i livet med en trygghet som bas
              och med vetskap om att man kan klara av vad man har lust att göra.
              Det handlar alltså om att säga: I grundskolan ska du gå och du
              ska ha rätt att gå ut med godkända kunskaper.
            </seg>
          </u>
          <u>
            <seg>
              Tyvärr har vi inte sett det.
            </seg>
          </u>
          <u>
            <seg>
              Vi i Centerpartiet vill satsa stort och lyfta skolan, men inte
              bara genom ökade resurser. Centerpartiet är det parti som har
              satsat väldigt mycket - mer än regeringen - på skolan, både direkt
              ut till kommunerna och på särskilda program för läs- och skrivutveckling
              samt matematik. Tyvärr går det inte att se våra förslag i dagens
              betänkande. Det beror på att vi i Centerpartiet inte hade möjlighet
              att ha med någon vid utskottets justering.
            </seg>
          </u>
          <note>
            Därför, fru talman, yrkar jag bifall till motion 239
          </note>
          <note>
            avseende yrkande 3.
          </note>
          <u>
            <seg>
              Egentligen kan hela skolpolitiken och frågan om skolan göras
              väldigt enkel genom att vi säger: Vi ska ge, och det krävs, en
              bra start för alla i livet. Vi som sitter i denna kammare har
              möjlighet att ge kommuner och skolor resurser, förutsättningar,
              för att elever, barn, ska få denna rätt till en bra start.
            </seg>
          </u>
          <u>
            <seg>
              Att en skola skickar ut barn som är oförberedda för fortsatt
              lärande, som har otillräckliga kunskaper för det moderna yrkeslivet
              eller som saknar kunskaper för att delta i samhället runtomkring
              är inte bara ett svek, utan det är t.o.m. ett livslångt svek som
              vi ställer oss bakom - ett svek som sällan, om ens någonsin, går
              att göra ogjort. Detta bidrar till en social klyvning i vårt samhälle.
            </seg>
          </u>
          <u>
            <seg>
              Som jag och Centerpartiet ser saken ska skolan ge alla elever
              en lust att lära. Det ska finnas en nyfikenhet och en lust. Skolan
              ska uppmuntra eleverna att tillföra sig kunskaper. Kunskap är
              ju makt - makt att vara med och förändra sitt eget liv, makt att
              kunna se till att man är med och påverkar i samhället och makt
              att se till att den rätta kunskapen bärs.
            </seg>
          </u>
          <u>
            <seg>
              Jag är helt övertygad om att kunskap är den enda hållbara vägen
              fram till verklig social utjämning och lika möjligheter för alla.
              Detta är den absolut viktigaste välfärdsfrågan.
            </seg>
          </u>
          <u>
            <seg>
              Som många sagt här i kammaren i dag har vi flera gånger tidigare
              diskuterat skolan. Vi har också visat på statistiken. Var tionde
              elev går ut grundskolan utan godkända betyg. Vi vet dessutom att
              var femte elev på högstadiet har svårt att läsa och förstå en
              vanlig dagstidning. Trots detta ser vi inte på riksdagens bord
              några tydliga och nya förslag till beslut. Det är dags att sätta
              in krafter!
            </seg>
          </u>
          <u>
            <seg>
              Eva Johansson visade på att ökade resurser kommer till och det
              är väldigt bra. Men var finns helhetssynen? Var finns den syn
              som säger att det nu är dags att ändra på skollagen, att det nu
              är dags att se till att eleverna ska få rätt till kunskap, att
              det nu är dags att se till att vi ger de tydliga redskapen för
              lärare, för föräldrar och för pedagoger i skolan?
            </seg>
          </u>
          <u>
            <seg>
              Ibland är det som att jag börjar tro att det här är en ideologisk
              fråga men jag hoppas verkligen att det inte är så. För mig är
              det naturligt att tro att varje människa - varje barn och varje
              elev - har möjlighet att lyckas, har möjlighet att få sina kunskaper
              i skolan.
            </seg>
          </u>
          <u>
            <seg>
              Detta står i stark kontrast till dem som säger: Vi måste acceptera
              ett visst svinn på vägen. Vi sänker ribban lite grann så att alla
              kommer över på första försöket. Men det är att misstro dem som
              arbetar i skolan och framför allt är det att dra undan mattan
              för eleverna i skolan. Jag vägrar att vara med på beslut som innebär
              att vi återigen ska standardisera, centralisera skolan och likrikta
              den.
            </seg>
          </u>
          <u>
            <seg>
              Häromdagen när vi fick vårbudgeten och jag läste i finansplanen
              fann jag den vara ganska intressant läsning. Där kan man läsa
              att regeringen sedan 1994
            </seg>
          </u>
          <u>
            <seg>
              konsekvent prioriterat vård, skola och omsorg. Skolan, vården
              och omsorgen är välfärdens kärna. Skolan uppvisar goda resultat
              i en internationell jämförelse.
            </seg>
          </u>
          <u>
            <seg>
              Men, säger man, mer än var tionde elev som slutar grundskolan
              är inte behörig till gymnasieskolan.
            </seg>
          </u>
          <u>
            <seg>
              Detta är inte acceptabelt.
            </seg>
          </u>
          <u>
            <seg>
              Sedan vet vi också att Skolverket lämnar rapport efter rapport
              som visar hur resultaten och skolorna ser ut runt om i landet.
              Kan man då bara säga att det är resurser som ska till? Kan man
              då bara stå i talarstolen och säga att vi accepterar ett svinn
              på vägen?
            </seg>
          </u>
          <u>
            <seg>
              Vad, vill jag fråga Eva Johansson, är det som ni är med och påverkar
              er skolminister med? Vilka är de absolut viktigaste nya frågor
              som ska till i skolpolitiken för att vi ska få den bästa skolan
              för eleverna?
            </seg>
          </u>
          <u>
            <seg>
              Vi ska inte glömma bort att det finns många positiva exempel:
              Lärare som med otrolig entusiasm ser till att eleverna i skolan
              lär sig att läsa, räkna och skriva, att eleverna får en känsla
              av att de är bra och att skolan som arbetsmiljö är bra. De positiva
              exemplen ska vi också belysa och lyfta fram, visa på att det är
              exempel som vi kan arbeta med runtomkring i skolan.
            </seg>
          </u>
          <u>
            <seg>
              Kunskap är en rättighet för alla, säger vi. Grunden har vi delat
              in i tre områden. Det är kunskaperna, den lokala makten och lärarrollen.
              Och jag tänkte väldigt snabbt gå igenom dessa tre.
            </seg>
          </u>
          <u>
            <seg>
              För det första gäller det att slå fast individens rätt till kunskaper.
              Vi säger att vi ska slopa den nioåriga grundskolan och införa
              en kunskapsinriktad skola i stället, slopa skolplikten och utgå
              från elevernas rättigheter till kunskap snarare än att fokusera
              på hur saker lärs ut och på vilken tid. Det innebär en helt ny
              syn på skolan. En individuell rätt till kunskap innebär att skoltiden
              kan se olika ut. Det kan ta åtta år för vissa, nio eller tio år
              för andra. Men det är också viktigt att komma ihåg att den skolan
              ska vara individuell och väldigt flexibel.
            </seg>
          </u>
          <u>
            <seg>
              Det som jag tycker är väldigt bra och roligt är att vi kan se
              reservationer också från de borgerliga i det här betänkandet där
              man är beredd att forma den flexibla och individuella skolan.
              Jag undrar om man är beredd att slopa skolplikten, den nioåriga
              skolan och förändra den så att det är kunskapsmålen och inte tiden
              som är det rätta.
            </seg>
          </u>
          <u>
            <seg>
              För att det ska fungera att slopa skolplikten, att kunskapen
              är det som vi ska sträva efter, krävs en hel del insatser. Det
              krävs tidiga insatser, precis om Gunnar Goude var inne på i sitt
              anförande. Det krävs att man redan från förskolan går in med lek
              och pedagogik, pratar och diskuterar läs- och skrivutveckling,
              att alla får den möjlighet från början som krävs. Det krävs också
              att man fokuserar de viktigaste kunskaperna som svenska, engelska
              och matematik, ämnen som är en förutsättning för det fortsatta
              lärandet.
            </seg>
          </u>
          <u>
            <seg>
              Vi vill också slopa timplanen, timplanen har spelat ut sin roll,
              precis som skolplikten. I många skolor använder man sig av integrerade
              ämnen. Det går väldigt bra att ha t.ex. idrott och matematik tillsammans
              eller matematik och slöjd tillsammans där man kan lära sig på
              olika sätt matematik. Det är vad det handlar om. Vi lär oss ju
              på olika sätt, och det tar olika lång tid för var och en av oss
              i skolan. Det är det vi ska ge förutsättningar för.
            </seg>
          </u>
          <u>
            <seg>
              Skolidrotten har flera varit inne på. Det är oerhört viktigt.
              Vi kan se på de skolor där man har satsat på idrotten att man
              har andra resultat. Eleverna mår bättre, och man kan koncentrera
              sig på ett helt annat sätt.
            </seg>
          </u>
          <u>
            <seg>
              Vi vill också införa en individuell studieplan för varje elev.
              I dag finns det på gymnasieskolan, men den fullföljs inte så bra,
              det vet vi. Men det här ska införas det år då eleven börjar i
              skolan. Då ska lärare och föräldrar tillsammans gå igenom vad
              barnet har för förutsättningar, hur man kan arbeta framöver, de
              närmaste veckorna, den närmaste terminen och ständigt ha en uppföljning.
            </seg>
          </u>
          <u>
            <seg>
              Jag har haft en diskussion med Ingegerd Wärnersson ett flertal
              gånger om detta, och hon har sagt att hon tycker att det här är
              oerhört intressant och att det kan vara en bra väg att gå. Då
              vill jag fråga socialdemokraternas representant i dag: Är ni också
              beredda att ta steget och säga att varje elev i grundskolan ska
              ha en individuell studieplan?
            </seg>
          </u>
          <u>
            <seg>
              Det är också viktigt som sagt att sätta in stöd och extra resurser
              väldigt tidigt. Man ska få den specialpedagogik och de kunskaper
              som krävs för att man som elev ska kunna få de godkända kunskaperna
              i skolan, läs- och skrivfärdigheter och matematik. Man kan också
              se att de som har satsat på bl.a. Bornholmsmodellen - det finns
              flera olika modeller att använda sig av - nått väldigt bra resultat.
            </seg>
          </u>
          <u>
            <seg>
              För det andra, fru talman, handlar det om att ge skolorna frihet
              att hålla kvar en decentraliserad skola.
            </seg>
          </u>
          <u>
            <seg>
              Nationellt ska vi sätta upp målen, men resurserna och arbetet
              ska föras lokalt. Jag blev rädd i höstas när socialdemokraterna
              och regeringen valde att på något sätt smygvägen återigen centralisera
              skolan, att gå omvägen genom Skolverket och ge pengarna dit i
              stället för direkt ut till skolorna och kommunerna.
            </seg>
          </u>
          <u>
            <seg>
              Frågan är om det är den vägen som man vill fortsätta.
            </seg>
          </u>
          <u>
            <seg>
              Ska det vara så att vi har en fortsatt decentraliserad skola,
              eller ska man gå tillbaka till en centraliserad politik där vi
              säger att vi är de som vet bäst vad alla elever behöver?
            </seg>
          </u>
          <u>
            <seg>
              Frihet lokalt är en frihet att välja hur man lyckas.
            </seg>
          </u>
          <u>
            <seg>
              Det är inte en frihet att misslyckas. Det är oerhört viktigt
              att komma ihåg. Vi vill bygga en likvärdig skola i hela landet,
              inte likadana skolor, en decentraliserad skola med lokala skolstyrelser.
              Det pågår ett försök. För någon vecka sedan fick vi reda på att
              försöksperioden ska förlängas i ytterligare två år.
            </seg>
          </u>
          <u>
            <seg>
              Varför vågar man inte ta beslutet och säga: Låt oss nu ta beslut
              om att lokala skolstyrelser ska finnas på varje skola runtom i
              landet? Många skolor väljer att inte vara med i försöksperioden
              därför att man anser sig vara mycket längre gången och bättre
              än vad förslagen från regeringen innebär. Det ska vara ett nationellt
              kvalitetsinstitut för att kunna ha en god kvalitet och uppbackning
              för skolorna runtom i landet.
            </seg>
          </u>
          <u>
            <seg>
              Det sista är att uppvärdera lärarnas roll, att se till att de
              får vara de pedagogiska ledarna runtom i landet i våra skolor
              för att ge alla elever en rätt till kunskap.
            </seg>
          </u>
          <note type="speaker">
            Anf. 67 EVA JOHANSSON (s) replik:
          </note>
          <u>
            <seg>
              Fru talman! Sofia Jonsson efterlyste helhetssyn.
            </seg>
          </u>
          <u>
            <seg>
              Det tycker jag är bra. Jag är lite förvånad däremot om hon inte
              har sett vad som händer på svenskt utbildningsväsende just när
              det gäller helhetssyn, att tanken om det livslånga lärandet nu
              äntligen har slagit igenom i utbildningsväsendet, från förskolan
              till forskarutbildningen, att vi i praktiken håller på att göra
              en genomgripande reformering av hela utbildningsväsendet. Det
              ska finnas möjligheter att komma vidare, inga återvändsgränder
              eller i alla fall så få som möjligt.
            </seg>
          </u>
          <u>
            <seg>
              Sedan frågade Sofia Jonsson också när skollagen ska anpassas
              till detta. Det kan väl inte vara obekant att det sitter en skollagskommitté
              som skulle ha varit klar om någon månad men inte är det på grund
              av ett ordförandebyte mitt i. Den 15 september kommer
            </seg>
          </u>
          <u>
            <seg>
              Sofia Jonsson att få se detta, och det vet hon.
            </seg>
          </u>
          <u>
            <seg>
              Sofia Jonsson efterlyste hur vi som socialdemokrater i utskottet
              pressade på Ingegerd Wärnersson för att få bättre kvalitet i skolan.
              Jag kan garantera att det inte behövs någon press, för hon är
              den som leder det loppet. Det som är gjort är ganska imponerande.
            </seg>
          </u>
          <u>
            <seg>
              De 5 miljarderna, den statliga styrningen, klagade
            </seg>
          </u>
          <u>
            <seg>
              Sofia Jonsson över. Ja, jag tänker mig att det finns värre öden
              för kommunerna och skolan än att få 5
            </seg>
          </u>
          <u>
            <seg>
              miljarder i extra stöd till de skolor som har flest elever som
              inte når godkänt, större frihet i form av slopad timplan, allmänna
              förskolan, maxtaxan som också ger tillträde, ny lärarutbildning,
              nytt studiemedelssystem, en gymnasieskola för alla.
            </seg>
          </u>
          <u>
            <seg>
              Jag kan fortsätta att göra denna uppräkning längre, men det är
              en genomgripande reformperiod som vi har bakom oss och den ska
              fortsätta även framöver.
            </seg>
          </u>
          <note type="speaker">
            Anf. 68 SOFIA JONSSON (c) replik:
          </note>
          <u>
            <seg>
              Fru talman! Det är intressant att höra Eva Johansson säga att
              skolministern leder loppet. Det är hon som för skolpolitiken framåt,
              och det är ju hennes huvuduppgift. Det är hon som har det yttersta
              ansvaret för utvecklingen av Sveriges skolor och skolpolitiken.
              Då ställer jag mig frågan: Men vad händer då?
            </seg>
          </u>
          <u>
            <seg>
              Vi kan se att det fungerar och att det finns olika grupper som
              är i gång med att diskutera gymnasieskolan. Det finns också en
              skollagskommitté. Men det krävs dessutom konkreta förslag till
              riksdagens bord. Varenda gång det kommer ett konkret förslag från
              oss i de borgerliga partierna eller t.o.m. från vänstern säger
              man: Ja, men vi startar en utredning eller en försöksverksamhet.
              Det är också viktigt att våga att ta tag i problematiken och lägga
              fram förslag.
            </seg>
          </u>
          <u>
            <seg>
              Utvärderingarna har pågått tillräckligt länge och vi har sett
              tillräckligt mycket statistik för att man ska kunna lägga fram
              konkreta förslag.
            </seg>
          </u>
          <u>
            <seg>
              Men Eva Johansson svarade inte på min fråga. Ser
            </seg>
          </u>
          <u>
            <seg>
              Eva Johansson att det finns en möjlighet att förändra skolan
              så att kunskapen och inte antalet år blir det viktigaste? Är det
              en intressant tanke för Eva Johansson?
            </seg>
          </u>
          <note type="speaker">
            Anf. 69 EVA JOHANSSON (s) replik:
          </note>
          <u>
            <seg>
              Fru talman! Jag tyckte att jag var tydlig i både mitt anförande
              och mina tidigare repliker om att skolans mål naturligtvis är
              att bibringa kunskaper så att var och en kan göra sina egna livsval.
              Det är en viktig förutsättning, men det står inte i motsättning
              till skolans andra mål - jag vill gärna göra den kompletteringen
              - om att man ska stödja eleverna så att de får ett gott självförtroende
              och stödja elevernas personliga utveckling.
            </seg>
          </u>
          <u>
            <seg>
              Kunskaper är viktigt. Det finns möjligheter i lagen, och det
              vet också Sofia Jonsson. Därför verkar det så meningslöst att
              ta upp tiden här med att övertyga Sofia Jonsson om att det som
              står i lagen verkligen står där. Det finns möjligheter till en
              flexibilitet. Men enligt läroplanen är grundskolans uppdrag så
              vitt att det finns ett mycket stort utrymme för att gå vidare
              inom grundskolans ram.
            </seg>
          </u>
          <u>
            <seg>
              Sedan efterlyser Sofia Jonsson igen konkreta förslag till riksdagen.
              Hela den reformlista som jag mycket hastigt räknade upp grundas
              ju på konkreta förslag till riksdagen. Det är ingenting som bara
              har kommit till, utan det är förslag i budgetpropositioner och
              i andra propositioner som ligger till grund för detta. I det arbetet
              har vi från den socialdemokratiska gruppen, departementet och
              ministern jagat på varandra. Ingen har behövt att vara den som
              ständigt leder loppet eller den som ständigt ligger efter.
            </seg>
          </u>
          <note type="speaker">
            Anf. 70 SOFIA JONSSON (c) replik:
          </note>
          <u>
            <seg>
              Fru talman! Det som Eva Johansson säger om det livslånga lärandet
              är oerhört viktigt. Det ska börja från den allmänna förskolan,
              gå igenom hela grundskolan och gymnasieskolan och vidare till
              den högre utbildningen. Det är ju bl.a. därför som Centerpartiet
              lade fram ett eget förslag om ett nytt studiemedelssystem som
              innebar att det blev lättare för studenterna att studera på den
              högre utbildningen. Tyvärr kom inte socialdemokraterna lika långt
              i den frågan.
            </seg>
          </u>
          <u>
            <seg>
              Trots att kunskap är det absolut viktigaste finns det olika vägar
              för att nå dit. Jag vill att skolorna ska stärkas lokalt. Det
              ska vara en tydlig decentralisering.
            </seg>
          </u>
          <u>
            <seg>
              Det är de som finns i skolan och de som har kunskaper om skolan
              som ska bestämma. Det är därför som jag vill införa lokala skolstyrelser
              på varje skola runtom i landet. Det väljer regeringen att inte
              göra, utan man säger att vi ska fortsätta med det gamla projektet
              runtom i hela landet.
            </seg>
          </u>
          <u>
            <seg>
              Jag vill också att det ska införas individuella studieplaner
              för varje elev. Men Eva Johansson säger att det inte är intressant.
              Då tar flexibiliteten i skolan ett steg tillbaka. Vi säger också
              att timplanen bör slopas direkt. Då säger man att vi ska fortsätta
              med en prövotid.
            </seg>
          </u>
          <u>
            <seg>
              Gång efter annan när vi lägger fram konkreta förslag säger man
              att det inte är intressant och att man ska fortsätta med de prövotider
              som gäller i stället för att granska de resultat som man redan
              har fått fram för att förbättra skolan.
            </seg>
          </u>
          <note type="speaker">
            Anf. 71 GUNNAR GOUDE (mp) replik:
          </note>
          <u>
            <seg>
              Fru talman! Jag kan instämma i väldigt mycket av det som Sofia
              Jonsson säger. Det ligger också nära en grön skolpolitik.
            </seg>
          </u>
          <u>
            <seg>
              Jag vill ändå ta upp att jag ser en liten attitydförändring i
              Sofia Jonssons anförande där hon kraftigt betonar rättigheten
              till kunskap. Bakgrunden är rapporterna om att ett visst antal
              elever inte går ur grundskolan med godkänt betyg i ett eller flera
              ämnen. Det finns en risk med kopplingen mellan skolans brister
              när det gäller att bibringa eleverna kunskap och betygstolkningarna.
            </seg>
          </u>
          <u>
            <seg>
              Jag ser inte detta som ett mått på att skolan som helhet i sin
              organisation och verksamhet inte klarar av att ge kunskap till
              eleverna. Jag tror att detta fungerar rätt bra. Jag tror i stället
              att de siffror som vi får från
            </seg>
          </u>
          <u>
            <seg>
              Skolverket är indikatorer på att det finns en liten grupp elever
              som misslyckas, inte på grund av att skolan är dålig utan därför
              att det saknas resurser för att de elever som har behov av särskilt
              stöd inte får det. De slås ut. Man ser också på fördelningen av
              dessa misslyckanden att det rör sig om en realtivt liten grupp
              som har underkänt betyg i många ämnen.
            </seg>
          </u>
          <u>
            <seg>
              Det beror egentligen inte på kunskapsförmedlingssystemet utan
              det beror på att man inte sätter in resurserna i tid och på att
              man inte i tid fångar upp de elever som börjar känna sig utanför
              systemet så att de också kommer med.
            </seg>
          </u>
          <u>
            <seg>
              Jag vill bara höra vad Sofia Jonsson tycker om detta, om det
              inte ligger en liten fara i att i det här läget betona rätten
              till kunskap.
            </seg>
          </u>
          <note type="speaker">
            Anf. 72 SOFIA JONSSON (c) replik:
          </note>
          <u>
            <seg>
              Fru talman! Jag håller helt med Gunnar Goude om att det krävs
              tidiga insatser och att man tidigt måste se till vad varje elev
              kräver och vilka förutsättningar han eller hon har. Det är därför
              som vi har lagt fram de förslag och anvisat de resurser som vi
              har gjort i våra motioner. Läs- och skrivutveckling ska sättas
              in redan i förskolan, typ Bornholmsmodellen. Skolorna kan då välja
              det som man anser sig bäst på och vad som passar bäst. Skolor
              som har haft elever med olika förkunskaper från början och som
              har genomfört olika projekt med läs- och skrivutveckling har efter
              några år funnit att kunskaperna har hamnat på mer jämn nivå.
            </seg>
          </u>
          <u>
            <seg>
              Jag håller också med Gunnar Goude om att kommunaliseringen av
              skolan var bra, men det fanns ett problem och det var att resurserna
              inte följde med ordentligt, vilket ledde till åtstramningar i
              kommunerna. Det är därför som man behöver satsa på skolan nu.
              Kommunerna bör få tillbaka de resurserna, det håller jag helt
              och fullt med om.
            </seg>
          </u>
          <u>
            <seg>
              Rättigheten till kunskap handlar för oss om att varje elev ska
              kunna gå ut grundskolan med godkända betyg, men för att man ska
              kunna ha en sådan skola krävs det tidiga insatser. Det krävs en
              individuell skola där eleverna får lära sig utifrån sina egna
              förutsättningar och utifrån den tid som det tar. Dessutom måste
              man få de resurser som krävs för detta.
            </seg>
          </u>
          <note type="speaker">
            Anf. 73 GUNNAR GOUDE (mp) replik:
          </note>
          <u>
            <seg>
              Fru talman! Det låter betryggande, men Sofia
            </seg>
          </u>
          <u>
            <seg>
              Jonsson tänker kanske inte binda upp sig framöver kring frågan
              om rätten till kunskap.
            </seg>
          </u>
          <u>
            <seg>
              Skolan är ju så väldigt mycket mer. Vi i Miljöpartiet vill självklart
              också ha en skola som förmedlar bra kunskaper till alla. Det är
              ett baskrav.
            </seg>
          </u>
          <u>
            <seg>
              Sofia Jonsson nämnde att det nu är dags att skollagen ändras.
              Jag tycker att det lite grann var en hint om att det är dags att
              försöka genomarbeta en vision om hur den framtida skolan ska se
              ut. Vi har alltså en barlast med oss. Vi har haft grundskolan
              som utgångspunkt, gamla folkskolan med kunskapskravet att kunna
              skriva, läsa och räkna. Sedan har den byggts ut åt bägge hållen,
              till gymnasiet där man ska fördjupa och bredda kunskaperna inför
              inträdet i yrkeslivet, och nedåt till förskolan som en förberedelse
              för grundskolan.
            </seg>
          </u>
          <u>
            <seg>
              Men en skola som omfattar elever ända upp till vuxen ålder, från
              1 till 19 år, innehåller ju så oändligt mycket mer än bara det
              som täcks av kunskapskraven. Jag skulle alltså vilja ha en skollag
              och läroplan som inriktar sig på det som är viktigt i en människas
              utveckling från barn till vuxen. Där finns det en liten risk för
              att man låser upp sig för hårt i kunskapsbiten.
            </seg>
          </u>
          <u>
            <seg>
              Jag ser fram emot en diskussion om vad det är som ska in i t.ex.
              förskolans läroplan för ett- och tvååringar. Då är inte kunskapen
              så intressant. Det handlar alltså då om potträning, språkträning,
              rätten till att ha kroppskontakt varje dag med en vuxen, att bli
              pratad med, osv. När man sedan kommer upp i ungdomsskolan, i gymnasiet,
              är det också en rad viktiga behov som måste tillfredsställas utöver
              behovet av kunskap.
            </seg>
          </u>
          <note type="speaker">
            Anf. 74 SOFIA JONSSON (c) replik:
          </note>
          <u>
            <seg>
              Fru talman! Jag vidhåller att kunskapen är det viktigaste. Det
              är kunskaper som man ska få i skolan.
            </seg>
          </u>
          <u>
            <seg>
              Men det är givetvis också så att i lärprocessen i skolan ska
              man också lära sig, och det gör man om det är en bra pedagogik
              och en bra undervisning, att visa respekt för varandra, att lära
              sig att man har ett värde som människa. Det innebär att man kan
              få möjlighet till språkträning och språkutveckling.
            </seg>
          </u>
          <u>
            <seg>
              I en annan debatt hade jag med mig en bok av barn från Bredbyskolan
              i Rinkeby som hade skrivit dikter om kärlek. Den visar just att
              barn som man inte trodde hade möjligheter när man startade projektet
              kunde förmedla oerhört mycket med sitt språk och sina ord. Det
              gör ju att självkänslan stärks och att eleverna får kunskaper.
            </seg>
          </u>
          <u>
            <seg>
              Jag håller med Gunnar Goude om att man måste förändra hela skolan.
              Förskolan kan man säga har varit en föregångare till grundskolan
              när det gäller pedagogiken och arbetssättet, som nu har kommit
              in i årskurserna 1 till 6 och som man nu håller på att förändra
              till något positivt och bättre.
            </seg>
          </u>
          <u>
            <seg>
              Men sedan är det ofta problem när man kommer till högstadiet
              med vattentäta skott mellan ämnena och att man inte kan tillämpa
              integrationen. Där finns en klar och tydlig linje som bryts från
              förskolan upp till årskurs 6 och vidare till högstadiet. Sedan
              fortsätter den gamla typen av undervisning och ämnesindelning
              i gymnasieskolan. Där tycker jag att man skulle kunna förändra
              hela grundskolan och även gymnasieskolan.
            </seg>
          </u>
          <note type="speaker">
            Anf. 75 EVA MARCUSDOTTER (s):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag till riksdagsbeslut och avslag på motionerna.
            </seg>
          </u>
          <u>
            <seg>
              Jag vill kommentera några områden som är avgörande för hur väl
              skolan lyckas med sitt stora uppdrag, nämligen att ge alla sina
              barn kunskaper, färdigheter och självförtroende. Då tänker jag
              på tryggheten, problemen med mobbning och på demokratin.
            </seg>
          </u>
          <u>
            <seg>
              Om skolan inte kan skapa en trygg och tillitsfull vardag påverkas
              naturligtvis också undervisningen negativt.
            </seg>
          </u>
          <u>
            <seg>
              Vi vet att den svenska skolan står stark i internationella jämförelser,
              trots problem. Också när det gäller arbetet med värderingar ligger
              Sverige bra till.
            </seg>
          </u>
          <u>
            <seg>
              Ändå har vi väldigt långt kvar tills praktiken i skolan verkligen
              präglas av de mål som finns i styrdokumenten.
            </seg>
          </u>
          <u>
            <seg>
              Varje enskilt fall av mobbning, varje barn som får en klump i
              magen av oro inför bara tanken på att gå till skolan är ett misslyckande.
              Alla barn ska kunna känna trygghet och glädje i skolan. Det är
              en förutsättning för lusten att lära.
            </seg>
          </u>
          <u>
            <seg>
              Skollagen, arbetsmiljölagen och läroplanerna är mycket tydliga
              när det gäller mobbning. Skolans arbetsmiljö ska vara tillfredsställande.
              Mobbning, rasistiska beteenden och trakasserier ska bekämpas aktivt.
              Skolan ska främja förståelse, tolerans och inlevelseförmåga.
            </seg>
          </u>
          <u>
            <seg>
              Varje skola ska ha ett handlingsprogram mot alla former av kränkningar,
              med rektor som ytterst ansvarig. Inte minst det förebyggande arbetet
              är viktigt. En skola med ett öppet och förtroendefullt klimat
              som verkligen lever upp till demokratins värderingar har de allra
              bästa förutsättningarna att slippa de misslyckanden som mobbningsfall
              innebär.
            </seg>
          </u>
          <u>
            <seg>
              Det finns i dag många goda exempel på hur skolor kan arbeta mot
              mobbning, och styrdokumenten är som sagt väldigt tydliga. Vad
              det därför handlar om i dag är att samla krafterna för att göra
              ord till handling, att ta vara på och sprida kunskap om de bra
              arbetsmetoder som finns.
            </seg>
          </u>
          <u>
            <seg>
              Redovisningarna av hur skolorna ska nå sina mål ska utvecklas.
              Det ska också handla om arbetet mot kränkande behandling. Skollagskommittén
              ska utreda tryggheten i barnomsorgen och i skolan och hur den
              kan utvecklas. Arbetet mot kränkande behandling pekas särskilt
              ut i direktiven.
            </seg>
          </u>
          <u>
            <seg>
              Fru talman! Skolans värdegrund har stått i fokus de senaste åren,
              inte minst utifrån skolministerns prioriteringar. Värdegrunden
              i läroplanen förtjänar att upprepas ofta: människolivets okränkbarhet,
              individens frihet och integritet, alla människors lika värde,
              jämställdhet mellan kvinnor och män, solidaritet med svaga och
              utsatta. Men det är ord som inte bara får uttalas eller läsas,
              de måste också överföras i praktisk handling.
            </seg>
          </u>
          <u>
            <seg>
              Om värderingarna ska förankras hos eleverna måste värdegrunden
              finnas med i skolans hela verksamhet. Barn gör som bekant inte
              som man säger utan som man gör. Lektionen kan inte handla om något
              som motsägs under rastens aktiviteter. Demokrati kan inte läras
              ut som teori, den måste upplevas.
            </seg>
          </u>
          <u>
            <seg>
              En hel del arbete pågår för att skolans värdegrund ska omsättas
              i praktisk handling. Skollagskommittén ska bl.a. se över hur värdegrundsmålen
              kan få en större tyngd. En arbetsgrupp i Utbildningsdepartementet
              ska göra en översyn av läroplanerna och se till att de kan bli
              mer levande dokument.
            </seg>
          </u>
          <u>
            <seg>
              Projektgruppen under värdegrundsåret 1999 tog fram flera pedagogiska
              material för förskolan, skolan och lärarutbildningarna och spred
              kunskap om arbetsmetoder. Skolverket har presenterat en strategi
              för arbetet med de demokratiska värdena. De ska också kartlägga
              diskriminering och kränkningar i skolan och förslå åtgärder. 12
              miljoner satsas för att öka skolans kompetens inom värdegrundsområdet
              och göra forskningen mer tillgänglig.
            </seg>
          </u>
          <u>
            <seg>
              I de nya kursplanerna i historia och samhällskunskap lyfts demokratifrågorna
              fram både som förhållningssätt och som inslag i undervisningen.
            </seg>
          </u>
          <u>
            <seg>
              Om värdegrunden verkligen ska bli levande i skolan förutsätter
              det ett reellt elevinflytande. Eleverna måste känna att de är
              betydelsefulla, viktiga och tas på allvar. Elevernas rätt till
              inflytande finns med i skollag och läroplaner. Här öppnas stora
              möjligheter att tillsammans göra något bra och viktigt på den
              enskilda skolan, och det finns därför inte anledning att ytterligare
              reglera hur inflytandet ska utformas eller vilka frågor det ska
              handla om. Här vilar i stället ett stort ansvar på skolans huvudman
              och ledning att se till att inflytandet inte bara blir en papperstiger
              utan att man verkligen når de mål som finns i styrdokumenten.
            </seg>
          </u>
          <u>
            <seg>
              Den försöksverksamhet med lokala styrelser som förlängts till
              juli 2003 är en viktig väg för att öka elevernas inflytande och
              föräldrarnas engagemang.
            </seg>
          </u>
          <u>
            <seg>
              Det finns anledning att fundera över hur intresset kan stimuleras
              ytterligare för det här arbetet. Ett större inflytande är mycket
              viktigt för eleverna. T.ex. har
            </seg>
          </u>
          <u>
            <seg>
              Elevorganisationen just nu ett projekt för att stödja utvecklingen
              med lokala styrelser med elevmajoritet.
            </seg>
          </u>
          <u>
            <seg>
              Men vuxenvärlden måste verkligen ta dessa frågor på mycket större
              allvar, om inte talet om inflytande ska klinga väldigt ihåligt
              i barns och ungdomars öron.
            </seg>
          </u>
          <u>
            <seg>
              Många har påpekat att demokratin ständigt måste erövras. Den
              är inte given en gång för alla. Det enda som kan säkra demokratin
              är att de generationer som växer upp i dag verkligen omfattar
              demokratins allra djupaste värderingar. Utan demokrater stannar
              demokratin.
            </seg>
          </u>
          <note type="speaker">
            Anf. 76 CARL FREDRIK GRAF (m):
          </note>
          <u>
            <seg>
              Fru talman! Jag har begärt ordet med anledning av att utskottet
              i detta betänkande behandlar min motion om skolidrottens betydelse.
              Utskottet avstyrker motionen med motiven att grundskolans timplan
              ger möjlighet till lokala initiativ för att utöka ämnet.
            </seg>
          </u>
          <u>
            <seg>
              Utskottet anför också att fysisk aktivitet i skolan bör uppmuntras.
              Det senare är naturligtvis bra.
            </seg>
          </u>
          <u>
            <seg>
              Jag är naturligtvis medveten om riksdagens uppgifter och hur
              de är formulerade i regeringsformen, vilket bl.a. innebär att
              huvuduppgiften är att stifta lagar och besluta om skatter. Men
              vi har som politiker naturligtvis också en viktig opinionsbildande
              roll.
            </seg>
          </u>
          <u>
            <seg>
              Och om man accepterar att det finns en sådan roll så tycker jag
              att utskottet kunde ha ägnat ett större engagemang åt den just
              nu aktuella frågan. Och särskilt aktuell kan man säga att den
              ju har blivit under de senaste 14 dagarna genom olika undersökningar
              om barns och ungdomars hälsa och idrottande som har publicerats
              i medierna.
            </seg>
          </u>
          <u>
            <seg>
              Genom att ge regeringen till känna vad jag och andra motionärer
              har framfört om skolidrottens betydelse så hade det varit en viktig
              signal inte bara till regeringen utan också till föräldrar, skolor
              och myndigheter med uppföljnings- och tillsynsansvar för skolan
              att detta är en viktig fråga. Just uppföljningen av hur skolorna
              kan ta till vara de möjligheter som en friare användning av timplanen
              medger tas inte upp i betänkandet. På denna punkt finns det naturligtvis
              anledning både för mig och för andra att återkomma, så att vi
              får en bild av vilken status ämnet idrott och hälsa i verkligheten
              har i den svenska skolan.
            </seg>
          </u>
          <u>
            <seg>
              Jag skulle välkomna om utskottet tog ett initiativ till uppföljning
              redan under den försöksverksamhet som nu pågår avseende en fri
              timplan. Det känns lite avlägset att behöva vänta i fem år på
              att utvärdera ett sådant försök i denna del.
            </seg>
          </u>
          <u>
            <seg>
              Alla som arbetar med idrott och hälsa i olika former vet att
              det för att uppnå de positiva effekter som är förknippade med
              motion krävs en kontinuitet. Det innebär att fysisk aktivitet
              och rörelse måste göras till ett naturligt inslag i vardagen och
              att den måste ske fortlöpande. Man förlorar mycket av effekten
              om man samlar ihop ett större antal lektionstimmar för att bedriva
              idrott mer koncentrerat under en del av ett läsår, vilket kan
              fungera mycket bra i andra ämnen.
            </seg>
          </u>
          <u>
            <seg>
              Just när det gäller ämnet idrott och hälsa så är det därför viktigt
              att det finns riktlinjer som gör att ämnet förekommer flera gånger
              i veckan varje vecka både i grundskolan och i gymnasieskolan.
              Så är inte alltid fallet i dag, som vi känner till.
            </seg>
          </u>
          <u>
            <seg>
              Dessutom ska vi ta bort de lagregler som förhindrar goda initiativ.
              Utskottet talar visserligen i sitt betänkande om samarbete med
              föreningslivet, och det är bra. Jag tar också upp detta tema i
              min motion. I
            </seg>
          </u>
          <u>
            <seg>
              lagen om entreprenadförhållanden regleras att kommuner och landsting
              får sluta avtal om att andra kan bedriva viss undervisning när
              det gäller gymnasieskolan. Avtalet får dock enbart avse undervisning
              i karaktärsämnen som har en yrkesinriktad eller estetisk profil.
              Bestämmelsen kan därför inte tillämpas på ämnet idrott och hälsa.
              Det är klart att det finns möjlighet att begära dispens. Regeringen
              kan besluta om undantag om särskilda skäl föreligger. Det är verkligen
              ett exempel på ett beslut som skulle kunna fattas på lokal nivå
              om man inte vill ändra lagen.
            </seg>
          </u>
          <u>
            <seg>
              Har vi nu bestämt oss för att skapa större frihet i timplanerna,
              så ska inte olika lagar hindra möjliga initiativ att hitta lösningar
              som passar de lokala förhållandena. Det är viktigt att skolan
              ska kunna erbjuda idrottsrörelsen möjligheter att på olika sätt
              komma in i skolans arbete. Den välutbildade och kompetente idrottsläraren
              ska naturligtvis alltid ha huvudansvaret.
            </seg>
          </u>
          <u>
            <seg>
              Men för att ge eleverna en chans att komma i kontakt med olika
              idrotter på ett naturligt sätt så finns det anledning att ge idrottsrörelsen
              en större roll i skolan.
            </seg>
          </u>
          <u>
            <seg>
              Fru talman! Oavsett vilka lagar och regler som finns i dag är
              det min vision, i all enkelhet men ändå uppenbart så svårt, att
              alla elever varje dag ska få möjlighet till fysisk aktivitet och
              rörelse i samband med sitt skolarbete. I denna möjlighet ska inbegripas
              regelbundna lektionstimmar i ämnet idrott och hälsa.
            </seg>
          </u>
          <u>
            <seg>
              Och jag tror att det bör vara minst tre lektionstimmar per vecka
              på alla stadier i grund- och gymnasieskolan.
            </seg>
          </u>
          <u>
            <seg>
              Om vi som vuxna och föräldrar samtidigt bidrar till att skapa
              intresse och motiverar oss själva och våra ungdomar till motion
              och rörelse, så kommer vi att kunna komma en bra bit på vägen
              till en situation där var och en får förutsättningar att skapa
              en bättre fysisk och social livskvalitet. Jag hoppas därför att
              opinionsbildningen om glädjen med motion och idrott kan få ett
              brett utrymme i debatten i fortsättningen, både här i riksdagen
              men framför allt ute bland människor i deras vardag.
            </seg>
          </u>
          <note type="speaker">
            Anf. 77 YVONNE ANDERSSON (kd):
          </note>
          <u>
            <seg>
              Fru talman! Jag vill bara uppmärksamma motionären om att detta
              är något som vi har arbetat för. Vi tycker att det har varit väldigt
              viktigt att idrotten fick en starkare ställning.
            </seg>
          </u>
          <u>
            <seg>
              Men det som jag också skulle vilja fästa uppmärksamheten på är
              att man inte ensidigt talar om lektionstimmar utan den befruktande
              roll som ett sådant här ämne kan ha på den teoretiska inlärningen.
              Och där menar jag att denna flexibilitet, som jag tidigare har
              anfört här i kammaren i dag, i skolans värld verkligen skulle
              kunna utnyttjas. Och där är idrotten ett stort och bra exempel
              på hur man under vissa faser under året kanske eller vid vissa
              tillfällen när det behövs skulle kunna integrera, just därför
              att det har påvisats ha goda effekter också på det teoretiska
              inlärandet när man har mer idrott. Jag tycker därför att det är
              en viktig del som vi tillsammans kan arbeta för.
            </seg>
          </u>
          <note type="speaker">
            Anf. 78 CARL FREDRIK GRAF (m):
          </note>
          <u>
            <seg>
              Fru talman! Det var knappast en replik utan möjligen ett komplement.
              Jag delar den uppfattning som föregående talare anför. Det kom
              också till uttryck i att jag uttryckte mig på det här viset, att
              fysisk aktivitet och rörelse bör vara ett naturligt inslag varje
              dag, men inte varje dag i form av det lektionsbundna ämnet idrott
              och hälsa. Så där tror jag att vi kan vara överens.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2000/01:124 Förändring av aktiestrukturen i SAS
          </note>
          <note>
            Motion med anledning av prop. 2000/01:117 Arvs- och gåvoskattens
            infogning i skattekontosystemet, m.m.
          </note>
          <note>
            2000/01:Sk32 av Carl Fredrik Graf m.fl. (m)
          </note>
          <note>
            Utrikesutskottets betänkande
          </note>
          <note>
            2000/01:UU4 En säkerhetsordning för 2000-talet
          </note>
          <note>
            Miljö- och jordbruksutskottets betänkande
          </note>
          <note>
            2000/01:MJU14 Ändringar i lagen (1992:1683) om provtagning på
            djur, m.m.
          </note>
          <note>
            Bostadsutskottets betänkanden
          </note>
          <note>
            2000/01:BoU8 Egenskapskrav på byggnader
          </note>
          <note>
            2000/01:BoU9 Plan- och byggfrågor
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 20 april
          </note>
          <note>
            2000/01:387 av Mikael Oscarsson (kd) till statsrådet
          </note>
          <u>
            <seg>
              Ingela Thalén
            </seg>
          </u>
          <u>
            <seg>
              Valfrihet för föräldrar
            </seg>
          </u>
          <note>
            2000/01:388 av Ulla-Britt Hagström (kd) till statsrådet Ulrica
            Messing
          </note>
          <u>
            <seg>
              Tillväxtavtalen och jämställdheten
            </seg>
          </u>
          <note>
            2000/01:389 av Ana Maria Narti (fp) till utbildningsminister
            Thomas Östros
          </note>
          <note>
            Effektivisering av CSN:s verksamhet
          </note>
          <note>
            2000/01:390 av Ulla-Britt Hagström (kd) till utbildningsminister
            Thomas Östros
          </note>
          <u>
            <seg>
              Bristen på behöriga lärare
            </seg>
          </u>
          <note>
            2000/01:391 av Ulla-Britt Hagström (kd) till statsrådet Ingegerd
            Wärnersson
          </note>
          <u>
            <seg>
              Trafikutbildning
            </seg>
          </u>
          <note>
            2000/01:392 av Ulla-Britt Hagström (kd) till statsrådet Lars-Erik
            Lövdén
          </note>
          <note>
            Länsstyrelsernas roll i boendeplaneringen
          </note>
          <note>
            2000/01:393 av Chatrine Pålsson (kd) till jordbruksminister Margareta
            Winberg
          </note>
          <note>
            Könsfördelningen i bolagsstyrelsen
          </note>
          <note>
            2000/01:394 av Hans Stenberg (s) till finansminister
          </note>
          <u>
            <seg>
              Bosse Ringholm
            </seg>
          </u>
          <note>
            Vasakronan och Norrland
          </note>
          <note>
            2000/01:395 av Rune Berglund (s) till miljöminister
          </note>
          <note>
            Kjell Larsson
          </note>
          <note>
            Deponering av avfall lokalt
          </note>
          <note>
            2000/01:396 av Carl Erik Hedlund (m) till finansminister Bosse
            Ringholm
          </note>
          <u>
            <seg>
              Rättsäkerheten
            </seg>
          </u>
          <note>
            2000/01:397 av Margareta Cederfelt (m) till statsrådet Ingela
            Thalén
          </note>
          <note>
            Nettosjukpenningdagar i vårpropositionen
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 24 april.
          </note>
          <note>
            8 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 20 april
          </note>
          <note>
            2000/01:1074 av Ester Lindstedt-Staaf (kd) till jordbruksminister
            Margareta Winberg
          </note>
          <note>
            Yrkesfiskaravdrag
          </note>
          <note>
            2000/01:1075 av Lars Hjertén (m) till utbildningsminister Thomas
            Östros
          </note>
          <note>
            Teologiutbildningen vid Ersta Sköndal högskola
          </note>
          <note>
            2000/01:1076 av Anders Sjölund (m) till näringsminister Björn
            Rosengren
          </note>
          <note>
            Näringspolitiska insatser i Bjurholm
          </note>
          <note>
            2000/01:1077 av Eva Flyborg (fp) till näringsminister
          </note>
          <note>
            Björn Rosengren
          </note>
          <u>
            <seg>
              De statliga bredbandspengarna
            </seg>
          </u>
          <note>
            2000/01:1078 av Tuve Skånberg (kd) till näringsminister Björn
            Rosengren
          </note>
          <u>
            <seg>
              Polletteringsförbud för cyklar på tåg
            </seg>
          </u>
          <note>
            2000/01:1079 av Rolf Gunnarsson (m) till näringsminister Björn
            Rosengren
          </note>
          <u>
            <seg>
              Den dåliga vägstandarden
            </seg>
          </u>
          <note>
            2000/01:1080 av Ingemar Vänerlöv (kd) till näringsminister Björn
            Rosengren
          </note>
          <u>
            <seg>
              Vänersjöfarten
            </seg>
          </u>
          <note>
            2000/01:1081 av Carina Adolfsson Elgestam (s) till statsrådet
            Ingela Thalén
          </note>
          <u>
            <seg>
              Ökningen av sjukskrivningar bland kvinnor
            </seg>
          </u>
          <note>
            2000/01:1082 av Yvonne Ångström (fp) till statsrådet
          </note>
          <note>
            Ulrica Messing
          </note>
          <note>
            Arbetstillfällen i Bjurholm
          </note>
          <note>
            2000/01:1083 av Carl-Axel Johansson (m) till justitieminister
            Thomas Bodström
          </note>
          <u>
            <seg>
              Samverkan i gränskontrollen mot s.k. tredje land
            </seg>
          </u>
          <note>
            2000/01:1084 av Christel Anderberg (m) till justitieminister
            Thomas Bodström
          </note>
          <note>
            Polisens kostnader för gruvhål
          </note>
          <note>
            2000/01:1085 av Roy Hansson (m) till statsminister
          </note>
          <note>
            Göran Persson
          </note>
          <note>
            Finansieringen av EU-konferenser
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 24 april.
          </note>
          <note>
            9 § Anmälan om skriftligt svar på fråga
          </note>
          <u>
            <seg>
              Anmäldes att skriftligt svar på följande fråga inkommit
            </seg>
          </u>
          <note>
            den 20 april
          </note>
          <note>
            2000/01:1053 av Sten Tolgfors (m) till kulturminister
          </note>
          <u>
            <seg>
              Marita Ulvskog
            </seg>
          </u>
          <note>
            Bielkemässen
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 24 april.
          </note>
          <note>
            10 § Kammaren åtskildes kl. 13.26.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 5 § anf. 26 (delvis), av talmannen därefter t.o.m.
            anf. 67 (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
