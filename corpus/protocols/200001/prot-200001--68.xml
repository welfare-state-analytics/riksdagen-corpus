<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--68</head>
          <docDate when="2001-02-16 00:00:00">2001-02-16 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            2000/01:68
          </note>
          <note>
            --------------------------------------------------------------------------------
          </note>
          <note>
            1 § Anmälan om återtagande av plats i riksdagen
          </note>
          <note>
            Talmannen meddelade att Per Bill (m) fr.o.m. den
          </note>
          <note>
            17 februari skulle återta sin plats i riksdagen, varigenom uppdraget
            som ersättare skulle upphöra för Hanna Ericson-Broberg.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 22 februari
            kl. 14.00 skulle följande statsråd närvara:
          </note>
          <note>
            Vice statsminister Lena Hjelm-Wallén, jordbruksminister Margareta
            Winberg, statsrådet Leif
          </note>
          <note>
            Pagrotsky, näringsminister Björn Rosengren och finansminister
            Bosse Ringholm.
          </note>
          <note>
            3 § Svar på interpellation 2000/01:192 om premiepensionsrätten
          </note>
          <note type="speaker">
            Anf. 1 Statsrådet INGELA THALÉN (s):
          </note>
          <note>
            Fru talman! Roy Hansson har frågat mig vilka åtgärder jag avser
            att vidta för att pensionsrätt inom premiepensionssystemet som
            är intjänad mellan 1995
          </note>
          <note>
            och 2000 kan överföras till make eller maka.
          </note>
          <note>
            Inledningsvis konstaterar jag att det första inkomstår för vilket
            det fanns möjlighet att överföra pensionsrätt inom premiepensionssystemet
            var 1999 då de nya intjänandereglerna trädde i kraft. Makar som
            ville föra över premiepensionsrätt för 1999 kunde anmäla detta
            till försäkringskassan under hela 1999.
          </note>
          <note>
            Fr.o.m. inkomstår 2000 gäller att anmälan ska göras senast den
            31 januari det första inkomståret. Anmälan som görs i januari
            2001 får alltså verkan fr.o.m. inkomståret 2001. Det är således
            enbart för inkomståren
          </note>
          <note>
            1995-1998 som möjlighet till överföring av premiepensionsrätt
            saknas.
          </note>
          <note>
            Syftet med överföring av premiepension är att åstadkomma en utjämning
            av makarnas pensionsrättsförhållanden. Grundtanken med att införa
            en möjlighet till överföring av premiepensionsrätt är att makarna
            i förväg och mot bakgrund av långsiktiga överväganden ska avgöra
            om överföring ska ske. Det är således inte meningen att en överföring
            vid varje tillfälle ska föregås av beräkningar av vad som är mest
            fördelaktigt med hänsyn till hur inkomsterna under ett visst år
            har fördelat sig. Utrymmet för eventuell spekulation, bl.a. med
            hänsyn till makarnas skattesituation, skulle öka om en anmälan
            även skulle kunna gälla förfluten tid. Även administrativa skäl
            talar emot en sådan ordning.
          </note>
          <note>
            Vidare ska överföring enbart avse sådan pensionsrätt som tjänats
            in fr.o.m. de reformerade reglernas ikraftträdande, dvs. fr.o.m.
            1999. Pensionsrätter för inkomstår före 1999 har fastställts utifrån
            ATP-
          </note>
          <note>
            systemets regler om pensionsgrundande inkomst. För åren 1995-1998
            har avsättning till premiepension gjorts ur de medel som betalats
            in till staten i tilläggspensionsavgift. Avsättningarna har beräknats
            schablonmässigt utifrån de regler som gällde före ikraftträdandet
            av de reformerade reglerna.
          </note>
          <note>
            Roy Hansson refererar också till den tidigare förda debatten
            om de avgifter som tas ut vid överföringar av pensionsrätter och
            att jag där varit kritisk. Min kritik då gällde att kvinnor och
            män behandlades olika. Vad gäller premiepensionen minskas pensionsrätten
            med 14 % om den förs över från den ena maken till den andra. Anledningen
            till avgiften är att de kostnader som är förenade med att föra
            över premiepensionsrätt mellan makar inte ska belasta hela kollektivet
            utan enbart de som utnyttjar möjligheten. Den betydelsefulla skillnaden
            är dock här att reglerna är könsneutrala eftersom avgiften är
            lika stor oavsett vilken av makarna det är som överlåter sin premiepensionsrätt.
          </note>
          <note type="speaker">
            Anf. 2 ROY HANSSON (m):
          </note>
          <note>
            Fru talman! Jag tackar statsrådet för svaret på min interpellation
            om premiepensionsrätten, och jag önskar statsrådet tillfrisknande
            från förkylningen snarast.
          </note>
          <note>
            Svaret kunde dock ha varit lite mer positivt. Det borde vara
            ett betydande intresse att försöka jämna ut pensionen mellan män
            och kvinnor. Bakgrunden är att det i många familjer - och kanske
            fortfarande är så
          </note>
          <note>
            - har varit mannen som har haft den största inkomsten. Inkomsterna
            har varit ojämnt fördelade. Som regel är det kvinnan som har den
            lägre inkomsten.
          </note>
          <note>
            Detta får då återverkningar på kommande pension med fortsatt
            lägre inkomst i form av lägre pension till kvinnorna. Ett sätt
            att rätta till detta är att mannen överför en del av pensionsrätten
            till hustrun.
          </note>
          <note>
            Det var därför med tillfredsställelse jag tog upp diskussionen
            med min hustru, som i likhet med många andra kvinnor arbetat deltid,
            när premiepensionskatalogen kom hösten 2000. I katalogen fanns
            beskrivet hur överföring av pensionsrätten ska gå till genom anmälan
            till försäkringskassan. Det innebar dessutom att mina funderingar
            kring fondval reducerades något.
          </note>
          <note>
            Fru talman! Nu visade det sig att för att detta skulle vara möjligt
            skulle anmälan ha varit inlämnad långt tidigare till försäkringskassan.
            Av interpellationssvaret framgår det att det under 1999 varit
            möjligt att under hela året anmäla överföring, och för år
          </note>
          <note>
            2000 skulle det ha varit gjort före den 31 januari samma år.
            Det är säkert korrekt, men väldigt få kände till detta.
          </note>
          <note>
            Fru talman! Jag kan gärna erkänna att jag inte visste om detta,
            och jag vill nog anse mig ganska välorienterad. Det var först
            när PPM-katalogen kom hösten 2000 som möjligheten bekantgjordes.
            Jag har viss förståelse för att pensionsrätt intjänad före 1999,
            i ett annat system, kan vara svårare att hantera. Men jag vidhåller
            att pensionsrätten i PPM-systemet borde ha varit möjlig att överföra
            i sin helhet när systemet påbörjades genom det aktiva val som
            gjordes hösten
          </note>
          <note>
            2000. När det nu har visat sig att reglerna inte har gjort detta
            möjligt, borde ansvarig minister ha tagit någon form av initiativ
            för att möjliggöra detta som en engångsföreteelse. Jag har även
            förståelse för att det framöver ska ske en anmälan när överföring
            påbörjas. Men jag beklagar tonen i interpellationssvaret där det
            talas om "spekulation". Jag tycker att det är viktigt att tro
            människor om gott och inte i varje läge misstänka att medborgarna
            är ute för att otillbörligt skaffa sig fördelar.
          </note>
          <note>
            Det hade varit värdefullt för många familjer att i någon mån
            kunna rätta till tidigare ojämlika inkomster genom att i varje
            fall se till att denna ojämlikhet inte fullt ut slår igenom för
            pensionsinkomster. Jag kan möjligen förstå att utredningen inte
            beaktat eller glömt bort möjligheten att omfördela intjänad pensionsrätt,
            men jag tycker att ansvarig minister inte borde ta detta på allvar
            och i stället undersöka alla möjligheter till att utjämna inkomstskillnader
            inom en familj.
          </note>
          <note>
            Fru talman! Vad sedan gäller reduceringen när överföring sker
            inom pensionssystemet kan det möjligen ligga försäkringstekniska
            skäl för detta. Eftersom interpellationssvaret framhåller att
            reglerna är könsneutrala har jag svårt att förstå den stora reduceringen
            på 14 %. Det kan rimligen inte vara enbart ökade kostnader för
            att föra över pensionsrätten som det beskrivs i interpellationssvaret.
            Jag tror att vi är relativt överens om att det i de flesta fall
            är kvinnan som har haft lägre inkomst och därmed får lägre pension.
            Risken är uppenbar att med den stora reduceringen på 14 %, som
            jag har svårt att se skälen till, att många familjer inte kommer
            att göra detta, trots att det för många familjer vore bra - i
            första hand för kvinnorna. Jag har svårt att se skälet till den
            stora reduceringen på 14 %.
          </note>
          <note type="speaker">
            Anf. 3 Statsrådet INGELA THALÉN (s):
          </note>
          <note>
            Fru talman! Det är naturligtvis beklagligt att även en så väl
            informerad person som Roy Hansson inte uppmärksammade under 1999
            att man under hela det året hade möjlighet att göra en fördelning
            av sin pensionsrätt. Jag utgår från att vi är överens om att när
            det gäller 1995-1998 var det ett annat system, det var en annan
            typ av schablonmässighet och det var en annan typ av avgiftsuttag.
            Därför berörs inte de åren av diskussionen.
          </note>
          <note>
            När det gäller 1999 var just skälet till att det skulle gälla
            under hela året att skapa ett utrymme för människor att uppmärksamma
            frågan. Att det sedan var enbart januari för kommande år hänger
            samman med det som framgår av mitt tidigare inlägg. Det är naturligtvis
            beklagligt.
          </note>
          <note>
            Återigen kvarstår dock frågan om att göra detta retroaktivt.
            Det är dels, jag kanske inte ska använda ordet spekulation, en
            fråga om annorlunda planering, dels är det fråga om administrativ
            hantering. Går man in retroaktivt behöver man riva upp fattade
            pensionsrättsbeslut. Varje år görs ett individuellt pensionsrättsbeslut.
            Ska man gå tillbaka måste man gå in i varje enskilt fall och riva
            upp tidigare beslut.
          </note>
          <note>
            När det gäller kostnadsaspekten vill jag säga att det inte enbart
            gäller den administrativa kostnaden ur ett byråkratiskt perspektiv.
            Det är ett stort kollektiv.
          </note>
          <note>
            Man får förluster i arvsvinster när denna överföring görs. Om
            vi ser till det fördelningspolitiska systemet kan den typen av
            överföringar inte göras av det skälet att man ska se på systemet
            som en helhet.
          </note>
          <note>
            Detta är en överenskommelse. Jag kan inte nu komma ihåg om vi
            diskuterade 15 % eller 20 % eller om vi diskuterade 9 %, men beräkningen
            av summan som sådan gjordes i en allmän beräkning för att man
            skulle kunna säkerställa hela premiepensionssystemet. Då bestämde
            man att det ska vara 14 % nu. Om det framöver kommer att bli någon
            annan summa därför att man gör andra bedömningar kan jag inte
            avgöra i dag.
          </note>
          <note>
            Jag vill ändå understryka att just rätten till överföring av
            premiepensionsrätten är till för att trygga det som Roy Hansson
            beskrev i sitt inlägg, nämligen överföringar mellan olika inkomster
            vad gäller makar eller inom ett partnerskap.
          </note>
          <note>
            Jag har inte för avsikt att gå tillbaka och göra några förändringar
            och därmed riva upp pensionsbeslut, utan det är min uppfattning
            att den ordning som gäller i dag är tillfyllest.
          </note>
          <note type="speaker">
            Anf. 4 ROY HANSSON (m):
          </note>
          <note>
            Fru talman! Jag tackar för de vänliga orden inledningsvis. Tydligen
            var jag inte så välinformerad att jag kände till detta 1999. Det
            var som sagt först när jag fick katalogen som jag fick veta det.
            Jag tror inte jag var ensam om detta, utan det hade inte marknadsförts
            på rätt sätt.
          </note>
          <note>
            Vad gäller det som införts i tidigare system 1995-
          </note>
          <note>
            1998 vill jag säga att jag tror att det hade varit möjligt. Det
            gick faktiskt att beräkna denna summa, och den fanns med på den
            valblankett som alla fick. Då borde man ha kunnat föra över detta
            belopp som en engångsföreteelse när man gjorde detta val just
            för att jämna ut de orättvisor som finns inom många familjer.
          </note>
          <note>
            Framöver tror jag att det är viktigt att man har möjlighet att
            göra årliga val, och det ska ske före den
          </note>
          <note>
            31 januari. Jag har nu lärt mig hur systemet fungerar.
          </note>
          <note>
            Det här är som sagt första gången.
          </note>
          <note>
            Jag beklagar att ministern inte vidare har undersökt möjligheterna
            att göra det som en engångsföreteelse. Då kunde man även ha tagit
            med det tidigare systemet. Det hade inte varit så svårt, eftersom
            beloppet var identifierat och fanns angivet på alla medborgares
            valblanketter.
          </note>
          <note>
            Vad sedan gäller reduceringen på 14 % fick jag inget bra besked
            av ministern. Den debatt som fördes förra året gällde just att
            kvinnors medellivslängd är högre. Vi var många som var väldigt
            kritiska mot att man hade valt den indelningen i försäkringsbolagen
            -
          </note>
          <note>
            inte minst ministern.
          </note>
          <note>
            Nu är det inte så. Då har jag väldigt svårt att förstå vari skillnaden
            ligger. Det kan rimligen inte vara någon stor administrativ uppgift
            att föra över, som i mitt fall, min intjänade pensionsrätt till
            min hustru.
          </note>
          <note>
            Det kan inte innebära en kostnad på 14 %. Det gör man med en
            knapptryckning på en datamaskin, så kostnaden kan inte ligga där.
            Bakgrunden måste vara något försäkringstekniskt. Jag beklagar
            att ministern inte kunde göra det trovärdigt på bättre sätt.
          </note>
          <note>
            Jag tror också att en viktig del är just att man kan överföra
            pensionsrätten. Jag efterlyser en bättre marknadsföring från ministern.
            Hur ska fler kunna bli bekanta med detta och kunna göra det i
            framtiden?
          </note>
          <note>
            Det är dessvärre i de flesta familjer så att inkomsterna är ojämna,
            och kvinnan är den som har lägst inkomst. Det skulle man kunna
            rätta till. Jag hoppas att ministern här kommer med något initiativ
            när det gäller hur man ska kunna marknadsföra detta bättre, så
            att vårt samhällssystem blir jämlikare.
          </note>
          <note type="speaker">
            Anf. 5 Statsrådet INGELA THALÉN (s):
          </note>
          <note>
            Fru talman! I anslutning till det besked som skickades ut våren
            1999 fanns en väldigt tydlig information. Svenska folket - vi
            alla - hade kanske inte riktigt vant sig vid att vara uppmärksamt.
            Det fördes också en diskussion om huruvida informationen var tillräckligt
            väl formulerad.
          </note>
          <note>
            Vi kan i efterhand konstatera att information om både pensionsrätt
            och allmän pensionsinformation i många olika sammanhang har fått
            fina utmärkelser för att den har varit så bra. Vi kan alltid ha
            olika tycke och smak när det gäller huruvida informationen är
            bra eller inte, men det gick ut en information. Kanske var vi
            inte riktigt uppmärksamma på just pensionsinformationen. Jag tror
            att vi vänjer oss vid den alltmer.
          </note>
          <note>
            Sedan går jag tillbaka till 1995-1998. Det var inte enbart andra
            avgiftsuttag, utan schablonberäkningen skedde, vill jag stryka
            under, också på ett annat sätt.
          </note>
          <note>
            Det grundade sig på ATP-systemet, vilket är en annan typ av underlag.
            Därför är det enligt min uppfattning inte något skäl att gå tillbaka
            till 1995-1998.
          </note>
          <note>
            Sedan går jag till frågan om de 14 procenten. Det är som jag
            sade inte enbart fråga om tryckknappshanteringen, som Roy Hansson
            sade. Det är också fråga om ett kollektiv. När man för resurser
            från ett kollektiv och fördelar dem sinsemellan minskas kostnaderna
            för hela kollektivet. För att undvika den förlusten får makarna
            eller de som lever i ett registrerat partnerskap ta den gemensamma
            förlusten. Roy
          </note>
          <note>
            Hansson och hans fru får ta den gemensamma förlusten, men det
            övriga kollektivet ska inte ta den.
          </note>
          <note>
            Anledningen till den tidigare diskussionen var ju, precis som
            Roy Hansson sade, att systemet inte var könsneutralt. Här är det
            könsneutralt. Det är inte skilda livslängder eller något annat
            som ligger bakom denna beräkning, utan här är kvinnor och män
            gemensamt i samma kollektiv.
          </note>
          <note>
            Jag vill avsluta, fru talman, med att säga att jag säkert på
            olika sätt kan försöka bidra till att öka informationen för att
            uppmärksamma medborgare på att denna möjlighet finns. Jag vet
            inte om Roy Hansson har sett ett antal TV-filmer om just delad
            pensionsrätt. Det är inte säkert att alla uppskattade just de
            reklamfilmerna, men jag tror att den fortlöpande informationen
            varje år där denna kunskap finns med kommer att skapa en helt
            annan förståelse för denna möjlighet för makar. Kan jag på olika
            sätt bidra till att öka den kunskapen ska jag naturligtvis göra
            det.
          </note>
          <note type="speaker">
            Anf. 6 ROY HANSSON (m):
          </note>
          <note>
            Fru talman! Låt oss konstatera att den information som gick ut
            våren 1999 inte var tillräckligt tydlig. Det är faktiskt fler
            än jag som har missat detta. Det var väldigt lite diskussion kring
            detta. Eftersom det tydligen inte gick hem borde man tagit möjligheten
            att rätta till det när vi gjorde det stora premiepensionsvalet
            hösten 2000.
          </note>
          <note>
            Det som gick ut hösten 2000 var tydligt. Jag tror inte att många
            företeelser i samhället diskuterades mer ingående under de veckor
            det var aktuellt. Då borde man haft med denna möjlighet.
          </note>
          <note>
            Jag kan i och för sig se svårigheten när det gäller det som är
            intjänat i ett annat system - 1995-1999 -
          </note>
          <note>
            men jag inser också att det hade varit möjligt att göra något.
            Eftersom man kunde identifiera beloppet hade det inte varit någon
            omöjlighet.
          </note>
          <note>
            Vad gäller reduceringen med 14 % tyckte jag inte att ministern
            kom med något speciellt bra svar denna gång heller. Om det, som
            det står i interpellationssvaret, ska vara könsneutralt måste
            det rimligen vara hela kollektivet - hela svenska samhället -
            som avses.
          </note>
          <note>
            Vari består då förlusten?
          </note>
          <note>
            Jag blev lite bekymrad när jag hörde att ministern anförde att
            det skulle ske en utjämning mellan min hustru och mig. I så fall
            skulle det ha varit ett fullständigt unikt försäkringssystem där
            kollektivet består av familjen, och det tror jag inte att ministern
            avsåg. Det borde väl vara hela svenska folket - hela samhället
            - som utgör kollektivet i detta fall. Då kan jag absolut inte
            se varför denna reducering är aktuell.
          </note>
          <note>
            Det finns ingen rimlig grund för detta.
          </note>
          <note>
            Försäkringsbolagen kritiserades tidigare med rätta. Det berodde
            på att man där delade upp i två kollektiv - män och kvinnor. Men
            så är inte fallet här, och därför bör reduceringen möjligen vara
            delar av procent om den ska täcka administrativa kostnader.
          </note>
          <note>
            Det kan rimligen inte vara så att kollektiven är hänvisade till
            familjerna. Jag hoppas verkligen att det inte är så och att ministern
            inte menade detta.
          </note>
          <note type="speaker">
            Anf. 7 Statsrådet INGELA THALÉN (s):
          </note>
          <note>
            Fru talman! Nu tror jag att Roy Hansson missförstod, och det
            är naturligtvis inte bra. Jag hade inte för avsikt att ta ytterligare
            en replik, men jag måste reda ut det där.
          </note>
          <note>
            Kollektivet är inte i denna mening - försäkringsmässigt - makarna,
            utan kollektivet är alla premiepensionsspararna. Om Roy Hansson
            för över sina premiepensionspoäng och delar dem med sin hustru
            innebär det en förlust för det övriga kollektivet om inte Roy
            Hansson lever extremt länge. Det är detta som kallas för arvsvinstförlust.
          </note>
          <note>
            När man gör denna omfördelning mellan makar finns det risk för
            att det sker arvsvinstförluster. Man utjämnar därför mellan dem
            som gör en omfördelning sinsemellan och de övriga i kollektivet
            och gör systemet neutralt. Och då har man inom systemet beräknat
            detta till att för närvarande vara 14 %; jag kommer inte ihåg,
            som jag sade tidigare, om vi har diskuterat någon annan siffra.
            Då täcker det både den kollektiva förlusten och de administrativa
            hanteringarna. Men det är rätt att de administrativa hanteringarna
            i dagens tekniska system inte är särskilt omfattande.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2000/01:177 om utvärdering av Östersjömiljarden
          </note>
          <note type="speaker">
            Anf. 8 Statsrådet LEIF PAGROTSKY (s):
          </note>
          <note>
            Fru talman! Stefan Hagfeldt har frågat mig om vilka åtgärder
            som avses vidtas med anledning av de kritiska synpunkter som kommit
            fram vid utvärderingen av Östersjömiljarden 1.
          </note>
          <note>
            Den första Östersjömiljarden anslogs för att stärka samarbetet
            och utvecklingen i Östersjöregionen. Det var en i många stycken
            djärv och nydanande satsning som syftade till att snabbt och konkret
            bidra till att omsätta det starka svenska stödet för Östersjösamverkan
            i handling. Det är regeringens bedömning att de nära 70 projekt
            som hittills stötts från anslaget sammantaget på ett värdefullt
            sätt stimulerat samverkan, framåtskridande och ekonomisk verksamhet
            i området. De har främjat det svenska näringslivet i Sverige och
            i de aktuella länderna. Många av insatserna förväntas skapa jobb
            i svenska företag, inte minst på längre sikt.
          </note>
          <note>
            Sveriges handel och investeringar har utvecklats positivt med
            länderna i fråga. Sålunda har exempelvis vår export till Polen,
            Estland, Lettland och Litauen ökat från 3 till 20 miljarder kronor
            sedan 1991, vilket naturligtvis har bidragit till den stora sysselsättningsökningen
            i Sverige under senare år. Östersjömiljarden har varit en väsentlig
            komponent i de svenska satsningarna för att nå dessa resultat,
            även om, som näringsutskottet också har påpekat, det är svårt
            att härleda exakta effekter av var och en av de olika insatserna.
          </note>
          <note>
            Verksamheten under den första perioden av Östersjömiljard 1 var
            på många sätt nyskapande. I efterhand kan vi konstatera att inslag
            i beredningsordningen för den första Östersjömiljarden har varit
            behäftade med vissa nackdelar. Det är enligt min mening naturligt
            att kontinuerligt pröva om inriktning och administration kan vidareutvecklas
            och förbättras.
          </note>
          <note>
            Det interna arbetspapper som Stefan Hagfeldt refererar till ska
            ses som ett led i detta fortlöpande granskningsarbete.
          </note>
          <note>
            I slutet av 1998 tillkallade regeringen en särskild kommitté,
            Kommittén för ekonomiskt samarbete i
          </note>
          <note>
            Östersjöregionen (Östersjöberedningen), med ett brett deltagande
            bl.a. från näringslivet. Kommittén lämnade i sitt betänkande (SOU
            1999:125) förslag till hur
          </note>
          <note>
            Östersjömiljarden nr 2 skulle användas och hur anslaget skulle
            administreras. Hanteringen av den andra
          </note>
          <note>
            Östersjömiljarden har också utformats i skenet av erfarenheterna
            från den första miljarden och har en bred förankring hos berörda
            intressenter. I dag samordnas administrationen av såväl Östersjömiljard
            1
          </note>
          <note>
            som Östersjömiljard 2 av ett särskilt sekretariat inom
          </note>
          <note>
            Utrikesdepartementet.
          </note>
          <note>
            I enlighet med Östersjöberedningens intentioner har ambitionsnivån
            vad gäller riktlinjer, verksamhetsplanering och rutiner för avrapportering
            höjts. Vi kommer att löpande fortsätta att ytterligare finslipa
            hanteringen av anslaget. Jag ser det som ett led i ett allmänt
            och viktigt kontinuerligt förbättringsarbete vad avser rutiner
            i Regeringskansliet.
          </note>
          <note>
            Regeringen driver vidare stödet för näringslivsutveckling i Östersjöregionen
            på det sätt som utarbetats i nära samråd med näringslivet. Det
            är naturligt att dessa näringslivsinriktade insatser vidareutvecklas
            i takt med den ofta snabba och positiva förändring som sker i
            regionen. Vi välkomnar självfallet konstruktiva idéer och förslag
            som kan bidra till den processen.
          </note>
          <note type="speaker">
            Anf. 9 STEFAN HAGFELDT (m):
          </note>
          <note>
            Fru talman! Som jag skrev i min interpellation är det mycket
            kritiska synpunkter som kommit fram i departementets interna PM
            med rubriken Lägesrapport Östersjömiljarden 1. Där står det att
            läsa följande: "De uppställda målen för Östersjömiljarden är tämligen
            vaga och detta kan ha medverkat till att projekten inte fått det
            resultat man förväntat sig".
          </note>
          <note>
            "Ett antal projekt erhöll bidrag från anslaget trots att de inte
            uppgav några sysselsättningseffekter i sin målangivelse."
          </note>
          <note>
            "Mycket talar för att upprättandet av Östersjömiljarden gärna
            kunde ha varit mer genomtänkt och välplanerad."
          </note>
          <note>
            "Det fanns egentligen inga riktlinjer eller en klar utformning
            för hur programmet skulle administreras och vad medlen skulle
            användas till."
          </note>
          <note>
            Detta interna PM pekar, som sagt, inte bara på brister utan framför
            också mycket kritiska synpunkter inom de flesta områden. Självklart
            har man rätt att kräva att alla satsningar ska vara genomtänkta
            och välplanerade, så att de resurser som ställs till förfogande
            används på ett effektivt sätt.
          </note>
          <note>
            Fru talman! Jag måste tyvärr konstatera att statsrådet tar väldigt
            lätt på kritiken om Österjösmiljarden
          </note>
          <note>
            1. Det är inga små saker som har kommit fram vid hanteringen
            av denna miljard, utan det brister i kontroll och uppföljning.
            Dessutom saknas regelbunden utvärdering och en enhetlig rapportering.
            Vidare fanns det inte några regler om avrapportering i regeringsbesluten.
            Man har inte ens krävt en ekonomisk redovisning. Villkor som förknippats
            med projekten har inte efterlevts. Det saknas rutiner för återbetalning,
            och det går inte att påvisa sysselsättningseffekter.
          </note>
          <note>
            Fru talman! Jag skulle kunna fortsätta länge med att uppräkna
            all kritik kring Österjösmiljarden 1. Det märkliga är att regeringen
            själv under de här åren i stället för att ta åt sig av kritiken
            enbart har framhållit att allt fungerat mycket bra. Nu får vi
            höra samma visa om Östersjömiljarden nr 2, som ska vara mycket
            välplanerad och givetvis bara ge goda effekter. Enligt statsrådet
            kommer det att fungera mycket bättre den här gången. Tyvärr talar
            mycket för att jag om ett eller kanske två år kommer att stå här
            på nytt i talarstolen och tvingas framföra kritiska synpunkter
            på användningen av Östersjömiljarden 2. Det enda rätta vore att
            upplösa Östersjömiljarden och att pengarna i stället fick ingå
            i det ordinarie öststödet, som är kvalitetssäkrat. Där finns det
            klara rutiner, och vi vet att pengarna då kommer till god nytta.
          </note>
          <note>
            Fru talman! Det sägs mycket lite i interpellationssvaret om alla
            brister som har kommit fram vid hanteringen av Östersjömiljarden
            1. Mot bakgrund av detta ställer jag följande fråga till statsrådet:
            Har regeringen verkligen tagit till sig alla kritiska synpunkter
            och bearbetat dessa så att inte samma misstag kommer att upprepas?
          </note>
          <note type="speaker">
            Anf. 10 Statsrådet LEIF PAGROTSKY (s):
          </note>
          <note>
            Fru talman! Jag vet inte riktigt hur jag ska tolka
          </note>
          <note>
            Stefan Hagfeldts kommentarer. Först läser han innantill i Utrikesdepartementets
            självkritik. Sedan säger han att regeringen tar lätt på den kritik
            som har framförts.
          </note>
          <note>
            Den analys som Stefan Hagfeldt baserar hela sin interpellation
            på är ju vår interna, vår egen, uppföljning som syftar till att
            vi själva ska förbättra, effektivisera och finslipa det här systemet.
            De analyser som detta gäller avser ju en period som har förflutit.
            Erfarenheterna har legat till grund för kraftfulla förändringar,
            byte av huvudman, byte av administrativa system, byte av uppföljningsrutiner
            och nya ambitionsnivåer vad gäller planering, uppföljning och
            resultat.
          </note>
          <note>
            Jag tycker inte riktigt att det hänger ihop när Stefan Hagfeldt
            använder kraftfulla ord om att vi är självgoda och säger att allt
            fungerar väl samtidigt som han citerar oss när vi säger att saker
            och ting inte har fungerat väl på alla fronter.
          </note>
          <note>
            Jag tycker att vi i stället för att kivas om historien på det
            här sättet - om huruvida redovisningen, som vi är överens om inte
            längre sköts på just det sätt som diskussionen gäller, var dålig
            eller bra för flera år sedan - skulle kunna enas om att nu diskutera
            hur vi ska kunna göra det här bättre.
          </note>
          <note>
            Verkligheten är ju att vi nu har en unik chans att bryta århundraden
            av dåliga relationer, spänning, misstänksamhet och dålig ekonomisk
            utveckling i
          </note>
          <note>
            Östersjöområdet och göra en stark, konstruktiv och offensiv insats
            för att skapa ett bättre Östersjöområde med mer avspänning, samarbete
            och ekonomisk utveckling för kommande generationer. Det är en
            stor och viktig uppgift. Näringslivet har en viktig roll att spela
            i detta. Vårt näringsliv är starkt, kompetent och kunnigt på just
            de områden som är viktiga för länder i det utvecklingsskede där
            dessa länder befinner sig.
          </note>
          <note>
            Jag tycker för min del att den här typen av näringslivsinriktat
            samarbete lämpligen kan hållas isär från det ordinarie biståndsliknande
            samarbete som trots allt utgör den helt dominerande delen av vårt
            samarbete - och som jag tacksamt konstaterar att
          </note>
          <note>
            Stefan Hagfeldt så entusiastiskt hyllar som framgångsrikt och
            välskött. Jag tar åt mig av det berömmet. Eftersom även detta
            är mitt ansvar kostar jag på mig att slicka i mig lite av det.
            Men jag har kommit fram till åsikten att det som vi gör med näringslivet,
            det som syftar till att kanalisera näringslivets engagemang för
            denna viktiga framtidsuppgift, bättre sköts på ett annat sätt.
            I samråd med näringslivets mest engagerade och entusiastiska företrädare
            har vi utformat det här systemet, som jag nu tycker fungerar ganska
            väl. Det har också den fördelen att det kan spridas i landet och
            skapa decentraliserade samarbetsformer.
          </note>
          <note>
            Inte minst har man från Stefan Hagfeldts eget hemlän och hemkommun,
            över partigränserna, kommit till oss på Utrikesdepartementet och
            vädjat om pengar ur denna Östersjömiljard som Stefan Hagfeldt
            vill avskaffa, pengar för ändamål som hade varit helt omöjliga
            att tillgodose ur det ordinarie samarbetsprogrammet. Alla partier
            i Norrköping och Östergötland, och näringslivet genom handelskammaren,
            har varit hos oss och begärt pengar för det väldigt fina projekt
            som kallas för Rigapartenariatet, som syftar till att utveckla
            partnerskap med näringsliv och kommuner på andra sidan Östersjön
            - ett mycket bra projekt som hade blivit omöjligt om Stefan Hagfeldts
            förslag hade genomförts.
          </note>
          <note type="speaker">
            Anf. 11 STEFAN HAGFELDT (m):
          </note>
          <note>
            Fru talman! Att jag tog upp detta med huruvida regeringen har
            tagit åt sig av de kritiska synpunkterna, och det hänvisade jag
            också till, beror på att det inte står mycket om detta i interpellationssvaret.
          </note>
          <note>
            Om det finns 1 miljard kronor är det klart att det kommer ansökningar
            från många håll. Men det intressanta för oss är ju att de här
            pengarna används på bästa möjliga sätt. Det är där kritiken har
            varit förödande när det gäller Östersjömiljard 1.
          </note>
          <note>
            För ett par dagar sedan fick jag tag i en förstudie på 31 sidor
            som Riksdagens revisorer genomfört under rubriken Östersjömiljarderna.
            De konstaterar bl.a. följande:
          </note>
          <note>
            "Att det är Regeringskansliet som förvaltar Östersjömiljarderna
            och inte myndigheter under regeringen är inte i enlighet med den
            förvaltningsmodell som normalt tillämpas. Möjligheterna till insyn
            och överblick har därigenom varit mindre än de varit om gängse
            förvaltningsprocesser tillämpats. Bl.a. hade kopplingarna mellan
            de använda medlen och uppnådda resultaten kunnat vara tydligare.
            Genom att ansvaret om samordningen har flyttats ett antal gånger
            har det varit påfallande svårt att följa och överblicka verksamheten.
          </note>
          <note>
            Hur den ekonomiska redovisningen och kontrollen är upplagd eller
            skötts har det inom ramen för förstudien varit svårt att få inblick
            i. En funktion av att medel genom Östersjömiljarderna tas av anslag
            som Regeringskansliet disponerar är att verksamheten i sin helhet
            inte blir föremål för lika ingående årlig revision som om medlen
            tilldelats och använts av myndigheter under regeringen. De iakttagelser
            som bl.a. Östersjösekretariatet gjort beträffande den första
          </note>
          <note>
            Östersjömiljarden tyder dock på en hel del brister.
          </note>
          <note>
            Revisorerna anser det därför befogat att vid en fortsatt granskning
            undersöka hur den ekonomiska redovisningen varit upplagd och hur
            den nu är organiserad."
          </note>
          <note>
            Under rubriken Summering framhåller revisorerna följande:
          </note>
          <note>
            "Kvar står dock de problem som hänger samman med att de anslagna
            medlen disponeras av Regeringskansliet - att insyn och kontroll
            inte fungerar som för merparten av den statliga verksamheten.
            Revisorerna finner därför motiverat att ytterligare granska dessa
            förhållanden."
          </note>
          <note>
            Mot bakgrund av detta ställer jag följande frågor till statsrådet:
            Varför har ansvaret för samordningen flyttats flera gånger, och
            varför följer inte regeringen den förvaltningsmodell som normalt
            tillämpas?
          </note>
          <note type="speaker">
            Anf. 12 Statsrådet LEIF PAGROTSKY (s):
          </note>
          <note>
            Fru talman! Stefan Hagfeldt frågar varför detta har flyttats
            så många gånger och varför vi inte följer den ordinarie förvaltningsmodellen.
            Jag försökte just förklara mina skäl till att tycka att detta
            är en typ av samarbete som inte passar in i den ordinarie biståndsmiljön.
            Jag tycker inte att det finns någon anledning, om nu Stefan Hagfeldt
            inte var nöjd med det jag sade eller inte lyssnade, att upprepa
            det.
          </note>
          <note>
            När det gäller att detta har flyttats så många gånger ska jag
            berätta för dem som lyssnar på den här debatten hur det är.
          </note>
          <note>
            När den första Östersjömiljarden inrättades var det ett uttryck
            för att vi ville höja ambitionsnivån mycket kraftigt i vårt samarbete
            i Östersjöområdet. Vi ville avsätta mer pengar trots en extremt
            tuff besparingsperiod. Vi ville också markera inför hela världen,
            inte minst det svenska näringslivet, betydelsen av detta genom
            att lägga administrationen och förvaltningen direkt hos statsministern.
            Det är inget unikt. Varje statsminister som jag har jobbat åt,
            och även Stefan Hagfeldts partikamrat som en gång var statsminister,
            har haft precis samma metod att lägga vissa frågor hos sig själv
            för att markera deras speciella politiska betydelse. Det är inget
            konstigt. Ingvar
          </note>
          <note>
            Carlsson hade forskningsfrågorna, Tage Erlander likaså, för att
            markera detta områdes betydelse. Göran
          </note>
          <note>
            Persson bestämde sig för att göra denna kraftfulla markering
            1996.
          </note>
          <note>
            Det fanns tyvärr inte så mycket förslag i byrålådorna när vi
            kom till makten 1994 om hur man skulle göra. Ville man då vara
            handlingskraftig och göra någonting snabbt fanns det inte så stora
            möjligheter till fem års utredande och remisshantering, utan man
            bestämde sig för att göra detta med en gång.
          </note>
          <note>
            Sedan dess har det flyttats en gång - till mig 1998, efter valet,
            då jag fick ansvar för de här frågorna.
          </note>
          <note>
            Sedan har det faktiskt inte flyttats mer. Jag har flyttat, men
            jag har tagit frågorna med mig. Jag känner det som att det i det
            avseendet har varit stabilt. Jag flyttade från Näringsdepartementet
            till Utrikesdepartementet, men jag tog med mig samma tjänstemän,
            samma administration och samma ansvar. Att det skulle bli förvirring
            av att detta har flyttats en gång har jag alltså svårt att förstå
            - särskilt med tanke på att det kom kritik för att det låg hos
            Statsrådsberedningen. När vi lyssnar på kritiken och gör någonting
            åt den får vi kritik för att vi ändrar och därmed gör utvärdering
            omöjlig.
          </note>
          <note>
            Nej, Stefan Hagfeldt, bättre tycker jag att man kan begära.
          </note>
          <note>
            Nu har jag utförligt ägnat i stort sett all min debattid åt att
            ambitiöst svara på Stefan Hagfeldts förskrivna frågor. Jag hade
            bara en fråga, och den ägnade Stefan Hagfeldt inte en sekund åt.
            Nu hoppas jag att Stefan Hagfeldt kan ägna resten av sin debattid
            åt min fråga: Hur ska vi tillsammans göra den här verksamheten
            bättre i verkligheten? Nu har vi ägnat massor av tid åt att diskutera
            administration, revisionsfrågor och annat. Det är jätteviktigt,
            och jag är glad att också ni i riksdagen engagerar er i det. Men
            kan vi inte en stund höja blicken och fundera: Hur kan vi få nya
            bidrag till idéer för att förbättra utvecklingen på andra sidan
            Östersjön? Hur ska vi få fler människor i
          </note>
          <note>
            Sverige engagerade i samarbetet? Hur ska vi mobilisera det kraftfulla
            intresse som finns i svenskt näringsliv, inte minst i näringslivets
            många organisationer, för samarbete på det här området?
          </note>
          <note>
            Hur kan Stefan Hagfeldt i Östergötland, i Norrköping, själv bidra
            till att mobilisera det här? Hagfeldt har ju nu visat ett så starkt
            engagemang genom att skriva den här interpellationen, skriva alla
            dessa inlägg. Försök att också formulera idéer - jag hjälper gärna
            till - om hur vi tillsammans går vidare framåt i verkligheten,
            i verksamhet som ger jobb, kontaktpunkter, bättre miljö, bättre
            jämställdhet, bättre hälsoläge, bättre ekonomisk utveckling och
            som bygger på vad vi har att erbjuda i Sverige, i Östergötland,
            i
          </note>
          <note>
            Norrköping, som kan komma till nytta. Det tycker jag vore en
            verkligt fruktbar vidareutveckling av den debatt som vi har fört
            i dag. Nu välkomnar jag Stefan
          </note>
          <note>
            Hagfeldts bidrag till den utvecklingen.
          </note>
          <note type="speaker">
            Anf. 13 STEFAN HAGFELDT (m):
          </note>
          <note>
            Fru talman! Jag har redan svarat på statsrådets fråga. Jag tycker
            att man ska upplösa Östersjömiljarden och att pengarna i stället
            ska ingå i det ordinarie öststödet, som är kvalitetssäkrat. Där
            finns det klara rutiner, och vi vet att pengarna då kommer till
            god nytta.
          </note>
          <note>
            Sedan tycker jag att det är en självklarhet när det kommer fram
            så mycket kritik att man tar åt sig av denna kritik, att man penetrerar
            alla kritiska synpunkter så att man inte begår samma misstag på
            nytt.
          </note>
          <note>
            Det är det som gör mig orolig för hur det kommer att gå med Östersjömiljarden
            2. Regeringen verkar ju inte ha insett bristerna i hanteringen
            av Östersjömiljarden 1 utan ger i stället en glättad bild av verkligheten.
          </note>
          <note>
            Regeringen uppgav i samband med 1998 års ekonomiska vårproposition
            att verksamheten inom ramen för Östersjömiljarden varit framgångsrik
            och därför borde fortsätta. Mot denna bakgrund förordar regeringen
            att ytterligare 1 miljard kronor borde tillföras under den kommande
            femårsperioden. Riksdagens revisorer konstaterar här att några
            resultat i form av t.ex. effekter på sysselsättningen i Sverige
            inte redovisades. Riksdagens revisorer konstaterade också att
            regeringens uttalande om att verksamheten varit framgångsrik framfördes
            utan att regeringen angav några grunder härför.
          </note>
          <note>
            Vi ska inte heller glömma bort att Sida på olika sätt uttryckt
            invändningar mot hanteringen av den första Östersjömiljarden.
            Riksdagens revisorer konstaterar också att näringslivet framfört
            kritiska synpunkter på samarbetet genom Östersjömiljarderna.
          </note>
          <note>
            Näringsutskottet har vid flera tillfällen varit mycket kritiskt.
            Kritik har också framförts av tjänstemän vid
          </note>
          <note>
            Naturvårdsverket.
          </note>
          <note>
            Konstitutionsutskottet har granskat, och riktat kritik mot, upphandlingen
            av konsulttjänster med anledning av det s.k. Polenåret och en
            IT-satsning i Östersjöregionen. I båda fallen har medel från den
            första
          </note>
          <note>
            Östersjömiljarden använts och i utskottets granskning framkom
            att tjänster i vissa fall köpts utan att ett regelrätt upphandlingsförfarande
            tillämpats.
          </note>
          <note>
            Lägger man ihop alla kritiska synpunkter kan man konstatera att
            kritiken är minst sagt mördande. ...
          </note>
          <note type="speaker">
            Anf. 14 TALMANNEN:
          </note>
          <note>
            Talartiden är slut nu!
          </note>
          <note type="speaker">
            Anf. 15 STEFAN HAGFELDT (m):
          </note>
          <note>
            ... Mot bakgrunden av det frågar jag statsrådet om han garanterar
            att Östersjömiljarden 2 kommer att användas på ett framgångsrikt
            sätt.
          </note>
          <note>
            Jag beklagar, men eftersom belysningen gick i kammaren kunde
            jag inte vara så snabb som jag hade kunnat vara om belysningen
            funnits kvar.
          </note>
          <note type="speaker">
            Anf. 16 Statsrådet LEIF PAGROTSKY (s):
          </note>
          <note>
            Fru talman! Jag hade hoppats att det skulle gå upp ett ljus och
            att Stefan Hagfeldt hade kunnat komma med några idéer om hur vi
            kunde jobba konkret och praktiskt för att få bättre verksamhet.
            Det var inte ett ord om några bidrag i det här avseendet, inte
            ord om t.ex. hur Stefan Hagfeldts egen kommun, hans eget näringsliv,
            hans egna partivänner, kan lämna ett bidrag. Det är bara det gamla
            vanliga; kverulansen, gnölet, gnället.
          </note>
          <note>
            Jag beklagar det. Vi jobbar med att vidareutveckla administrationen.
            Den ska vara på topp. Inget annat är tillräckligt bra för mig.
            Vi jobbar kontinuerligt med att förbättra det här. Den kritik
            som Stefan Hagfeldt har citerat har vi tagit på allvar. Vi har
            ändrat oss på de punkter där kritiken har framförts. Och vi är
            beredda att fortsätta ändra.
          </note>
          <note>
            Jag kan inte acceptera att ständigt få höra den här kritiken
            från håll där man uppenbarligen har noll komma noll engagemang
            för vad sakfrågan gäller.
          </note>
          <note>
            Det är inte ett ord under all debattid som handlar om människorna
            på andra sidan Östersjön, som handlar om de problem vi måste lösa
            eller om näringslivets möjligheter att bidra.
          </note>
          <note>
            Det är inte heller ett ord om att det svenska näringslivet inte
            tycker att det ordinarie biståndets organisation är väl lämpad
            för den typ av samarbete vi diskuterar nu utan att deras önskan
            är en annan ordning. Det är inte säkert att det är den ideala
            ordningen, men det är ändå värt att lyssna på dem som närmast
            berörs. Stefan Hagfeldt berörde ju själv Naturvårdsverket och
            andra.
          </note>
          <note>
            Jag skulle vilja rekommendera Stefan Hagfeldt, och även andra
            moderater som varit aktiva i detta, att höja blicken en smula
            och visa om det finns ett ärligt engagemang, ett starkt engagemang,
            för att bidra till en bättre utveckling, inte bara en bättre revision
            i riksdag och regering. Det ska vi gärna jobba med, men det får
            inte vara det enda vi gör. Vi måste också se till att få något
            uträttat i praktiken.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            2000/01:60 till miljö- och jordbruksutskottet
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            2000/01:RR11 Riksdagens revisorers förslag angående Nya vägar
            till vägar och järnvägar?
          </note>
          <note>
            Motioner med anledning av prop. 2000/01:63 Kvalificerad yrkesutbildning
          </note>
          <note>
            2000/01:Ub18 av Beatrice Ask m.fl. (m)
          </note>
          <note>
            2000/01:Ub19 av Birgitta Ahlqvist och Monica Öhman (s)
          </note>
          <note>
            2000/01:Ub20 av Sofia Jonsson m.fl. (c)
          </note>
          <note>
            2000/01:Ub21 av Ulf Nilsson m.fl. (fp)
          </note>
          <note>
            2000/01:Ub22 av Kenneth Johansson (c)
          </note>
          <note>
            2000/01:Ub23 av Yvonne Andersson m.fl. (kd)
          </note>
          <note>
            Socialförsäkringsutskottets betänkande
          </note>
          <note>
            2000/01:SfU8 Lag om svenskt medborgarskap
          </note>
          <note>
            Socialutskottets betänkanden
          </note>
          <note>
            2000/01:SoU9 Äldrepolitik
          </note>
          <note>
            2000/01:SoU8 Nationell handlingsplan för att förebygga alkoholskador
          </note>
          <note>
            Arbetsmarknadsutskottets betänkanden
          </note>
          <note>
            2000/01:AU7 Vissa arbetsrättsliga frågor m.m.
          </note>
          <note>
            2000/01:AU6 Kompetensutveckling m.m.
          </note>
          <note>
            Skatteutskottets betänkande
          </note>
          <note>
            2000/01:SkU21 Behandling av personuppgifter i
          </note>
          <note>
            Tullverkets brottsbekämpande verksamhet
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 februari
          </note>
          <note>
            2000/01:254 av Carl-Erik Skårman (m) till justitieminister Thomas
            Bodström
          </note>
          <note>
            Lagrådets yttrande
          </note>
          <note>
            2000/01:255 av Per-Samuel Nisser (m) till justitieminister Thomas
            Bodström
          </note>
          <note>
            Polisens ekonomi
          </note>
          <note>
            2000/01:256 av Per-Richard Molén (m) till statsrådet
          </note>
          <note>
            Britta Lejon
          </note>
          <note>
            Demokratiska principer
          </note>
          <note>
            2000/01:257 av Carl-Erik Skårman (m) till statsrådet
          </note>
          <note>
            Mona Sahlin
          </note>
          <note>
            Diskriminering av romer på fastighetsmarknaden
          </note>
          <note>
            2000/01:258 av Sten Andersson (m) till statsrådet
          </note>
          <note>
            Maj-Inger Klingvall
          </note>
          <note>
            Rekrytering av välutbildad arbetskraft från utvecklingsländerna
          </note>
          <note>
            2000/01:259 av Ester Lindstedt-Staaf (kd) till statsrådet Maj-Inger
            Klingvall
          </note>
          <note>
            Anhörigvisum
          </note>
          <note>
            2000/01:260 av Margareta Cederfelt (m) till statsrådet Mona Sahlin
          </note>
          <note>
            Hushållsnära tjänster
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 20 februari.
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 16 februari
          </note>
          <note>
            2000/01:730 av Ulla-Britt Hagström (kd) till statsrådet Ingela
            Thalén
          </note>
          <note>
            Pensionärerna och fastighetsskatten
          </note>
          <note>
            2000/01:731 av Birgitta Carlsson (c) till statsrådet
          </note>
          <note>
            Ingela Thalén
          </note>
          <note>
            Föräldraförsäkringen för studenter
          </note>
          <note>
            2000/01:732 av Kenneth Lantz (kd) till justitieminister Thomas
            Bodström
          </note>
          <note>
            Människosmuggling
          </note>
          <note>
            2000/01:733 av Gunilla Tjernberg (kd) till justitieminister Thomas
            Bodström
          </note>
          <note>
            Polisen i Västerbotten
          </note>
          <note>
            2000/01:734 av Michael Hagberg (s) till justitieminister Thomas
            Bodström
          </note>
          <note>
            Tillsynsärenden
          </note>
          <note>
            2000/01:735 av Ingemar Vänerlöv (kd) till justitieminister Thomas
            Bodström
          </note>
          <note>
            Massuppsägning av poliser i Västra Götaland
          </note>
          <note>
            2000/01:736 av Lena Ek (c) till miljöminister Kjell
          </note>
          <note>
            Larsson
          </note>
          <note>
            Ålens sjukdomar
          </note>
          <note>
            2000/01:737 av Helena Bargholtz (fp) till utrikesminister Anna
            Lindh
          </note>
          <note>
            Homosexuella i Rumänien
          </note>
          <note>
            2000/01:738 av Margareta Cederfelt (m) till socialminister Lars
            Engqvist
          </note>
          <note>
            Svartkrogar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note>
            9 § Kammaren åtskildes kl. 9.45.
          </note>
          <note>
            Förhandlingarna leddes av talmannen.
          </note>
          <note>
            Innehållsförteckning
          </note>
          <note>
            1 § Anmälan om återtagande av plats i riksdagen 1
          </note>
          <note>
            2 § Meddelande om frågestund 1
          </note>
          <note>
            3 § Svar på interpellation 2000/01:192 om premiepensionsrätten
            1
          </note>
          <note>
            Anf. 1 Statsrådet INGELA THALÉN (s) 1
          </note>
          <note>
            Anf. 2 ROY HANSSON (m) 1
          </note>
          <note>
            Anf. 3 Statsrådet INGELA THALÉN (s) 2
          </note>
          <note>
            Anf. 4 ROY HANSSON (m) 2
          </note>
          <note>
            Anf. 5 Statsrådet INGELA THALÉN (s) 3
          </note>
          <note>
            Anf. 6 ROY HANSSON (m) 3
          </note>
          <note>
            Anf. 7 Statsrådet INGELA THALÉN (s) 4
          </note>
          <note>
            4 § Svar på interpellation 2000/01:177 om utvärdering av
          </note>
          <note>
            Östersjömiljarden 4
          </note>
          <note>
            Anf. 8 Statsrådet LEIF PAGROTSKY (s) 4
          </note>
          <note>
            Anf. 9 STEFAN HAGFELDT (m) 4
          </note>
          <note>
            Anf. 10 Statsrådet LEIF PAGROTSKY (s) 5
          </note>
          <note>
            Anf. 11 STEFAN HAGFELDT (m) 6
          </note>
          <note>
            Anf. 12 Statsrådet LEIF PAGROTSKY (s) 6
          </note>
          <note>
            Anf. 13 STEFAN HAGFELDT (m) 7
          </note>
          <note>
            Anf. 14 TALMANNEN 7
          </note>
          <note>
            Anf. 15 STEFAN HAGFELDT (m) 7
          </note>
          <note>
            Anf. 16 Statsrådet LEIF PAGROTSKY (s) 7
          </note>
          <note>
            5 § Hänvisning av ärende till utskott 8
          </note>
          <note>
            6 § Bordläggning 8
          </note>
          <note>
            7 § Anmälan om interpellationer 8
          </note>
          <note>
            8 § Anmälan om frågor för skriftliga svar 8
          </note>
          <note>
            9 § Kammaren åtskildes kl. 9.45. 9
          </note>
          <note>
            10
          </note>
          <note>
            10
          </note>
        </div>
      </body>
    </text>
  </TEI>
</teiCorpus>
