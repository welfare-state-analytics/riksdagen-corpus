<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200001</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--74</head>
          <docDate when="2001-03-06 00:00:00">2001-03-06 00:00:00</docDate>
        </div>
      </front>
      <body>
        <div>
          <note>
            18.00 - 23.08
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------
          </note>
          <note>
            1 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2000/01:264
          </note>
          <note>
            Till riksdagen
          </note>
          <note>
            Interpellation 2000/01:264 av Jeppe Johnsson om sexköpslagen.
          </note>
          <note>
            Interpellationen kommer att besvaras tisdagen den
          </note>
          <note>
            13 mars 2001.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 1 mars 2001
          </note>
          <note>
            Justitiedepartementet
          </note>
          <note>
            Thomas Bodström
          </note>
          <note>
            Interpellation 2000/01:260
          </note>
          <note>
            Till riksdagen
          </note>
          <note>
            Interpellation 2000/01:260 av Margareta Cederfelt
          </note>
          <note>
            (m) om hushållsnära tjänster.
          </note>
          <note>
            Interpellationen kommer att besvaras den 16 mars
          </note>
          <note>
            2001.
          </note>
          <note>
            Skälet till dröjsmålet är redan inbokade engagemang som innebär
            att det inte finns någon annan tid som passar mig.
          </note>
          <note>
            Stockholm den 2 mars 2001
          </note>
          <note>
            Finansdepartementet
          </note>
          <note>
            Bosse Ringholm
          </note>
          <note>
            2 § Svar på interpellation 2000/01:249 om kirunasvenskarna
          </note>
          <note>
            Anf. 1 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Carina Hägg har frågat mig dels på vilket sätt regeringen
            i dag agerar för att synliggöra kirunasvenskarnas historia och
            klargöra ansvarighetsfrågan för deras öden, dels om regeringen
            avser att ge ett utredningsuppdrag för att i bred och djup bemärkelse
            kartlägga historien kring kirunasvenskarna.
          </note>
          <note>
            Carina Hägg har tidigare ställt två skriftliga frågor om kirunasvenskarna.
            Den första (1999/2000:182)
          </note>
          <note>
            besvarades av utrikesminister Anna Lindh den 25
          </note>
          <note>
            november 1999, och den andra (2000/01:90) besvarades av mig den
            2 november i fjol. Jag vill inleda med att översiktligt redogöra
            för innehållet i de svar som
          </note>
          <note>
            Carina Hägg tidigare fått.
          </note>
          <note>
            Som Carina Hägg beskriver i sin interpellation var de s.k. kirunasvenskarna
            ett par hundra personer som utvandrade från Malmfälten till Sovjetunionen
            under
          </note>
          <note>
            1930-talet. Kommunalfullmäktige i Kiruna betalade ut resebidrag
            efter ansökan till dem som önskade resa. De flesta återvände ganska
            snart till Sverige. En mindre del, drygt 20 vuxna samt deras barn,
            stannade kvar och blev sovjetiska medborgare. De gick skiftande
            öden till mötes. Flera av dem drabbades av
          </note>
          <note>
            Stalins utrensningar.
          </note>
          <note>
            Efterhand uppstod ett intresse, inte minst från kirunasvenskarnas
            anhöriga i Sverige, av att utröna vad som hänt dem som flyttat
            till Sovjetunionen. Kirunasvenskarnas sovjetiska medborgarskap
            gjorde emellertid att en förutsättning för att svenska myndigheter
            skulle hjälpa dem var att de själva önskade återvända hit. Risken
            för repressalier gjorde vidare att de svenska myndigheterna inte
            direkt kunde söka upp dem.
          </note>
          <note>
            Särskilt mycket hände inte i frågan förrän efter
          </note>
          <note>
            Stalins död. Inför statsminister Tage Erlanders förestående besök
            i Moskva maj 1955 framfördes, som
          </note>
          <note>
            Carina Hägg skriver, en vädjan från den socialdemokratiska kretsföreningen
            i Kiruna att regeringen gjorde något för kirunasvenskarna. Därmed
            inleddes en omfattande genomgång för att utröna vilka före detta
            svenska medborgare som ingick i denna grupp, var de befann sig
            och om de ville återvända till Sverige.
          </note>
          <note>
            Redan i januari 1956 kunde de första lämna Sovjetunionen och
            under de närmaste två åren återvände de allra flesta som så önskade.
            Så sent som i början av
          </note>
          <note>
            1990-talet återvände den sista av de kirunasvenskar, som anmält
            önskemål om att få återvända. Ingen av de kirunasvenskar som i
            dag finns kvar i Ryssland har, såvitt regeringen känner till,
            nekats utresa.
          </note>
          <note>
            Frågan har på nytt blivit aktuell genom att anhöriga till dessa
            kirunasvenskar trätt fram och berättat om de olidliga upplevelser
            deras släktingar haft. Journalisten Kaa Eneberg har vidare uppmärksammat
            deras öden i boken Tvingade till tystnad och dokumentärer har
            sänts i både TV och radio.
          </note>
          <note>
            Kirunasvenskarnas historia är en viktig del av vår nutidshistoria.
            Den belyser de svenska kommunistiska strömningarna på 1930-talet,
            tron på ett bättre samhälle i Sovjetunionen och den fruktansvärda
            verklighet några svenska kommunister mötte i det kommunistiska
            systemet. Den ger en god bild i det lilla av kommunismens brott
            mot mänskligheten.
          </note>
          <note>
            Jag menar att det är angeläget att skapa klarhet i situationen
            för de svenskar som stannade kvar i det dåvarande Sovjetunionen.
            Jag delar också Carina
          </note>
          <note>
            Häggs uppfattning att även andra frågor, som hur värvare tjänade
            pengar på emigranterna, kan vara av historiskt intresse att belysa.
          </note>
          <note>
            Jag menar dock att man bör vara restriktiv med att ge direkta
            forskningsuppdrag kring enskilda frågeställningar eller företeelser
            från regeringen eller riksdagen. Det ligger ett stort värde i
            att det är forskarna själva som fritt väljer de frågeställningar
            som de efter en vetenskaplig prövning finner värda att belysa.
            Jag är därför inte beredd att ge det specifika utredningsuppdrag
            som Carina Hägg efterlyser.
          </note>
          <note>
            Däremot vill jag, likt jag gjorde i mitt förra frågesvar till
            Carina Hägg, peka på att regeringen anslagit sammanlagt 9 miljoner
            kronor, fördelade över en treårsperiod, till Humanistisk-samhällsvetenskapliga
            forskningsrådet för ett forskningsprogram om kommunismens brott.
            Detta anslag förfogar nu Vetenskapsrådet över. Vetenskapsrådet
            har fördelat pengar efter ansökningar i en första omgång och diskuterar
            nu hur resterande medel ska fördelas. Forskningsprogrammet har
            ett brett anslag, och forskning kring kirunasvenskarnas öden skulle
            i princip kunna få medel därifrån.
          </note>
          <note>
            Jag vill också framhålla att vår ambassad i Moskva är beredd
            att bistå dem som behöver ta del av ryska arkiv för att kunna
            ta reda på vad som hänt de kirunasvenskar som blev kvar i Sovjetunionen.
            Den möjligheten står öppen både för anhöriga till kirunasvenskarna
            och för forskare.
          </note>
          <note type="speaker">
            Anf. 2 CARINA HÄGG (s):
          </note>
          <note>
            Fru talman! Statsrådet Lena Hjelm-Wallén! Även om vi tidigare
            tagit upp kirunasvenskarnas öden genom två skriftliga frågor är
            det ändå först i dag som vi här i kammaren har möjlighet att avsätta
            tid för att komma vidare i den här viktiga frågan.
          </note>
          <note>
            Jag vill understryka att utan Kaa Enebergs bok hade den här debatten
            inte varit möjlig här i dag. Jag har visserligen liksom andra
            känt till att folk for i väg till Sovjetunionen, men inte antalet
            som for i väg och inte heller omfattningen i stort. Jag har inte
            känt till hur värvarna jobbade, hur värvningarna egentligen gick
            till och vilka de var.
          </note>
          <note>
            Kirunasvenskarnas öden har aldrig diskuterats öppet i Kiruna,
            aldrig diskuterats öppet i det svenska samhället. Jag har flera
            gånger frågat mig varför, och min känsla har varit att det fortfarande
            finns för många ömma tår i de här frågorna.
          </note>
          <note>
            Men nu har jag till min stora glädje kunnat notera att det finns
            en ökad öppenhet. Det har förekommit lite diskussion i medierna,
            men det har också funnits intresse för dem som önskat föreläsa
            om frågorna.
          </note>
          <note>
            Det finns intresse även från någon kyrklig företrädare att högtidlighålla
            åminnelsen av de omkomna, vilket jag välkomnar.
          </note>
          <note>
            Det är som Lena Hjelm-Wallén säger, den fria forskningen är fri.
            Fri innebär naturligtvis att den också är fri att avstå från att
            utforska ett ämne. Här har vi då ett angeläget ämne som forskarsamhället
            hittills inte har visat sig intresserat av. De som kanske borde
            ha känt sig manade att ta på sig ansvaret har inte gjort det.
            Därför finns frågan här i dag. Jag tycker att det är en mycket
            viktig fråga. Jag ser det som en möjlighet att komma vidare att
            regeringen på något sätt utformar ett uppdrag för att gå vidare
            och forska utifrån den tråd som Kaa Eneberg har visat. Hon började
            att nysta i en helt annan ände men fann kirunasvenskarna och fortsatte
            med den tråden. Jag tog tag i den tråden, och jag hoppas att statsrådet
            ska nysta vidare på den, så att vi kommer närmare ett klarläggande
            i den här frågan.
          </note>
          <note>
            Socialdemokraten Helge Hult, ordförande i arbetarkommunen i Kiruna,
            agerade aktivt för sina kommunistiska släktingar och andra svenskar
            i Karelen genom att förse UD med information. Efter Stalins död
            1953 kunde UD:s aktiviteter öka något.
          </note>
          <note>
            Fru talman! I Sandarmoh massgrav ligger 11 000
          </note>
          <note>
            offer från 57 länder begravda. Uppskattningsvis avrättades 10
            % av de svenskar som for i väg. De flesta svenskarna lyckades
            ta sig tillbaka, eftersom de kunde behålla sina pass. En del blev
            fråntagna sina pass, och andra bytte frivilligt nationalitet.
            De som lyckades återvända möttes av tystnad. De förväntades vara
            tysta och frystes ut. Många har vittnat om sin rädsla.
          </note>
          <note>
            Man var tvingad till tystnad genom att de ideologiskt fanatiska
            människorna i deras omgivning inte kunde ta till sig information
            som icke stämde med deras politiska karta. Detta är i sig psykologiskt
            intressant och något som vi kan dra många lärdomar av.
          </note>
          <note>
            Man valde att skuldbelägga den drabbade i stället för bödeln,
            i det här fallet ytterst Stalin men likaså svenska kommunister
            som fortfarande är aktiva i politiken.
          </note>
          <note>
            Värvarna skulle vid den här tiden ha fått 6 000-
          </note>
          <note>
            10 000 kr för varje god arbetare som de levererade till
          </note>
          <note>
            Sovjetunionen. Man har skrivit om detta som värvning, men i praktiken
            var det ren människohandel med stor vinning för de inblandade.
            Metoderna i den här kommunistiska människohandeln har redovisats
            i en bok som Christer Bouchet har givit ut, där han skriver om
            ett finskt par som emigrerade från Kanada.
          </note>
          <note>
            Jag ser att min talartid börjar rinna ut. Jag ska bara komplettera
            det som jag tidigare har sagt. Lena
          </note>
          <note>
            Hjelm-Wallén har pekat på de 9 miljoner kronor som har avsatts
            till forskning, men såvitt jag har kunnat utröna står de inte
            i praktiken till förfogande för detta ändamål. En viktig anledning
            till att jag tar upp det här är att det inte har visat sig möjligt
            att använda dessa pengar.
          </note>
          <note type="speaker">
            Anf. 3 JOHAN LÖNNROTH (v):
          </note>
          <note>
            Fru talman! Också jag ska tacka för ett mycket bra svar, som
            jag helhjärtat kan instämma i. Jag tycker att det är särskilt
            bra att Lena Hjelm-Wallén tar upp behovet av att vara restriktiv
            när det gäller att peka ut forskningsprojekt från politiskt håll.
            Det har förekommit rikliga försök från olika kanter att styra
            den här forskningen åt ett visst håll genom att från början slå
            fast vissa sanningar som ska forskas ut och redovisas.
          </note>
          <note>
            Vi i Vänsterpartiet är angelägna om att på alla möjliga sätt
            hjälpa till att få fram hela sanningen. Det förekommer i interpellationen
            ett påstående om att vi skulle vilja mörka den här delen av vår
            historia. Det vill jag kraftigt dementera. Så är det inte alls.
            Vi arbetar fortfarande på att få fram forskare som kan hjälpa
            till med det här.
          </note>
          <note>
            Samtidigt är det ett problem, vilket också Lena
          </note>
          <note>
            Hjelm-Wallén pratar om, att vi från Vänsterpartiet lätt blir
            misstänkliggjorda om vi träder fram och tar initiativ till forskning.
            Många kommer naturligtvis då att säga: Jaha, nu är de ute efter
            en viss del av sanningen.
          </note>
          <note>
            Jag kan inte låta bli att nämna den passage i interpellationen
            där det står att politisk terror är en del av den svenska kommunismens
            historia. Ja, jag känner till ett fall som skulle kunna kategoriseras
            som politisk terror, och det är attentatet mot Norrskensflamman,
            där flera människor dog. Jag skulle vilja få bekräftat att Lena
            Hjelm-Wallén delar min uppfattning att det kan sägas att de svenska
            kommunisterna var oerhört naiva i sin syn på Sovjetunionen. Vi
            delade i och för sig med många andra oförmågan att se den terror
            som fanns i Stalins Sovjetunionen, men politisk terror här i Sverige
            har svenska kommunister faktiskt inte ägnat sig åt.
          </note>
          <note>
            Jag ska till sist också bara säga att det finns en omfattande
            forskning på det här området, inte bara i
          </note>
          <note>
            Sverige. Det finns finska forskare som ganska noggrant har kartlagt
            vad som hände i Karelen och som har gett en ganska nyanserad bild,
            om det är möjligt, av de förfärliga händelser som drabbade också
            människor som fortfarande är politiskt aktiva i Vänsterpartiet.
            Jag är alltså väl medveten om vilka förfärligheter som hände där.
            Det finns mycket forskning att ta del av, och jag hoppas att den
            här interpellationsdebatten ska bidra till att vi ökar ansträngningarna
            att få fram allt det som hände.
          </note>
          <note type="speaker">
            Anf. 4 SIV HOLMA (v):
          </note>
          <note>
            Fru talman, fru vice statsminister och Carina
          </note>
          <note>
            Hägg! Jag vill börja med att instämma i allt det som
          </note>
          <note>
            Johan Lönnroth sade i sitt anförande. Jag vill för tydlighetens
            skull också anföra att jag tar avstånd från all terror och från
            alla brott mot de mänskliga rättigheterna som har skett i kommunismens
            namn i Sovjet.
          </note>
          <note>
            Jag tänker i mitt anförande helt kort utgå från de människor
            som for dit. Jag har eftersom jag kommer från Kiruna försökt prata
            med människor som har varit berörda av detta. De är inte så många
            som man kanske kan få ett intryck av. Det är också så att många
            har hunnit gå ur tiden.
          </note>
          <note>
            Det sades i interpellationssvaret att det var ett par hundra
            som utvandrade från Kiruna. Enligt uppgift som jag har fått från
            en som for i väg och har återvänt, Eilert Johansson, var det fråga
            om 70 personer från Kiruna. En stor del, 33 personer, for i väg
            1931.
          </note>
          <note>
            Man måste också komma ihåg varför de här människorna, som både
            var kommunister och ickekommunister, for i väg. Det berodde på
            att det i Sverige var en ekonomisk depression. Det var massarbetslöshet.
            Man for till Sovjet för att få ett arbete. Det paradoxala var
            att de som for dit fick väldigt bra arbetsvillkor. De skrev kontrakt
            och fick åtta veckors semester, vilket vid den tiden var väldigt
            ovanligt, och de fick handla i specialbutiker. Jämfört med alternativet
            på hemmaplan var det fantastiska villkor.
          </note>
          <note>
            Men, säger Eilert Johansson, de kom till ett fångläger.
          </note>
          <note>
            Man ska komma ihåg att fattigdomen var en större drivkraft än
            politiska ideologier. Jag tror att många av de människor som har
            blivit omskrivna av Kaa Eneberg m.fl. inte känner igen den beskrivningen.
            Jag tror att man med automatik applicerar dagens världsbild på
            30-talets förhållanden och då gör en stor missbedömning.
          </note>
          <note>
            Jag har tagit del av dessa uppgifter från Kiruna.
          </note>
          <note>
            Vidare har Länstidningen skrivit om de här förhållandena. Det
            finns också en bok om Norrbottens historia där det framgår att
            man redan 1976-1977 intervjuade människor som hade utvandrat till
            de aktuella trakterna. En av utvandrarna, Astrid Eriksson, deltog
            i början av 90-talet i ett TV-program av Maj Fant, Stå upp!
          </note>
          <note>
            Det här har alltså beskrivits och debatterats, kanske inte i
            den omfattning som det vore värt, men så har ändå skett. Vi kirunabor
            har inte varit tvingade till tystnad. Jag tror att jag kan tala
            å alla kirunabors vägnar när jag säger att vi ser fram emot en
            forskning som lägger fram sanningen på bordet. Just nu förekommer
            det alldeles för mycket av slutledningar som inte är riktigt korrekta
            och inte är insatta i en helhet.
          </note>
          <note>
            En uppgift som kan vara intressant mot bakgrund av vad det kommunistiska
            partiet har gjort har jag fått genom Eilert Johansson. Hilding
            Hagberg, som var en av kommunisternas främsta företrädare, vädjade
            till människorna att inte fara till Sovjet. Den uppgiften har
            Carl-Uno Hannu fått fram i intervjuboken.
          </note>
          <note>
            Anf. 5 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Tack och lov har vi inte haft mycket av politisk
            terror i vårt land, Johan Lönnroth. Det är inte ord jag vill ta
            i min mun i de här sammanhangen.
          </note>
          <note>
            Däremot är det alldeles klart att de svenska kommunisterna har
            en skrämmande historia. Den är naiv i många delar, som Johan Lönnroth
            sade. Jag tycker nog också att den är skrämmande. Man tog avstånd
            från demokratin. Man hyllade Stalin. Man stödde
          </note>
          <note>
            Molotov-Ribbentrop-pakten och Sovjetunionens anfall mot Finland.
            Kirunasvenskarna är en liten del i den historien. Det är ändå
            en del av den svenska kommunismens historia.
          </note>
          <note>
            Siv Holma har förvisso rätt i att det var många olika skäl som
            gjorde att man for till Sovjetunionen -
          </note>
          <note>
            idelogiska men också rent ekonomiska och sociala skäl. Det må
            vara hur det vill med det. Det är ändå bra om vi får reda på så
            mycket som möjligt. Den uppmärksamhet som Kaa Enebergs bok har
            skapat, som dokumentärer i etermedierna har skapat och som denna
            riksdagsdebatt förhoppningsvis skapar är viktig. Den gör att forskare
            intresserar sig för området.
          </note>
          <note>
            Men det är inte bara forskare som gör det. Det har författare,
            journalister och debattörer visat tidigare.
          </note>
          <note>
            Det är bra om man sprider ljus över den här tiden och vad som
            faktiskt hände kirunasvenskarna.
          </note>
          <note>
            Jag kan inte garantera interpellanten Carina Hägg att det kan
            bli forskning om kirunasvenskarna för pengar i det forskningsprogram
            som jag nämnde. Vi har satt upp ett forskningsprogram speciellt
            för kommunismens brott. Forskningsprogrammet är i princip öppet
            för angränsande frågor.
          </note>
          <note>
            Det vi gjorde när vi satte upp ett speciellt program för forskning
            om kommunismens brott ska vara ett undantag. Vi ska inte ge pekpinnar
            av det slaget från regering och riksdag. Det ska vara i mycket
            speciella fall. Därför tycker jag att kirunasvenskarnas situation
            måste kunna inmängas. Forskare kan vända sig till hela forskningssamhället.
            Universitet, högskolor och forskningsinstitutioner har faktiskt
            fått stora anslagssummor under senare tid.
          </note>
          <note>
            Jag hoppas att vi fortsätter diskussionen om kommunismens historia.
            Den var amper för ett par år sedan. I grunden handlar det om demokratiska
            värderingar, hur vi ska vaccinera oss mot odemokratiska värderingar.
            Då kan kirunasvenskarnas historia vara ett exempel. Jag hoppas
            att vi inte bara ska tala om forskare utan också vad debattörer,
            skolor, folkrörelser, journalister osv. kan göra, så att det blir
            en allmän uppmärksamhet omkring frågan. Därmed kan ökat ljus spridas
            över denna historiska företeelse och vi kan vaccineras mot odemokrati
            i fortsättningen.
          </note>
          <note type="speaker">
            Anf. 6 CARINA HÄGG (s):
          </note>
          <note>
            Fru talman! Jag tackar för statsrådets vänliga och införstående
            svar. Jag förstår att statsrådet har funderat mycket på dessa
            frågor och är kunnig, både om det som direkt berör interpellationen
            och kommunismen i stort.
          </note>
          <note>
            Jag tillhör dem som hade hoppats att forskningsprogrammet skulle
            ge en möjlighet att forska i ämnet.
          </note>
          <note>
            På ett tidigt stadium gav dock ansvariga personer signaler om
            att ämnet inte passade inte in i forskningsprogrammet. Det gjorde
            att man inte ens ansökte om pengar. Efter att jag fick det skriftliga
            svaret från
          </note>
          <note>
            Lena Hjelm-Wallén har jag kollat med ansvariga om det var möjligt
            att komma in senare och ta del av pengarna. Jag fick då också
            ett tydligt nekande svar.
          </note>
          <note>
            Eftersom programmet löper på tre år får man hoppas att det kan
            ske en omprövning. Det finns också andra pengar.
          </note>
          <note>
            Det vi har sett hittills är att det inte har varit möjligt att
            forska om detta område. Därför kvarstår min fråga. Det är ett
            ansvar även för regeringen att se till att vi kan gå till botten
            med frågan.
          </note>
          <note>
            Det som mina två meddebattörer har sagt i sina inlägg är inte
            värt ett enda dugg. Det följer samma linje som vi har kunnat se
            tidigare. Man talar om att man ska kunna bidra till att öppna
            upp i de här frågorna. Vi kan på ett mycket bra sätt ta del av
            tidigare mörkläggningsförsök genom att läsa Kaa Enebergs bok.
          </note>
          <note>
            Innan jag ser något konkret från Vänsterpartiet vill jag säga
            att det vi ser är ytterligare dimridåer, i stället för att man
            går på djupet i frågorna. Det finns ingenting i UD:s arkiv som
            vittnar om att kommunister har hört av sig för att efterfråga
            försvunna eller på annat sätt öka klarheten om vad som har hänt
            de försvunna, vilka öden de har gått till mötes.
          </note>
          <note>
            Kommunister, även här i riksdagen, fortsatte att tiga medan Stalins
            offer rehabiliteras i dagens Ryssland. Vi vet att det finns många
            som på ett aktivt sätt bidrar till att bringa klarhet i frågorna
            där. Man tycker att det skulle vara än lättare här, där vi inte
            har haft historien hos oss på samma påtagliga sätt.
          </note>
          <note>
            Många som godtagits som försvunna har nu spårats till avrättningsplatser,
            främst i ryska Karelen. Ett trettiotal svenskar finns väl dokumenterade
            som avrättade i hemliga polisens, NKVD:s, arkiv.
          </note>
          <note>
            Jag fäste mig också vid det som Leo Eriksson sade: Mamma var
            livrädd att öppna munnen, av rädsla för att moster skulle råka
            ut i Sovjet.
          </note>
          <note>
            Vi kan inte göra någonting för Leos mamma och moster nu. Men
            vi är skyldiga Leo och andra anhöriga att gå till botten med kapitlet
            om kirunasvenskarna. Varför var de långt in på 80-talet rädda
            för att säga sin mening i Sverige? Vilka var de rädda för?
          </note>
          <note>
            Vilka var de rädda skulle rapportera?
          </note>
          <note>
            Leo Eriksson har varit inbjuden till riksdagen för samtal, samtal
            som utvecklades mer till förhör, om jag läser upptagningarna från
            de bandinspelningar som gjordes. Han samtalade med Gudrun Schyman.
          </note>
          <note>
            Hon finns inte här närvarande. Han samtalade också med Johan
            Lönnroth, som är närvarande här. Riksdagsledamoten Siv Holma var
            inte närvarande men hade plockat fram bakgrundsmaterial och hade
            väl i uppdrag att samla in något slags motbevis.
          </note>
          <note>
            Återigen: Den vänsterpartistiska vägen för att få fram sanningen
            är en återvändsgränd. Därför faller ansvaret tungt på andra, för
            att ge återupprättelse åt dem vars anhöriga for i väg och mötte
            ett grymt öde men också åt dem som kom tillbaka och möttes av
            en stor tystnad.
          </note>
          <note type="speaker">
            Anf. 7 JOHAN LÖNNROTH (v):
          </note>
          <note>
            Fru talman! Jag ska undvika att anslå det tonfall som Carina
            Hägg använder. Jag rekommenderar alla att läsa Kaa Enebergs bok,
            inräknat den delvis publicerade intervjun. Jag hade önskat att
            hon hade tagit hela. De flesta som läser den kan förstå de känslor
            som fanns i rummet. Det var för övrigt vi som hade tagit initiativet
            till samtalet. Vi sade att det var helt okej att han spelade in
            det på band osv. Att kalla det för ett förhör är oerhört märkligt.
          </note>
          <note>
            Jag berättar bl.a. i det här förhöret att jag själv har blivit
            fysiskt utkastad från min egen partiexpedition av kommunister
            som ansåg att jag var alltför antisovjetisk. På något sätt var
            det mycket svårt för Leo
          </note>
          <note>
            Eriksson att begripa att det inte var fullt så enkelt som att
            Gudrun Schyman och jag var de ideologiska arvtagarna efter Stalin,
            och det kan jag förstå.
          </note>
          <note>
            Lena Hjelm-Wallén talar om att vi ska vaccineras mot antidemokratiska
            värderingar. Carina Hägg efterlyste konkreta belägg för att vi
            har gjort någonting.
          </note>
          <note>
            Vi har publicerat en bok i två upplagor, som jag också önskar
            att ni båda ville ta del av. Den heter Lik i garderoben och kom
            i en första upplaga 1993 och en andra 1996. Där har vi försökt
            gå igenom vår egen historia och dess synnerligen mörka sidor som
            också finns. Vi har öppnat våra arkiv. Jag har personligen bidragit
            till att hjälpa forskare att komma in i arkiven i Moskva.
          </note>
          <note>
            Jag kommer att på alla möjliga sätt som står i min makt hjälpa
            till att få fram hela sanningen. Men jag tror att sanningen betjänas
            bäst av att man undviker de något hysteriska inslag i debatten
            som har förekommit på bägge sidor och att vi kan få fram sanningen,
            inte bara om detta utan också om den åsiktsförföljelse som har
            bedrivits mycket aktivt här i Sverige, mot kommunister.
          </note>
          <note type="speaker">
            Anf. 8 SIV HOLMA (v):
          </note>
          <note>
            Fru talman! Jag vill börja med att återigen instämma i det Johan
            Lönnroth sade i sitt anförande.
          </note>
          <note>
            Jag skulle vilja bemöta påståendet att bl.a. jag har varit med
            om att bedriva någon form av mörkläggningsförsök. Jag är lika
            intresserad som alla andra att få ta del av vad som faktiskt har
            hänt.
          </note>
          <note>
            Det finns i vårt parti i Norrbotten människor som har eftersökt
            sina anhöriga. Jag har varit i kontakt med dem. Det är bröderna
            Fors vars farbror Otto Fors var där. De håller fortfarande på
            att söka anhöriga som finns kvar där. Det gäller en person heter
            Julius
          </note>
          <note>
            Fors. Jag har också varit med om att ta initiativ i mitt eget
            Norrbottensdistrikt om att man ska göra ett historieprojekt för
            att klarlägga vad som faktiskt har skett och göra det man kan
            för att få fram saker och ting i ljuset.
          </note>
          <note>
            Det var intressant att Carina Hägg tog upp Leos mamma. Det var
            precis henne som jag nämnde, Astrid Eriksson. Hon arbetade på
            arbetsförmedlingen i
          </note>
          <note>
            Kiruna. Min kusin var faktiskt hennes arbetskamrat.
          </note>
          <note>
            Det var av henne jag fick reda på att Astrid Eriksson hade varit
            med i ett TV-program som Maj Fant ledde.
          </note>
          <note>
            Jag kommer inte ihåg exakt vad programmet hette, men det var
            i början på 90-talet.
          </note>
          <note>
            De här frågorna har varit uppe. Men de har inte fått det intresse
            som de nu har fått. Det är bra att vi nu ska diskutera de sakerna.
            Jag kan avslutningsvis säga att många har varit i kontakt i och
            med att Kaa Eneberg har tagit fram uppgifterna. De känner sig
            lite misshandlade därför att man inte har visat på hela underlaget.
            Kaa Eneberg har bara tagit delar som passat hennes historieuppfattning.
          </note>
          <note>
            Anf. 9 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Den här interpellationsdebatten står på två ben.
            Det gäller först sakfrågan om kirunasvenskarnas situation och
            vad som hände dem som en del i kommunismens mörka historia. Det
            handlar också om hur öppen och hjälpsam man har varit från det
            kommunistiska distriktet uppe i Norrbotten under årtiondena och
            i nuvarande Vänsterpartiet.
          </note>
          <note>
            Om detta kan vi fortsätta att ha olika åsikter. Jag hoppas att
            det ska vara så i dag, när ändå så mycket finns på bordet, att
            vi ska kunna hjälpas åt på olika sätt för att se till att allt
            kommer på bordet. Det gör det ändå förr eller senare. Då är det
            bättre att det gör det förr.
          </note>
          <note>
            Den andra delen är Carina Häggs envetna krav och önskemål om
            forskning. Jag delar den uppfattningen, Carina Hägg. Det ska vara
            forskare inne i bilden också här. De har störst möjligheter att
            göra allsidiga belysningar, som man naturligtvis inte på samma
            sätt kan förvänta sig av en journalist, författare eller dokumentärfilmare,
            exempelvis.
          </note>
          <note>
            Därför vill jag också gärna ha mer av forskning.
          </note>
          <note>
            Jag hoppas återigen att det kommer att ske. Det kan vara studerande
            som kanske inte har kommit så långt i sin akademiska gärning.
            Men man kan faktiskt skriva uppsatser och börja på det sättet.
            Det kan göras vid vilken högskola som helst, eftersom man fritt
            väljer ämne. Sedan kan man bygga på det i olika forskningssammanhang.
            Forskaren själv måste visa att det finns en kvalitet i det man
            vill forska om för att få forskningspengar.
          </note>
          <note>
            Jag tror inte att det finns någon som säger nej till det om det
            man vill göra verkligen är vetenskapligt väl kvalificerat. I det
            speciella forskningsprogrammet om kommunismens brott har den första
            utdelningen av medel redan skett. Den är ingenting att göra vid.
          </note>
          <note>
            Men vi är nu i en situation där Vetenskapsrådet inte har tagit
            ställning till hur den resterande delen ska användas.
          </note>
          <note>
            Det är därför jag kan säga att även där finns det möjlighet.
            Det är fortfarande öppet. Men man ska inte bara stirra sig blind
            på Vetenskapsrådets speciella forskningsmedel. Jag tycker att
            hela den akademiska världens medel borde kunna användas här när
            det finns ansökningar om att få medel för vetenskapligt kvalificerad
            forskning.
          </note>
          <note type="speaker">
            Anf. 10 CARINA HÄGG (s):
          </note>
          <note>
            Fru talman! Jag förstår när jag lyssnar på statsrådet Lena Hjelm-Wallén
            att jag inte kommer att få ett jakande svar på mina frågor även
            om vi skulle förlänga debatten. Regeringen avser inte att ge ett
            utredningsuppdrag.
          </note>
          <note>
            Jag förstår också att regeringen är väldigt angelägen om att
            det kommer forskning till stånd. Jag får väl hoppas att den här
            debatten ändå har bidragit till att skapa ett ökat intresse och
            kanske en förståelse för att det finns ett starkt samhällsintresse
            att vi kommer vidare i dessa frågor.
          </note>
          <note>
            Jag efterlyser största möjliga objektivitet i dessa frågor. Den
            politiska diskussionen finns det säkert en del av oss som gärna
            tar del av. Men vi vill ju ha fakta för att kunna lära oss av
            historien och för att kunna gå vidare utifrån den.
          </note>
          <note>
            Däremot blir jag väldigt bekymrad när jag lyssnar på de två debattörerna
            från Vänsterpartiet, som ändå haft några årtionden på sig att
            fundera över dessa frågor. De säger att de har funderat och tittat
            på dem.
          </note>
          <note>
            Men de kan inte presentera något konkret om vad som hände. Vi
            vet att sökandet efter lille Julius påbörjades mycket sent. Vi
            hittar ingenting i UD:s papper om att man har eftersökt anhöriga.
          </note>
          <note>
            Vi ser heller inga uppgifter om vad som hände med pengarna. Jag
            tycker att det vore väldigt intressant att komma till klarhet
            i var värvningspengarna tog vägen. Vem tillgodogjorde sig dem?
            Gick de ned i privata fickor? Var kom pengarna ifrån? Var det
            från den sovjetiska legationen här i Stockholm? Gick de in i någons
            partikassa? Är det därför en del har skavsår i skorna, eftersom
            de står på en partikassa som till viss del är byggd på pengar
            från den här människohandeln, eller vad är det?
          </note>
          <note>
            Jag tycker att det finns frågor som vi är skyldiga dem som av
            en eller annan anledning reste till Sovjet att besvara. Det kan
            ha varit äventyrslystnad eller att de sökte sig en bättre utkomst.
            Det kan ha varit framtidsdrömmar. Det här var före tågluffandets
            tid. Jag kan inte skuldbelägga dem som reste, utan jag söker de
            som är ansvariga för det öde de mötte och för att mörklägga historien
            framöver.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 2000/01:251 om fonogramstödet
          </note>
          <note>
            Anf. 11 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Peter Pedersen har frågat dels på vilket sätt jag
            avser säkerställa att det sänkta fonogramstödet inte försvårar
            för de små och oberoende skivbolagen att överleva i konkurrens
            med de stora internationella skivbolagsjättarna och dessas mer
            kommersiella inriktning på fonogramutgivningen, dels på vilken
            information jag grundar min slutsats att den tekniska utvecklingen
            vad gäller produktion av fonogram har förbilligats eller kan förbilligas
            så att anslagsminskningen för år 2001 kan uppgå till 3 miljoner
            kronor. Frågorna är ställda med anledning av riksdagsbeslutet
            i höstas att medge försöksverksamhet med nya modeller för stöd
            till fonogramproduktion inom en totalt sett minskad medelsram
            för bidrag till fonogram och musikalier.
          </note>
          <note>
            Vad gäller själva anslagsutrymmet för år 2001 vill jag inledningsvis
            ge en kort faktaredovisning.
          </note>
          <note>
            Enligt regleringsbrevet ska den berörda medelsramen användas
            för bidrag till framställning och utgivning av fonogram - alltså
            det stöd som Peter
          </note>
          <note>
            Pedersens frågor gäller - men också för bidrag till
          </note>
          <note>
            Musikaliska akademien för utgivning av svenska tonsättares verk
            och till STIM - Svensk Musik för notutgivning, information och
            internationell kontaktförmedling. Den totala medelsramen till
            de tre ändamålen uppgick år 2000 till 13,2 miljoner kronor, varav
            Statens kulturråd använde 9,8 miljoner kronor till fonogramstöd.
            För år 2001 uppgår den totala medelsramen enligt regleringsbrevet
            till 10,2 miljoner kronor, varav Kulturrådet enligt uppgift kommer
            att lägga 7,6 miljoner kronor på fonogramstödet. Beloppsmässigt
            är skillnaden mellan årets och förra årets fonogramstöd knappt
            23 %, inte 40 som hävdas i interpellationen.
          </note>
          <note>
            Den beräknade anslagsnivån grundar sig inte på några slutsatser
            angående kostnadsutvecklingen på fonogramområdet, även om IT-utvecklingen
            enligt vissa bedömare kan komma att leda till enklare produktionsprocesser
            och därmed lägre kostnader. Den återhållsamhet som regeringen
            anser bör iakttas när det gäller den statliga insatsen är i stället
            knuten till försöksverksamheten med friare bidragsformer.
          </note>
          <note>
            Utvecklingen på fonogramområdet går för närvarande mycket snabbt.
            Internet ger nya förutsättningar för produktion och distribution
            av musik. Alltfler små oberoende bolag bildas, särskilt inom ungdomsmusiken.
            Småbolagen står för mycket av nytänkandet, men när en produktionsidé
            bedöms som kommersiellt gångbar köps både den och bolaget ofta
            upp av ett större företag. Det är tveksamt om det hittillsvarande
            stödet till enskilda fonogramproduktioner kan hejda den utvecklingen.
            Bristen på goda ansökningar t.ex.
          </note>
          <note>
            från de nyaste formerna av populärmusik tyder också på svårigheter
            för statens stöd att få fullt genomslag hos det unga musiklivet.
            Det är bl.a. mot den bakgrunden som Kulturrådet under tre år får
            pröva alternativa stödformer. Små bolag ska exempelvis kunna få
            ett årligt verksamhetsstöd, och marknadsföringsstöd ska kunna
            ges till större bolag så att de stimuleras till att satsa på smalare
            utgivning. Det är enligt min mening nödvändigt att staten prövar
            nya sätt att främja mångfald och kvalitet i musikutgivningen samtidigt
            som det finns skäl att gå försiktigt fram under rådande förhållanden
            av stark förändring. Inom den bidragsram på 7,6 miljoner kronor
            som Kulturrådet avsatt för år 2001 bör det finnas goda möjligheter
            att både göra vissa försök med nya stödformer och lämna ett traditionellt
            fonogramstöd av rimlig omfattning.
          </note>
          <note>
            I likhet med Peter Pedersen är jag angelägen om att små och oberoende
            skivbolag med kvalitetsutgivning ges möjlighet att överleva och
            att även smala musikgenrer får en god spridning. Det blir därför
            viktigt med en noggrann uppföljning av statens insatser i förhållande
            till utvecklingen på fonogramområdet. Regeringen har uppdragit
            åt Kulturrådet att analysera effekterna på olika genrer av bidragsgivningen
            enligt de nya riktlinjerna. En första återrapportering ska ske
            den 22 februari år 2002. Utvecklingen kommer att redovisas för
            riksdagen som ett led i budgetpropositionens resultatbedömning.
          </note>
          <note type="speaker">
            Anf. 12 PETER PEDERSEN (v):
          </note>
          <note>
            Fru talman! Jag vill tacka kulturminister Marita
          </note>
          <note>
            Ulvskog för svaret. Jag kan samtidigt utöva lite självkritik,
            vilket också var populärt i den förra interpellationsdebatten.
            Det gäller det här med 40 eller 23 procents nedskärning. Det stämmer
            att det är 23 % när det gäller själva fonogramstödet. Men jag
            kan också konstatera att hos två av de instanser som kulturministern
            nämnde i sitt svar, nämligen Musikaliska akademien och STIM, finns
            också den här variationen mellan 40 och 23 procents nedskärning.
            Vi har väl läst lite slarvigt på båda håll.
          </note>
          <note>
            Vi pratar mycket om det svenska musikundret och svensk popindustri.
            Sverige ligger långt framme även när det gäller klassisk musik
            och jazz. Men egentligen kan man fråga sig hur svenskt musikundret
            är, när de flesta skivbolagen inte har sin bas i Sverige.
          </note>
          <note>
            De svenska artisterna ägs alltså mer eller mindre av utländska
            skivbolag. Om jag inte har läst fel är det ungefär sex sju skivbolag
            som dominerar världsmarknaden.
          </note>
          <note>
            Jag kommer nu till min enkla fråga och fundering.
          </note>
          <note>
            Jag har ingenting emot att man breddar verksamheten. Lite underförstått
            kan man läsa att det ska kunna ges stöd även till andra, större
            skivbolag om de har en mer kvalitativ utgivning av skivor, och
            kanske även pop- och rockmusik. Det har jag alltså ingenting emot,
            men vad jag inte förstår är varför man vidtar åtgärden att sänka
            anslaget med 2,2 miljoner eller
          </note>
          <note>
            23 % samtidigt som man ska pröva friare bidragsformer. Många
            av skivbolagen samt STIM och Musikaliska akademin har kommit in
            med skrivelser och ställer sig just frågorna om den här kopplingen.
            Samtidigt som man föreslår nya stödformer och friare bidragsformer
            skär man ned anslaget med 2,2 miljoner.
          </note>
          <note>
            Ministern säger i svaret - och jag tror att hon menar det också
            - att hon vill ha kvar de små, oberoende skivbolagen med kvalitetsutgivning,
            men att det kan vara svårt att hålla emot med statliga medel.
            Ja, jag kan också inse att två tre miljoner hit eller dit inte
            stoppar de stora skivbolagen. Men man kanske borde öka fonogramstödet
            något om man verkligen vill ha kvar de små, oberoende skivbolagen
            som ger ut jazz, klassisk musik och ungdomsmusik.
          </note>
          <note>
            Min fråga är alltså: Hur ser ministern på den direkta kopplingen
            mellan att sänka anslaget och samtidigt införa friare bidragsformer?
          </note>
          <note>
            Anf. 13 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag tror att vi är rätt ense, interpellanten och
            jag, om vikten av att ge stöd. Det gäller först och främst i form
            av verksamhetsstöd i stället för de väldigt snävt riktade stöden
            till enskilda produktioner som de små bolagen gör. De får bättre
            kontinuitet i sin verksamhet om de kan få verksamhetsstöd. Man
            bör även försöka uppmuntra jättarna, i den mån det är möjligt,
            att också ägna uppmärksamhet åt den smala musiken.
          </note>
          <note>
            Kulturrådet har självkritiskt gått igenom hur dessa medel har
            använts. Rådets bedömning är att medlen inte har använts på ett
            så kvalitativt gott sätt som man kanske skulle kunna använda dem
            på. Det är problemet. I praktiken innebär omläggningen att ramen
            nu fastställs till 7,6 miljoner kronor när det gäller det traditionella
            fonogramstödet. Det behöver inte betyda att stödet till enstaka
            fonogramproduktioner minskar i motsvarande mån. Allt beror på
            hur Kulturrådet väljer att fördela de tillgängliga medlen. Kulturrådet
            vet mycket väl att villkoren för olika genrer skiljer sig åt väsentligt.
            Sådana hänsyn kommer rådet med största sannolikhet att väga in
            i sina ställningstaganden.
          </note>
          <note>
            Man kan alltså säga att detta är en kritisk genomgång. Används
            dessa medel på absolut bästa sätt för att åstadkomma hög kvalitet
            och mångfald? Det finns frågetecken där. Vi prövar nu en försöksverksamhet
            och ser om det går att utveckla stödet. Anslagsnivån har vi en
            möjlighet att återkomma till en gång om året. Då kan vi se om
            vi finner att detta är en ordning som fungerar så bra att man
            bör lägga på mer pengar, eller om man bör söka andra sätt att
            nå de höga ambitioner som vi har med fonogramstödet.
          </note>
          <note type="speaker">
            Anf. 14 PETER PEDERSEN (v):
          </note>
          <note>
            Fru talman! Det låter förtroendeingivande. Jag hoppas att så
            blir fallet, och att man verkligen tillskjuter eventuella extra
            medel om det visar sig att pengarna inte räcker till i de nya
            friare bidragsformerna.
          </note>
          <note>
            Jag kan bara konstatera att de mindre skivbolagen ser sin egen
            undergång. De är ju direktintressenter i detta och man kan förstå
            att de är tveksamma. Jag hoppas att de har fel, men vissa använder
            väldigt drastiska formuleringar.
          </note>
          <note>
            Musikaliska akademien säger däremot att man emellertid inte i
            fråga om anslagets storlek accepterar det skäl som anges för viss
            återhållsamhet, med tanke på den snabba förändring som musiklivet
            genomgår.
          </note>
          <note>
            Man hänvisar till att många av de kostnader som finns faktiskt
            ökar snarare än minskar. Den tekniska utvecklingen får inte de
            påtagliga resultat som man kan läsa in åtminstone indirekt i både
            budgetpropositionen och interpellationssvaret.
          </note>
          <note>
            STIM säger angående den motivering till sänkning som anges i
            budgetpropositionen att den tekniska utvecklingen när det gäller
            produktion och distribution av fonogram ännu så länge är i sin
            linda. Vad gäller produktion av fonogram är den avgjort högsta
            kostnaden musikerkostnaden. På det området kan inte den tekniska
            utvecklingen innebära några besparingar, och det har den inte
            heller gjort.
          </note>
          <note>
            Vidare har kostnader för studior och inspelningsteknik ökat,
            inte minst genom utvecklingen av ny teknik. Inte heller produktionskostnaderna
            har alltså minskat. Man konstaterar att det framför allt är pop
            och rock som man kan skaffa fram via MP3-filer osv.
          </note>
          <note>
            på Internet. Det är inte klassisk musik, jazzmusik osv.
          </note>
          <note>
            Jag tycker att det är oerhört bra att ministern lyfter fram att
            det finns olika musikgenrer. I andra sammanhang har hon också
            lyft fram ungdomsmusiken som en viktig del och att den ska kunna
            få stöd. Men för mig är det fortfarande väldigt luddigt varför
            ett minskat anslag innebär bättre verksamhet, även om man gör
            det under friare former. Man skulle kunna ha behållit anslaget
            men prövat nya former, och sedan sett vart det skulle kunna leda.
            Det hade varit mer trovärdigt - det tycker både jag och många
            av de intressenter som jag har läst upp här, dvs. Kungl.
          </note>
          <note>
            Musikaliska akademien, STIM och en rad mindre skivbolag.
          </note>
          <note>
            Anf. 15 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Den enda förklaringen, utöver det som redan har sagts,
            till en neddragning av anslaget är att när man prövar nya former
            så vill man vara lite försiktig, och inte riskera skattebetalarnas
            pengar på sådant som sedan inte visar sig fungera.
          </note>
          <note>
            När man söker nya vägar måste man hela tiden vara beredd att
            också riskera något. Vi tyckte att det var rimligt att dra ned
            fonogramstödet under en tid och pröva nya vägar. Jag tror att
            interpellanten och jag är helt överens om målet. Det handlar om
            att se till så att vi får en mångfald och behåller den på produktionssidan
            och att det finns små bolag som Silence, för att nämna ett exempel,
            som kan fortleva och utvecklas. Men det handlar också om att försöka
            finna ut om det finns utrymme att stimulera till ökad mångfald
            även i de stora kolosserna.
          </note>
          <note type="speaker">
            Anf. 16 PETER PEDERSEN (v):
          </note>
          <note>
            Fru talman! Jag ska vara kortfattad. Under 70-
          </note>
          <note>
            talet fanns den s.k. alternativa musikrörelsen. Då byggde man
            upp en helt egen distribution av skivor och en rad olika skivbolag.
            Men sedan har Amaltea och Missle köpts upp. Jag nämnde MNW. Av
            någon anledning har det tagit väldigt lång tid från det jag skrev
            den här interpellationen till dess den lämnades in. Jag är lite
            osäker på det, men jag undrar om inte
          </note>
          <note>
            MNW har blivit uppköpt av utländska intressenter -
          </note>
          <note>
            åtminstone är det på gång. Det finns inte så många kvar av de
            här mindre oberoende bolagen längre.
          </note>
          <note>
            Men det är mycket riktigt så som ministern säger, nämligen att
            det är så utvecklingen ser ut - tyvärr, skulle jag vilja säga.
            Så fort de lyckas med sin produktion blir de uppköpta av de större
            bolagen. Där borde vi kunna göra mer för att se till att de kan
            behålla sitt oberoende av den stora marknaden under en längre
            period. Då behövs det, som jag ser det, något mer pengar och inte
            mindre.
          </note>
          <note>
            Men jag vill ändå tacka för svaret och hoppas att vi ska kunna
            ordna detta på ett bra sätt för den svenska musikindustrins framtid.
          </note>
          <note>
            Anf. 17 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Diskussionen om de små bolagens framtid var ju oerhört
            intensiv för ett och ett halvt eller två år sedan, och det gällde
            även de ganska stora bolagen med svenska mått mätt, t.ex. MNW.
            Sedan förändrades marknaden i ett slag. Det har med teknikutveckling
            och marknadsutveckling att göra. Där har vi inte, med de kulturmedel
            som står till buds, kunnat hålla tillbaka denna utveckling. Det
            handlar om gigantiska belopp som måste läggas in. När det gäller
          </note>
          <note>
            MNW har det blivit en negativ utveckling om man ser till ägarsidan.
          </note>
          <note>
            Men Silence, för att ta detta lilla bolag i Värmland, har gått
            åt precis rakt motsatt håll. Man har skaffat sig en full integritet.
            Man äger själva bolaget.
          </note>
          <note>
            Med ett verksamhetsstöd av den typ som vi nu prövar tror jag
            att den typen av bolag kommer att finna mer kontinuitet. Jag tror
            att det kan vara av betydelse, även om jag naturligtvis inte ska
            gå händelserna i förväg och peka ut enskilda bolag. Kontinuitet
            och en annan användning av stöden än till enskilda produktioner
            tror jag kan betyda mycket just för dessa små självägande bolag.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 2000/01:237 om svenskt bistånd
          </note>
          <note>
            Anf. 18 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Lars Ångström har frågat mig om jag kommer att ta
            något initiativ för att förverkliga riksdagens ambition att enprocentsmålet
            ska nås så snart som möjligt, helst inom fem år.
          </note>
          <note>
            Det är glädjande att kunna konstatera att det finns en bred uppslutning
            i riksdagen för en snar återgång till enprocentsmålet. Det framstod
            tydligt under biståndsdebatten i riksdagen i december, då alla
            partier talade om vikten av att uppnå enprocentsmålet så snart
            som möjligt, med ett undantag - Moderaterna.
          </note>
          <note>
            Regeringen har vid ett flertal tillfällen uttalat ambitionen
            att påskynda återgången till enprocentsmålet.
          </note>
          <note>
            Vi har även sagt att detta också måste vägas mot det statsfinansiella
            läget i Sverige. Den socialdemokratiska regeringen kommer inte
            att svika sitt ansvar vare sig för den internationella solidariteten
            eller den ekonomiska utvecklingen i Sverige.
          </note>
          <note>
            Sveriges bistånd växer nu snabbt, både genom tillväxten i Sverige
            och som andel av bruttonationalinkomsten. Liksom Lars Ångström
            skriver i sin interpellation, tar regeringen ett rejält kliv mot
            enprocentsmålet redan år 2003. Biståndsramen ökar då från
          </note>
          <note>
            0,74 % av BNI till 0,81 % av BNI. Detta är ett tydligt uttryck
            för regeringens vilja och ambition att nå enprocentsmålet, som
            således står fast. Det kan det knappast råda någon osäkerhet om.
            För regeringen är det en viktig utgångspunkt i de fortsatta budgetdiskussionerna
            med Miljöpartiet och Vänsterpartiet.
          </note>
          <note>
            Det är i sammanhanget också glädjande att notera att det inte
            enbart är det svenska utvecklingssamarbetet som ökar, utan att
            vi även inom EU ser en välkommen ökning av biståndet.
          </note>
          <note>
            Ökningen av det svenska biståndet mellan år 2002
          </note>
          <note>
            och 2003 innebär en faktisk ökning av biståndsramen med ca 2,4
            miljarder kronor. Från år 1999 till år 2003
          </note>
          <note>
            kommer biståndsramen att ha ökat med drygt 6 miljarder kronor,
            till ca 19 miljarder kronor. Det är en ökning med närmare 50 %
            på fyra år. I år är biståndsramen 15,7 miljarder. Förutom anslagen
            kommer vi att betala ut ca 1 ½ miljarder i reservationer. Detta
            ger ett svenskt bistånd i år om totalt 17,2 miljarder kronor.
            Så stort har det svenska biståndet aldrig varit.
          </note>
          <note>
            De ökande anslagen i svenskt utvecklingssamarbete ger oss möjlighet
            att satsa mer på de sektorer som kräver mest resurser. Skuldlättnader
            är ett viktigt exempel, men det ger oss även möjligheten att satsa
            på nya områden som informations- och kommunikationsteknologi.
            Ökade resurser ger oss också tillfälle att stärka insatserna inom
            övriga prioriterade områden såsom exempelvis utbildningssektorn,
            konfliktförebyggande, kampen mot hiv/aids och ekonomiska och institutionella
            reformer.
          </note>
          <note>
            Vi har hittills haft ett gott stöd från Miljöpartiet för det
            ökade biståndet. Tillsammans fattade vi beslut som har stärkt
            svensk ekonomi och som resulterat i ett rekordstort bistånd. Jag
            hoppas givetvis att Lars
          </note>
          <note>
            Ångströms parti även fortsättningsvis på ett lika konstruktivt
            sätt ska stödja dessa strävanden.
          </note>
          <note type="speaker">
            Anf. 19 LARS ÅNGSTRÖM (mp):
          </note>
          <note>
            Fru talman! Jag vill börja med att tacka biståndsministern för
            det svar som vi fick här. När man läser igenom svaret noggrant
            ser man att det egentligen inte är något svar på den fråga som
            jag ställde.
          </note>
          <note>
            Jag känner mig därför lite besviken. Min fråga var nämligen hur
            biståndsmålet på 1 % ska kunna återställas till 2005.
          </note>
          <note>
            Biståndsministern svarar att målet på 1 % av BNI
          </note>
          <note>
            kvarstår och argumenterar kraftfullt för detta, men det har ju
            de socialdemokratiska regeringarna gjort många gånger. Med den
            takt som tidigare rådde skulle det ha tagit 30 år innan biståndsmålet
            på 1 %
          </note>
          <note>
            skulle ha återuppnåtts. Det var ju faktiskt inte förrän förra
            året, då Miljöpartiet i budgetförhandlingarna drev den här frågan
            väldigt hårt, som vi fick fram en förändring. Miljöpartiets kongress
            har beslutat att biståndet ska upp till 2 %. Som ett konkret delmål
            har vi att 1 % av BNI ska gå till biståndet år 2005. Det var först
            efter mycket hårda förhandlingar med regeringen förra året som
            vi fick upp biståndsnivån från perspektivet att kunna nå 1 % på
            30 år till att kunna nå det på bara 5 år. Det första året ska
            nivån höjas från 0,74 % till 0,81 %.
          </note>
          <note>
            Min konkreta fråga till biståndsministern handlade inte om att
            vi har det här målet. Frågan var hur vi ska uppnå målet och när.
            Det var en väldigt konkret fråga. Det finns nämligen två olika
            alternativ.
          </note>
          <note>
            Antingen kan man höja biståndet från 2003 till
          </note>
          <note>
            0,91 % och 1,01 % år 2004 för att nå målet 1 % år
          </note>
          <note>
            2005, eller så måste man höja procentsatsen för år
          </note>
          <note>
            2003 till 0,83 %. Med den ökningstakten blir det
          </note>
          <note>
            0,92 % år 2004 och 1,01 % år 2005, och då är vi uppe i 1 % år
            2005. Men detta svarade biståndsministern inte på. Jag undrar
            lite grann varför.
          </note>
          <note>
            Vi har ett väldigt bra utgångsläge. Efter Miljöpartiets offensiv
            i budgetförhandlingarna förra året då vi fick upp biståndet med
            1,2 miljarder mer än planerat såg vi hur de borgerliga partierna
            ändrade sig. Kristdemokraterna beslutade i juni förra året att
            ändra sin tidsplan för återställande av enprocentsnivån från 15
          </note>
          <note>
            år till Miljöpartiets ambition på 5 år. Centerpartiet, som inte
            hade haft någon tidsplan alls, beslutade samma månad att biståndet
            skulle upp till 1 % inom 5
          </note>
          <note>
            år. I oktober förra året beslutade Folkpartiet att ändra sin
            plan på 10 år för att få upp biståndet till 1 % till att det ska
            ske inom 5 år. Det är också Vänsterpartiets och Miljöpartiets
            ståndpunkt. Det finns alltså en väldigt bred parlamentarisk majoritet
            för att få upp nivån.
          </note>
          <note>
            Enligt en SIFO-mätning i november förra året vill
          </note>
          <note>
            80 % av svenskarna engagera sig mot fattigdomen på jorden. Även
            där finns en väldigt bred folklig majoritet och en bred folklig
            opinion för ett ökat bistånd.
          </note>
          <note>
            Ekonomin i Sverige går oerhört bra. Genom det samarbete som vi
            har haft mellan Socialdemokraterna, Miljöpartiet och Vänsterpartiet
            har vi nu överskottsbudgetar med mångmiljardbelopp. Det som tidigare
            var argumentet för att gå ned från 1 % av
          </note>
          <note>
            BNI till 0,75 % var just den dåliga ekonomin. Nu har vi en god
            ekonomi. Allt talar alltså för att vi har möjligheterna. De som
            inte ger klart besked är regeringen. Biståndsministern är fortfarande
            svaret skyldig:
          </note>
          <note>
            När avser regeringen att uppnå 1 % och hur?
          </note>
          <note type="speaker">
            Anf. 20 BERTIL PERSSON (m):
          </note>
          <note>
            Fru talman! 1,2 miljarder människor lever i absolut fattigdom.
            Det handlar om svält, brist på basal utbildning och brist på basal
            hälsovård. Det är naturligtvis inte alls acceptabelt. Det som
            är gemensamt för alla dessa länder är fattigdomen. Det är den
            som ska utrotas. Det är inte hur stora checkar vi skriver ut som
            är det viktiga utan att få bort fattigdomen på platsen. Orsaken
            till situationen är i de allra flesta fall vanstyre. Vi vet att
            länder med god governance, det har vi inte minst sett i Stilla
            havs-Asien, på 20-30 år kan gå från absolut fattigdom till relativt
            välstånd.
          </note>
          <note>
            Det stora problemet är Afrika, där fattigdomen ökar. Där har
            man kriser i form av både krig och hiv/aids, som sprider sig.
            Men man har också ganska omfattande naturresurser. 1950 hade Ghana
            och Sydkorea exakt samma utgångsläge, och situationen är i dag
            fullständigt olika. Det kan man måhända lära något av.
          </note>
          <note>
            Vad man kan göra är naturligtvis skuldsanering.
          </note>
          <note>
            Vi var först om att föreslå det. Men det ska förstås inte villkorslöst
            gå till korrupta, utvecklingsfientliga regimer som då bara får
            ökat låneutrymme. I fråga om välskötta länder är det dock ett
            lysande sätt att få till stånd ett oberoende av tidigare synder
            från gamla regimer.
          </note>
          <note>
            Det är viktigt med marknadstillträde, frihandel, familjejordbruk,
            småföretag, satsning på MR och demokrati och rättssamhälle. Vad
            vi behöver göra är att gå från gåvobistånd till kunskapsöverföring.
            Biståndet ska vara oljan i motorn och inte bensinen i tanken.
            Det viktiga är inte siffran på checken, även om Carl Bildt är
            den ende som uppfyllt enprocentsmålet, utan det är faktiskt resultatet
            på marken, på platsen. Det är antalet flickor som har fått utbildning.
          </note>
          <note>
            Det är hushållen som har fått rent vatten. Det är att länderna
            får avsättning för sina produkter, dvs. livsmedel, textilier och
            annat. Det finns en omfattande forskning som visar vad som är
            effektivt när det gäller att avskaffa fattigdomen. Det är det
            som är det viktiga - inte hur många procent som är utbetalade.
          </note>
          <note>
            Jag är optimist. Jag tror att det är möjligt att på 20
          </note>
          <note>
            eller 30 år även i övriga länder gå från absolut fattigdom till
            relativt välstånd.
          </note>
          <note>
            Anf. 21 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag kan bara konstatera att jag blir väldigt glad
            när jag lyssnar på Lars Ångström. Det han säger visar att ett
            av våra samarbetspartier driver samma linje som regeringen, nämligen
            att vi ska nå tillbaka till enprocentsmålet. Lars Ångström räknade
            också upp flera andra exempel på det stöd som ett ökat bistånd
            har i Sverige. Det är väldigt bra. Vi behöver ha en sådan opinion
            för ett ökat bistånd, och vi behöver ett engagemang för ett ökat
            bistånd. Det som gör att vi kan se så optimistiskt på framtiden
            är ju att vi har en ekonomi som i dag tillåter oss att gå vidare
            och öka biståndet år från år. Det är naturligtvis det vi ska fortsätta
            göra.
          </note>
          <note>
            Jag har svar på de två konkreta frågorna. När ska detta ske?
            Det ska naturligtvis ske så snart vi klarar av att inrymma det
            i helheten i vår ekonomi. Här har åtminstone jag ett vägledande
            beslut från den socialdemokratiska partikongressen om att vi ska
            uppnå det här helst inom fem år. Självklart blir det i den här
            närfrågan en väldigt konkret diskussion i de budgetförhandlingar
            som nu förestår mellan regeringen,
          </note>
          <note>
            Miljöpartiet och Vänsterpartiet. Med all respekt för våra samarbetspartier
            är det här alltså en del i budgetförhandlingarna.
          </note>
          <note>
            Hur ska det ska gå till? Lars Ångström presenterar ett par olika
            tekniska lösningar. Man kan naturligtvis välja vilken form man
            vill och se hur man ska gå vidare i den här ökningstakten. Det
            viktiga är att vi ökar biståndet och att vi kan göra det inom
            den framtid då jag bedömer att vi rimligen ska kunna klara av
            det.
          </note>
          <note>
            När det sedan gäller Bertil Persson vill jag bara säga att det
            är klart att med tanke på den stora enighet som finns i Sveriges
            riksdag om att vi ska komma tillbaka till enprocentsmålet är det
            ändå lite märkligt att Moderaterna driver linjen att storleken
            på checken inte skulle ha någon betydelse. Tvärtom förespråkar
            de en minskning av biståndet. Det är väl självklart att våra möjligheter
            att stödja en positiv utveckling i världens fattiga länder har
            att göra med hur stort vårt bistånd är. Det är väldigt konkret
            en fråga om resurser.
          </note>
          <note>
            Vi ser en mycket intressant utveckling av biståndet i dag. Tidigare
            har det väldigt mycket handlat om projektstöd och stora investeringar.
            I dag handlar det mycket om att stödja hela program, om att stödja
            kunskapsuppbyggnad och kompetensutveckling. Det handlar om att
            stödja utvecklingen av rättsstater och en lagstiftning och institutionsutbyggnad
            som tjänar till att stärka demokrati och mänskliga rättigheter.
          </note>
          <note>
            Självklart kan vi göra mer om vi har ett större bistånd. Det
            här tycker jag därför är en väldigt konstig argumentation från
            Moderata samlingspartiets och
          </note>
          <note>
            Bertil Perssons sida.
          </note>
          <note type="speaker">
            Anf. 22 LARS ÅNGSTRÖM (mp):
          </note>
          <note>
            Fru talman! Jag är fortfarande inte riktigt tillfredsställd med
            svaret som biståndsministern ger. Biståndsministern säger att
            det viktiga är att vi ökar takten. Jag är inte riktigt benägen
            att hålla med. Med den tidigare socialdemokratiska regeringstakten
            skulle det ha tagit 30 år innan vi hade återställt biståndet till
            enprocentsnivån. Det viktiga är väl snarare hur mycket vi ökar
            takten. Där bör ambitionen som jag ser det vara, och det är också
            Miljöpartiets politik, att återställa enprocentsmålet år 2005.
            Det är just det väldigt konkreta målet som i dag samlar en bred
            politisk majoritet här i Sveriges riksdag. Det finns en stark
            folklig opinion för det, och det finns ett ekonomiskt utrymme
            för det.
          </note>
          <note>
            Därtill kan man också lägga den socialdemokratiska partikongressens
            beslut förra året. Där säger man att i takt med ökat statsfinansiellt
            utrymme bör stegen mot enprocentsmålet påskyndas. Det finns alltså
            en klart uttalad ambition att öka takten så att man uppnår målet
            år 2005. Det är därför jag är intresserad av att höra biståndsministerns
            ambition. Det gäller inte att vi ska öka och vad vi ska uppnå
            utan hur mycket vi ska öka och när vi ska uppnå.
          </note>
          <note>
            Biståndsministern säger också här, fru talman, att det är så
            snart det ryms inom ekonomin som vi ska uppnå den här enprocentsnivån.
            Men det är ju en politisk bedömning. Det finns inget objektivt
            som säger när man ska kunna uppnå denna nivå. Det är en politisk
            bedömning. Det är i den politiska bedömningen som det finns en
            bred parlamentarisk majoritet som menar att vi kan uppnå den år
            2005. De enda som inte uttalar en klar och tydlig ambition här
            i
          </note>
          <note>
            Sveriges riksdag är tyvärr regeringen, som fortfarande förblir
            svaret skyldig.
          </note>
          <note>
            Jag skulle också vilja kommentera Bertil Perssons inlägg. Visst
            är det helt riktigt som Moderata samlingspartiet säger att det
            inte är siffran på checken som är avgörande för utvecklingen i
            världen. Det finns många andra viktiga faktorer. Jag skulle vilja
            påstå att den kanske viktigaste faktorn av alla är just demokratiutvecklingen
            och hur vi lyckas stödja att demokratiska strukturer skapas, bildas
            och utvecklas.
          </note>
          <note>
            En viktig del av det svenska biståndet är just stödet för demokratiutveckling.
          </note>
          <note>
            Jag undrar hur Bertil Perssons eget parti agerar när det gäller
            t.ex. kommunistiska diktaturer som, det har vi lång erfarenhet
            av, har misshandlat ekonomier och därmed också folks möjligheter
            till överlevnad i stora delar av världen. Hur ser Bertil Persson
            på svensk krigsmaterielexport till kommunistiska diktaturer? Är
            det möjligt i moderaternas värld att bevilja export av krigsmateriel
            till en kommunistisk diktatur och därmed motverka demokrati och
            förmodligen också utveckling? Den frågan tycker jag vore intressant
            att få ett hederligt, rakt och tydligt svar på här i kammaren.
          </note>
          <note>
            Sedan vill jag säga att även om siffran på checken inte är avgörande
            kan väl Moderata samlingspartiet ändå inte mena att det inte finns
            något samband mellan siffran på checken och de åtgärder som vidtas.
          </note>
          <note>
            Självklart är det så att för rätt åtgärder krävs ekonomiska resurser,
            och ju mer omfattande de ekonomiska resurserna är, desto större
            förutsättningar har biståndet och demokratiutvecklingen att lyckas
            i världen.
          </note>
          <note type="speaker">
            Anf. 23 BERTIL PERSSON (m):
          </note>
          <note>
            Fru talman! Jag kan verkligen försäkra alla att vi från moderat
            sida inte är beredda att anslå bistånd för inköp av krigsmateriel.
            Den saken är fullständigt klar.
          </note>
          <note>
            När det gäller biståndet är vi alltid från moderat sida beredda
            att diskutera resultaten på marken -
          </note>
          <note>
            utbildade flickor, marknadstillträde osv. Men efter 40
          </note>
          <note>
            års bistånd tycker vi att det är ett för enkelt mått att se hur
            stora checkar man har skrivit ut, utan att veta hur dessa checkar
            använts. Det viktiga är att få ett effektivt bistånd. Vi är mycket
            glada att biståndsministern har tillsatt GLOBKOM-utredningen och
            att den är i gång. Den sysslar med det som vi har tjatat om länge,
            som vi tycker är väsentligt och som vi nu vet att biståndsministern
            också tycker är väsentligt, nämligen fattigdomsutrotningen. Vi
            har nu hållit på i 30 år med svenskt bistånd utan att se över
            målen annat än styckevis och delt. Det är viktigt att vi nu ser
            över dem ordentligt.
          </note>
          <note>
            Vi har också varit 40 år i Afrika. Det enda vi har åstadkommit
            är att apartheid är borta, och det är väl. I
          </note>
          <note>
            övrigt har det egentligen inte hänt någonting. Vi måste tänka
            igenom detta. Gör man som man alltid har gjort går det som det
            alltid har gått, och det har det gjort i Afrika. Därför finns
            det anledning att analysera vad vi gör där.
          </note>
          <note>
            Jag tror att man i Afrika måste göra en kraftsamling på några
            länder som kan framstå som föredömen.
          </note>
          <note>
            Jag tror också att man ska konstatera - det vet vi nu -
          </note>
          <note>
            att om man håller på länge med dåligt bistånd blir det inte bättre
            med tiden, utan man måste tänka igenom sin planering där.
          </note>
          <note>
            Jag tror också att regional samverkan, inte minst på MR- och
            ekonomiområdet, är viktig. Vi måste också gå in och försöka klara
            krishanteringen på ett bättre sätt än vad vi gjort. Målet måste
            vara att utrota fattigdomen, inte att skriva ut stora checkar
            i det långa loppet. Det är fattigdomen som är gisslet i de fattiga
            länderna.
          </note>
          <note>
            Jag vill alltså tacka för GLOBKOM. Jag tror att vi när vi i oktober
            får resultatet ska kunna göra ett svenskt bistånd som vi i långa
            stycken kan vara överens om.
          </note>
          <note>
            Anf. 24 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag är glad att Lars Ångström ändå har noterat -
            jag tror att det var så - att vi har en helt ny ökningstakt. Det
            har naturligtvis att göra med dels en mycket tydlig målsättning
            från den socialdemokratiska partikongressen, dels att vi har ett
            ekonomiskt läge som både gör att biståndet i sig ökar tack vare
            en god tillväxt i ekonomin och gör att vi successivt kan öka andelen.
            Målet är väldigt klart: Vi ska tillbaka till en procent. Samtidigt
            är vi nu precis i inledningen av viktiga budgetförhandlingar med
            våra två samarbetspartier. Det här kommer, såvitt jag kan bedöma,
            att bli en viktig fråga där vi uppenbarligen har väldigt gemensamma
            uppfattningar om målet. Jag vill också på nytt uttrycka att det
            är väldigt skönt att känna ett sådant starkt stöd från Miljöpartiet
            i fråga om att få ett utrymme för att fortsätta att öka takten
            när det gäller biståndet.
          </note>
          <note>
            När det gäller vårt bistånd och kvaliteten, som
          </note>
          <note>
            Bertil Persson var inne på, vill jag referera till den genomgång
            som OECD:s DAC har gjort och som ger svenskt bistånd ett väldigt
            högt betyg. Det är ett väldigt bra resultat. Jag tar alltså inte
            åt mig när Bertil
          </note>
          <note>
            Persson säger att vi inte vet någonting, att vi inte vet vad
            vi har gjort. Jag tycker att den här senaste utvärderingen ändå
            har gett väldigt mycket svar på hur resultaten av svenskt bistånd
            ser ut. Och återigen,
          </note>
          <note>
            Bertil Persson: Det finns ändå ett samband mellan hur stort bistånd
            vi är beredda att arbeta med och vad vi vill åstadkomma. Det sambandet
            går inte att förneka.
          </note>
          <note type="speaker">
            Anf. 25 LARS ÅNGSTRÖM (mp):
          </note>
          <note>
            Fru talman! Biståndsministern kan vara helt övertygad om att
            vi har en samsyn om målet. Men jag är inte övertygad om att vi
            har en samsyn om ambitionen för när målet ska uppnås. Jag tror
            inte heller, även om vi fortsätter den här debatten, att jag skulle
            få det svaret här.
          </note>
          <note>
            Detta är en fråga som brådskar. Vi vet att över
          </note>
          <note>
            800 miljoner människor i världen i dag lider av kronisk hunger
            till följd av svält och brist på livsmedel.
          </note>
          <note>
            Vi vet också att 34 000 barn dör av svält och undernäring varje
            dag. I dag dör 34 000 barn av svält och undernäring! Behoven är
            alltså enorma. Därför vore det bra om vi kunde få en tydlig förklaring
            av regeringens ambition.
          </note>
          <note>
            Som jag tidigare beskrev finns i dag såväl det folkliga stödet
            som det parlamentariska stödet för att höja biståndsnivån till
            en procent 2005. De enda som tycks bromsa - det är tyvärr det
            enda sättet jag kan tolka biståndsministern på - är regeringen,
            som inte är beredd att tala om att man avser att uppnå detta till
          </note>
          <note>
            2005. Jag har svårt att tolka ministerns inlägg på något annat
            sätt.
          </note>
          <note>
            Till moderaterna vill jag slutligen säga att här hade Bertil
            Persson möjligheten att i kammaren, inför åhörarläktaren, förklara
            att Moderata samlingspartiet inte kan acceptera krigsmaterielexport
            till diktaturer som därmed motverkar den demokratiska utvecklingen.
            Jag talade aldrig om att det skulle användas biståndspengar, utan
            jag talade i generella termer. Därmed anser jag att Moderata samlingspartiet
            inte är trovärdigt. Man talar väldigt ofta om demokrati, men man
            är inte beredd att här i kammaren säga att man inte är för krigsmaterielexport
            till kommunistiska diktaturer. Det är inte trovärdigt; jag är
            ledsen.
          </note>
          <note>
            Anf. 26 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag tycker att det är beklagligt om
          </note>
          <note>
            Lars Ångström tolkar mina svar på det sätt som han gör. Det är
            naturligtvis av respekt för de budgetförhandlingar som nu ska
            starta som jag inte ger mer detaljer. Nu ska vi gå in i de här
            samtalen, och jag är väldigt glad att det finns en samstämmighet
            i den här frågan.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 2000/01:258 om rekrytering av välutbildad
            arbetskraft från utvecklingsländerna
          </note>
          <note>
            Anf. 27 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Sten Andersson har ställt en rad frågor till mig
            angående rekrytering av välutbildad arbetskraft från utvecklingsländerna.
            Jag är glad att
          </note>
          <note>
            Sten Andersson, efter tidigare frågor om invandringens kostnader
            i Sverige, nu i stället riktar blickarna mot utvecklingsländerna.
            Huvudfrågan är följande:
          </note>
          <note>
            Vilka åtgärder är statsrådet beredd vidta i syfte att fattiga
            länder inte kommer att utarmas på välutbildade människor?
          </note>
          <note>
            Diskussionen om arbetskraftsinvandring inom EU
          </note>
          <note>
            har bara börjat och är aktuell mot bakgrund av den demografiska
            förändringen. Befolkningen i EU, liksom i de flesta OECD-länder,
            blir allt äldre. Arbetsmarknaderna i dessa länder kommer att få
            ett underskott på personer i de arbetsföra åldrarna, kanske redan
            om 10-15 år. Detta kan bli ett hot mot vår välfärd. Arbetskraftsinvandring
            är dock endast en bland flera tänkbara åtgärder.
          </note>
          <note>
            Sverige arbetar aktivt med frågan om den demografiska utmaningen.
            Frågan kommer bl.a. att diskuteras av stats- och regeringscheferna
            vid Europeiska unionens råd i Stockholm i mars.
          </note>
          <note>
            Kommissionen har nu lagt fram ett meddelande om en gemensam invandringspolitik
            där det föreslås en ökad samordning inom EU för att på längre
            sikt tillgodose behovet av arbetskraftsinvandring. Kommissionen
            föreslår en ordentlig debatt och en konferens under det belgiska
            EU-ordförandeskapet i höst.
          </note>
          <note>
            Konferensens slutsatser ska bilda underlag för vidare initiativ
            på området. Regeringen stöder detta arbete, och vi har ett nära
            samarbete med Belgien.
          </note>
          <note>
            Internationell migration är i grunden positivt för både utvandrings-
            och invandringsländerna. Personers internationella rörlighet är
            ofta en del av den ekonomiska, sociala och politiska utvecklingen.
            Det är bra för utvecklingsländerna, liksom för de utvecklade länderna,
            att ha ett livligt utbyte av både människor, handel och investeringar.
          </note>
          <note>
            Självklart kan ett större, plötsligt utflöde av välutbildad arbetskraft
            vara negativt för ett utvecklingsland. Migrationen kan dock också
            ge mycket välkomna effekter.
          </note>
          <note>
            Förlusten av välutbildade stimulerar ofta till mer omfattande
            utbildningsinsatser i hemlandet. Det har också visat sig att många
            av de välutbildade, t.ex. IT-
          </note>
          <note>
            ingenjörer från Indien som arbetat i USA, återvänder hem och
            investerar i nya företag.
          </note>
          <note>
            Migranter skickar ofta hem sparpengar som har en mycket stor
            betydelse för hemländernas utveckling.
          </note>
          <note>
            Enligt Världsbanken uppgår värdet till mer än 70
          </note>
          <note>
            miljarder US-dollar per år.
          </note>
          <note>
            På detta sätt kan ett öppet utbyte över gränserna bidra till
            att både idéer, erfarenheter och sparkapital sprids genom migranternas
            nätverk. Migration stöder utvecklingen i stället för att utgöra
            ett hinder mot den.
          </note>
          <note>
            Avslutningsvis vill jag säga att befolkningen i många utvecklingsländer
            växer kraftigt. Arbetslösheten är ofta utbredd, och arbetskraften
            kan därför inte absorberas av dessa länders egna ekonomier.
          </note>
          <note>
            Utvandring är dock inte någon patentlösning på dessa problem.
            Arbetskraftsinvandring till EU, även om den endast är tillfällig,
            ska inte motverka den ekonomiska utvecklingen i dessa länder.
            Tvärtom möjliggör EU:s gemensamma biståndspolitik utbildningsinsatser
            för att underlätta migranternas återintegration i hemländernas
            arbetsmarknad efter hemkomsten. Biståndspolitikens målsättningar
            är långsiktiga och ska kunna bidra till ekonomisk utveckling i
            nära samarbete med utvecklingsländerna. Som minister både för
            bistånd och för migration har jag en särskilt god utgångspunkt
            för att se till att de migrationspolitiska målen överensstämmer
            med de biståndspolitiska.
          </note>
          <note type="speaker">
            Anf. 28 STEN ANDERSSON (m):
          </note>
          <note>
            Fru talman! Jag ska be att få komma tillbaka till det som statsrådet
            inledde sitt interpellationssvar med. Jag har i dagarna fått uppgifter
            om att frågan om kostnaderna för flyktingpolitiken och de referenser
            till olika utredningar som statsrådet framförde kan tolkas på
            olika sätt. Det blir nog en ny debatt i riksdagen om just den
            frågan.
          </note>
          <note>
            Sedan kommer jag till min fråga om import av arbetskraft. Frågan
            är - det medger jag - mycket svår.
          </note>
          <note>
            Ingen skulle drömma om att någon svensk - ung eller gammal -
            skulle hindras från att åka till ett annat land och jobba. Det
            vågar ingen ens tänka. Det ska vara så.
          </note>
          <note>
            Sedan kommer den andra delen. EU har nu under en ganska lång
            tid sagt att man måste importera välutbildad arbetskraft främst
            från fattiga länder, annars riskerar befolkningen inom EU att
            minska. Jag vill inte heller hindra någon som bor i ett u-land
            eller i ett fattigt land att söka lyckan i ett mer välutvecklat
            land.
          </note>
          <note>
            Det tycker jag spontant och helt självklart.
          </note>
          <note>
            Vad händer med de människor som blir kvar i de fattiga länderna
            utan de människor som är välutbildade och som kan konkurrera på
            arbetsmarknaden inom
          </note>
          <note>
            EU och i övriga västvärlden? Det blir logiskt sett svårare att
            bygga upp en hygglig ekonomisk och social standard i de länder
            där många välutbildade vill åka i väg för att söka lyckan i ett
            annat land. Jag vet inte vad man ska göra, men jag tycker att
            det är konstigt. EU har i dag ändå 15 miljoner arbetslösa. Finns
            det inte en utbildningsreserv, eller har EU haft en för dålig
            utbildningspolitik? Något enkelt svar på frågan finns inte.
          </note>
          <note>
            Statsrådet säger i sitt svar att arbetskraftsinvandring till
            EU är dock endast en bland flera tänkbara åtgärder. Kan då statsrådet
            precisera någorlunda vilka som skulle vara dessa alternativa tänkbara
            åtgärder?
          </note>
          <note>
            Anf. 29 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! De åtgärder som jag tänker på är naturligtvis - lite
            grann som Sten Andersson själv snuddade vid i sitt inlägg - de
            som redan finns i Sverige som ännu inte har kommit ut på arbetsmarknaden.
          </note>
          <note>
            Det kan dels vara invandrare, dels kvinnor som skulle vilja jobba
            mer som inte jobbar full tid. Det handlar om funktionshindrade
            som också har svårigheter att komma ut på arbetsmarknaden. Vi
            har människor i vårt land som ännu inte har fått chansen att komma
            ut. Vi behöver vidta olika åtgärder för att underlätta.
          </note>
          <note>
            Det gör också regeringen.
          </note>
          <note>
            Vi ser framför oss ett större EU, där också ett ytterligare antal
            medlemsländer är anslutna. Det ger ju naturligtvis en väldigt
            mycket större arbetsmarknad.
          </note>
          <note>
            Vi räknar med ungefär 100 miljoner människor ytterligare när
            kandidatländerna har vunnit inträde i EU.
          </note>
          <note>
            Vi har, jag vet inte om jag ska kalla det för en arbetskraftsreserv,
            i dag oerhört många medborgare i våra medlemsländer som ännu inte
            är medborgare i det land de är bosatta i, s.k. tredjelandsmedborgare.
          </note>
          <note>
            De har i dag en begränsad rörlighet. Att jämställa tredjelandsmedborgarna
            med EU-medborgarna skulle också underlätta för den stora gruppen
            att kunna flytta över gränserna och söka jobb varsomhelst inom
            unionen. Det är klart att det finns olika alternativ.
          </note>
          <note>
            Sedan har vi den demografiska frågan, dvs. det låga födelsetalet
            inom EU. Vi har kommit ned på en nivå likvärdig med många EU-länders.
            Det är i sig en för framtiden oerhört viktig fråga. Hur ska vi
            kunna skapa en situation som gör att unga familjer är beredda
            att skaffa fler barn? Det är några av de åtgärder som står till
            buds. Den sista åtgärden med ett ökat födelsetal har en oerhört
            långsiktig effekt. På kort sikt handlar det framför allt om att
            se till att de som finns i vårt eget land bereds tillfälle att
            komma ut på arbetsmarknaden.
          </note>
          <note>
            Sedan vet vi att vi har behov som inte kan tillgodoses på det
            sättet. Det behöver inte vara något motsatsförhållande, som jag
            bedömer det. Vi har sektorer som redan i dag inte kan få arbetskraft
            inom landet och inte inom EU heller. Det måste vi naturligtvis
            också vara uppmärksamma på. Vi ser en ökning redan från förra
            året till i år på antalet arbetstillstånd som har medgivits. Det
            är både en kortsiktig fråga inom vissa sektorer och en långsiktig
            fråga för hur vi ska lösa behovet av arbetskraft.
          </note>
          <note type="speaker">
            Anf. 30 STEN ANDERSSON (m):
          </note>
          <note>
            Fru talman! På det sätt som jag har följt debatten och läst de
            artiklar och rubriker som har skrivits om detta får man ändå intrycket
            att EU tänker mycket egoistiskt i frågan. Det är främst fråga
            om att främja
          </note>
          <note>
            EU-medborgarnas välfärd. Hur går det med de människor som bor
            i dag i fattiga länder när de som har någorlunda utbildning lockas
            till EU och västvärlden flyttar från sina hemländer? Jag har inte
            tänkt lika intensivt i de banorna.
          </note>
          <note>
            Jag måste fråga om ministern och EU verkligen pratar om samma
            sak. EU pratar om att ha hit välutbildade. Det finns i dag 15
            miljoner människor som är arbetslösa i EU. Ministern pratar om
            kvinnor, och kvinnor kan också vara välutbildade men också lågutbildade.
            Hon pratar om invandrare som inte har kommit in på arbetsmarknaden,
            och hon pratar om att människor med fysiska hinder och handikapp
            skulle vara en reserv. Pratar statsrådet och EU i samma termer?
            Är det samma människor man vill satsa på?
          </note>
          <note>
            Då är det inga problem. Då kan det finns många fler människor
            i fattiga länder som skulle kunna komma hit här och få en utbildning
            och hjälpa till med att bevara vår välfärd.
          </note>
          <note>
            Men jag är rädd för, fru talman, att jag har rätt och att det
            EU vill i första hand är att se till att få hit människor som
            är välutbildade. Sedan skänker man inte många tankar åt de människor
            som av skilda skäl tvingas bli kvar i länder som är fattiga och
            som dessvärre, i alla fall kortsiktigt, blir ännu fattigare när
            välutbildade lämnar länderna.
          </note>
          <note>
            Anf. 31 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Låt mig först bara säga att jag inte tror att en
            ökad rörlighet generellt skulle vara ett hinder för utveckling,
            utan kanske fastmer en stimulans för utveckling. Samtidigt måste
            vi naturligtvis hålla ett vakande öga på en situation där det
            skulle kunna bli ett stort utflöde av välutbildade människor till
            EU.
          </note>
          <note>
            Jag vet inte om jag i dag bedömer att risken är så stor. Tyskland
            har gett möjlighet för 20 000 IT-
          </note>
          <note>
            tekniker att komma dit och få arbetstillstånd. Hittills har man
            lyckats värva 4 500 till Tyskland. Vi kan alltså inte se någon
            otroligt stor rörlighet, inte heller i övrigt inom EU. Det är
            egentligen ett väldigt stort problem att rörligheten mellan medlemsstaterna
            är så låg som den är.
          </note>
          <note>
            Det gavs alltså förra året 20 000 tillstånd för människor att
            komma hit och arbeta från länder utanför
          </note>
          <note>
            EU- och EES-området. För dem som kom inom området var det 4 000
            tillstånd. Det visar hur liten rörlighet det är inom EU- och EES-området.
          </note>
          <note>
            Det som kommissionen har gjort genom sitt meddelande om migration
            generellt är inte att föreslå ett regelverk för framtiden utan
            mer att uppmana till debatt. Vi måste diskutera frågan om det
            långsiktiga arbetskraftsbehovet. Det måste vi göra också med varsamhet
            och i medvetande om att en annan väldigt viktig del i EU:s politik
            naturligtvis är att stödja utvecklingen i de fattiga länderna
            i världen, både med bistånd och med handel och på andra väldigt
            angelägna politikområden som hänger samman, för att vi ska kunna
            få en positiv utveckling. Det gäller inte minst det vi var inne
            på i den förra debatten om att förebygga konflikter och kunna
            bibehålla stabila betingelser i de fattiga länderna.
          </note>
          <note>
            På kort sikt kan vi se att vissa sektorer behöver utbildad arbetskraft,
            t.ex. hälso- och sjukvården och det tekniska området. På lång
            sikt kan vi se mer att det finns ett strukturellt behov, och då
            handlar det om behov av arbetskraft inom alla sektorer och med
            olika sorters utbildningar.
          </note>
          <note>
            Det här är en stor och spännande fråga. Jag tycker att det är
            viktigt att vi tar tillfället i akt att också diskutera den ordentligt
            i Sveriges riksdag. Jag vet inte vilken gång i ordningen det är
            som jag har en debatt med Sten Andersson om just arbetskraftsinvandring.
          </note>
          <note>
            Jag hoppas att det är en diskussion som kommer att fortsätta.
          </note>
          <note type="speaker">
            Anf. 32 STEN ANDERSSON (m):
          </note>
          <note>
            Fru talman! Statsrådet återkommer ofta till EU:s välfärd, men
            jag tycker att hon uttrycker mindre sympati och förståelse för
            dem som kanske i högre grad behöver en del av välfärden, alltså
            de som inte har möjlighet att lämna länder som i dag är fattiga.
            Jag inser att det blir på det här viset. Jag kan inte säga att
            vi inte ska låta folk röra sig fritt, men vi måste också vara
            medvetna om konsekvenserna.
          </note>
          <note>
            Det är så, som statsrådet säger, att när människor lever i fattigdom
            och är lågutbildade finns det grogrund för religiös fanatism och
            diktatur. Det här måste vi vara mycket uppmärksamma på.
          </note>
          <note>
            Jag tycker att rörlighet är en stimulans. Rörlighet i sig, människor,
            handel och kunskap är sammantaget fruktbart för alla nationer.
            Men om man skulle gå ut och under en kort tid - dränera kanske
            är fel ord -
          </note>
          <note>
            tillåta en import av för många välutbildade från vissa länder
            är risken stor att dessa länder, i alla fall kortsiktigt, blir
            handikappade och får svårare att skapa en social trygghet.
          </note>
          <note>
            Vad gäller att folk inte kommer till Sverige kan jag förstå det.
            De svenska skatterna finns inte i något annat land, och därför
            har Sverige ingen dragningskraft.
          </note>
          <note>
            Anf. 33 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag vet inte om jag var otydlig. Det var alltså Tyskland
            som inte hade haft möjlighet att rekrytera så många IT-tekniker
            som man hade tänkt sig, inte Sverige. Vi har inte gått ut medvetet
            och värvat. De som har sökt sig till oss har kommit på grund av
            en efterfrågan som inte har kunnat tillgodoses på annat sätt.
          </note>
          <note>
            Jag kan konstatera att Sten Andersson och jag i alla fall är
            överens på en punkt, nämligen att det är positivt med en ökad
            rörlighet. Jag tror väldigt starkt på att utbyte av arbetskraft,
            forskare, studenter och ungdomar bidrar till att vi kommer närmare
            varandra och till en fredlig värld. Därmed är det här någonting
            väldigt positivt för framtiden. En ökad rörlighet kan också bidra
            till att stimulera såväl utbildning och handel som andra viktiga
            delar i ett land, även ett väldigt fattigt land.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2000/01:259 om anhörigvisum
          </note>
          <note>
            Anf. 34 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Ester Lindstedt-Staaf har frågat mig vilka åtgärder
            regeringen avser att vidta för att ta bort dolda regler, så att
            människor vet vilka följderna kan bli när de ansöker om permanent
            uppehållstillstånd.
          </note>
          <note>
            Jag tolkar frågan som att den även omfattar om jag avser att
            verka för att underlätta möjligheterna för människor att erhålla
            visering för besök hos släktingar i Sverige.
          </note>
          <note>
            Jag ska inledningsvis klargöra några definitioner angående viseringar.
            Med visering avses tillstånd att resa in i och vistas i Sverige
            under viss tid. En visering kan närmast liknas vid ett tidsbegränsat
            tillstånd som meddelas för att möjliggöra ett kortare besök i
          </note>
          <note>
            Sverige. Visering kan ges för rena turistbesök och för besök
            hos släktingar eller för arbete i Sverige. Det övergripande målet
            måste vara att medge en så stor frihet för rörelser över gränserna
            som möjligt. Mot önskemålet om fri rörlighet måste dock ställas
            behovet av att upprätthålla den reglerade invandringen.
          </note>
          <note>
            Migrationsverket eller, efter Migrationsverkets bemyndigande,
            svensk utlandsmyndighet beslutar om visering. Enligt förordningen
            om instruktion för
          </note>
          <note>
            Migrationsverket ska verkets styrelse besluta om riktlinjer för
            beslut i ärenden om visering. Migrationsverket ska vidare hålla
            utlandsmyndigheterna underrättade om de riktlinjer som styrelsen
            fastställer och den praxis som verket tillämpar i viseringsärenden.
          </note>
          <note>
            Migrationsverkets styrelse uttalade i november
          </note>
          <note>
            1987 att det i princip är sökanden själv som får göra troligt
            att syftet med resan till Sverige är ett besök och ingenting annat.
            Verkets styrelse har så sent som
          </note>
          <note>
            1997 slagit fast denna praxis. Utgångspunkten är att viseringsansökningar
            ska prövas i en positiv anda och inte onödigtvis hindra utlänningar
            att besöka Sverige.
          </note>
          <note>
            Det är också viktigt att betona att samtliga ansökningar prövas
            på sina egna meriter. Som exempel på de olika omständigheter som
            våra myndigheter har att bedöma kan jag ange den förankring sökanden
            har till hemlandet och tidigare besök i Sverige samt anknytning
            till Sverige i förhållande till hemlandet. Det är ytterligare
            faktorer som påverkar utgången. Sådana faktorer vägs sedan, i
            det enskilda fallet, mot hur angeläget besöket bedöms vara. Jag
            vill även klargöra att Migrationsverket tillämpar den praxis som
            styrelsen fastställt, samtidigt som varje enskilt ärende till
            sist avgörs på grund av en samlad bedömning av omständigheterna
            i ärendet.
          </note>
          <note>
            En viseringsansökan ska inte bifallas om det framkommit uppgifter
            om att syftet med ansökan egentligen är bosättning i Sverige.
            Migrationsverket ska således göra en bedömning av om det finns
            risk för att den sökande, på grund av personliga eller andra förhållanden,
            inte återvänder till hemlandet. För länder där "avhoppen" erfarenhetsmässigt
            är många och där återtagande av icke skyddsbehövande möter problem
            gör Migrationsverket en mer restriktiv bedömning än för andra
            länder.
          </note>
          <note>
            Att en person ansökt om permanent uppehållstillstånd och fått
            avslag vägs naturligtvis in i en sådan bedömning. Om sedan dess
            en viss tid förflutit och om personen gör troligt att han eller
            hon inte längre har för avsikt att bosätta sig i Sverige utan
            endast vill besöka sina anhöriga, då finns förutsättningar för
            att bevilja en visering.
          </note>
          <note>
            I de riktlinjer som Migrationsverkets styrelse nyligen antagit
            anges att om det i ärendet finns mycket ömmande och starka humanitära
            skäl så kan visum ges även om risken för avhopp är mycket stor.
          </note>
          <note>
            Jag vill även, för att ge diskussionen rätt proportioner, tala
            om att svenska myndigheter årligen avgör ungefär 250 000 viseringsärenden,
            varav 220 000
          </note>
          <note>
            avgörs av utlandsmyndigheterna. Sammanlagt avslås ungefär 20
            000 ansökningar. Av alla viseringssökande beviljas alltså omkring
            90 % visering. Tidigare beviljades omkring 85 % av alla viseringsansökningar.
            Att andelen beviljade ansökningar nu ökat till omkring 90 % anser
            jag tala för att den svenska politiken är generös sett mot bakgrund
            av de i många fall svåra bedömningar som görs av myndigheterna.
          </note>
          <note>
            Som svar på Ester Lindstedt-Staafs direkta fråga vill jag avslutningsvis
            meddela att det inte finns några dolda regler. Migrationsverkets
            styrelses riktlinjer är offentliga. Vad avser människors möjlighet
            att få visering för besök hos anhöriga i Sverige behandlas denna
            fråga för närvarande i den parlamentariska anhörigkommittén. Kommitténs
            förslag i denna del kommer att lämnas senast den 1 juni i år.
          </note>
          <note>
            Anf. 35 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Jag vill tacka bistånds- och migrationsministern
            för svaret. Interpellationen beror på att jag har fått ta del
            av invandrade nya svenska medborgares erfarenheter. De har invandrat
            från länder utanför EU, och deras föräldrar är kvar i det land
            de invandrat ifrån. Två typer av förlopp har jag beskrivit i min
            interpellation.
          </note>
          <note>
            Det ena är att barn har invandrat i Sverige och bildat familj,
            har jobb och i vissa fall också blivit svenska medborgare. Inga
            syskon finns kvar i hemlandet, medan en förälder eller båda är
            kvar där. Barnen vill ge föräldrarna det bästa de kan tänka sig.
            De vill låta föräldrarna bo hos sig oavsett om de gamla får pension
            eller inte, det är inte det som är det väsentliga. Men ansökan
            om permanent uppehållstillstånd avslås. Barnen tar då till det
            näst bästa. De vill visa sitt nya land, sin släkt och sin nya
            familj. De vill ha hit de gamla på besök. Då blir det avslag på
            visumansökan med hänvisning till det tidigare avslaget på permanent
            uppehållstillstånd. I de fall som jag varit i kontakt med har
            det varit så att några andra omständigheter inte har förelegat
            som de själva kunnat tolka som orsak till avslaget.
          </note>
          <note>
            Den andra typen är anhöriga som många gånger har fått visum för
            besök hos släkt i Sverige. I vissa länder är en visumansökan en
            mycket tidskrävande process. Det medför att dessa anhöriga ständigt
            har en ansökan på gång för att kunna besöka släkt i Sverige, och
            en del besöker på grund av goda ekonomiska omständigheter Sverige
            en och två gånger per år. I ett fall uppmanade svenska ambassaden
            i det landet familjen att söka permanent uppehållstillstånd för
            de anhöriga. Det blev avslag. När man sedan som förut ansökte
            om besöksvisum blev det avslag med hänvisning till avslaget för
            begäran om permanent uppehållstillstånd. Man kunde alltså inte
            ens längre besöka som förut.
          </note>
          <note>
            I inget av de fall som jag nu refererar till hade man en aning
            om att en avslagen ansökan om permanent uppehållstillstånd skulle
            få den här effekten. En avslagen visumansökan kan t.o.m. träffa
            hårdare. De jag har haft kontakt med skulle ha avstått från denna
            ansökan om permanent uppehållstillstånd för den äldre generationen
            om de vetat att ett avslag på ansökan även medförde avslag på
            efterföljande visumansökan. Det här kallar jag en dold rättsregel.
            Det är inte värdigt en rättsstat att ha dolda rättsregler.
          </note>
          <note>
            Det har också kommit till min kännedom att den här regeln, som
            ministern inte vill kännas vid enligt svaret, särskilt gäller
            vissa länder, bl.a. Thailand, men även flera andra länder som
            jag inte vill ta upp här för att man inte ska kunna identifiera
            dem jag har varit i kontakt med.
          </note>
          <note>
            I en rättsstat ska full öppenhet råda. Man ska veta när man exempelvis
            ansöker om ett anhörigvisum att ett föregående på ansökan om permanent
            uppehållstillstånd leder till avslag även på visumansökan, särskilt
            om man kommer från vissa länder. Man kan ha den regeln, men då
            ska de som söker veta om att den risken finns och att den kan
            vara väldigt stor från vissa länder. De bör också veta vilka länder
            det anses gälla.
          </note>
          <note>
            Vi talar varmt för ett mångkulturellt samhälle, men samtidigt
            förnekar vi familjesamband som ett kulturuttryck. Vår västerländska
            kultur bygger på individen, medan de flesta andra kulturer bygger
            på familjen eller andra grupper.
          </note>
          <note>
            Anf. 36 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det här är en väldigt angelägen fråga att diskutera,
            hur man ska kunna upprätthålla goda kontakter med sin släkt och
            sina nära anhöriga när man bor i olika länder. Det som vi kan
            se bara från statistiken är att vi har ett väldigt högt antal
            beviljade visumansökningar till Sverige och att de dessutom har
            ökat. Det tycker jag ändå att vi ska ta som ett tecken på vilken
            vikt vi ändå lägger i det svenska samhället vid att vi ska kunna
            ha en öppenhet och en god möjlighet att hålla kontakt med varandra,
            oavsett om vi bor i olika länder.
          </note>
          <note>
            Till de mer konkreta frågorna om vad som kan hända när man kommer
            ifrån ett land där det finns erfarenhet av att det är väldigt
            många som stannar här och gör ett s.k. avhopp. Myndigheterna kan
            naturligtvis inte blunda för att det finns några sådana länder.
          </note>
          <note>
            Erfarenheterna visar att det är förhållandevis många som bestämmer
            för att inte återvända. Samtidigt visar
          </note>
          <note>
            Migrationsverkets riktlinjer att om man kan göra det troligt
            att det här är ett besök är det uppenbart så att man kan få ett
            visum även om man kommer från ett land med många s.k. avhopp och
            om man kan visa på att man har väldigt starka humanitära skäl
            för att besöka släkt och vänner i Sverige.
          </note>
          <note>
            Regeringen har uppmärksammat hela frågan om kontakter med anhöriga
            och möjligheter för anhöriga att komma hit permanent eller på
            besök genom den parlamentariska kommitté som nu arbetar. Jag ser
            fram emot att få i första hand ta emot kommitténs delbetänkande
            när det gäller just visumfrågorna.
          </note>
          <note>
            Anf. 37 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Tack, ministern. Samma vecka som jag lämnade in min
            interpellation läste jag i Från
          </note>
          <note>
            Riksdag &amp; Departement att regeringen hade tillsatt en parlamentarisk
            kommitté som skulle utreda anhöriginvandringen. Referatet i tidningen
            gjorde mig inte så optimistisk, men samma dag fick jag höra kommitténs
            ordförande i TV säga att skärpningen för policyn för anhöriginvandringen
            1996 blev för skarp.
          </note>
          <note>
            Det tolkar jag som att regeringen insett att en betydligt generösare
            policy behövs när det gäller anhöriga, framför allt föräldrar.
          </note>
          <note>
            Vi har ett högt antal beviljade visumansökningar.
          </note>
          <note>
            Det är bra, men det är egentligen inte det frågan gäller. Oavsett
            om det är många som beviljas eller oavsett om det är många som
            söker ska man veta när man söker att detta inträffar om man söker
            om permanent uppehållstillstånd, att det kommer att tolkas till
            ens nackdel. Det kommer att tolkas som att jag avser att stanna
            om jag sedan kommer med en ansökan om ett besöksvisum. Orsaken
            till detta är väl egentligen vår tillämpning av lagstiftningen.
          </note>
          <note>
            Jag får ofta intrycket att man vid lagtillämpningen utgår ifrån
            att alla är skurkar bara de får tillfälle. Hur ska man annars
            tolka bedömningen av visumansökningar som ministern hänvisar till?
          </note>
          <note>
            De människor som jag har varit i kontakt med har ingen önskan
            att tricksa. De tar inte hit anhöriga som sedan stannar fastän
            de säger att de bara är här på besök. Det är laglydiga människor
            som är måna om att uppfylla sina förpliktelser. De vill lyda lagen.
            De har ingen som helst önskan att göra något olagligt.
          </note>
          <note>
            Så långt jag vet när det gäller de föräldrar som jag har varit
            i kontakt med har det inte gjorts någon annan undersökning om
            dessa personers trovärdighet än att man har vägt samman dessa
            omständigheter att en tidigare ansökan hade inlämnats om permanent
            uppehållstillstånd, vilken har avslagits, och att de kommer från
            vissa länder. Jag har givetvis inte tillgång till
          </note>
          <note>
            Migrationsverkets akter, men det är så långt som vi har kunnat
            förstå saken.
          </note>
          <note>
            I ett fall rör det sig t.o.m. om barn som är en framgångsrik
            företagare i det här landet med goda ekonomiska möjligheter. Föräldrarna
            var professorer i sitt hemland och ansedda som framstående personer.
          </note>
          <note>
            Jag önskar att vi hade den anda som man har i
          </note>
          <note>
            Kanada. Jag blir fascinerad när jag läser Kanadas migrationsverks
            hemsida. Det står välkommen överallt. Så räknas det upp en mängd
            olika människogrupper inklusive anhöriga till invandrare. Det
            står: Välkommen till oss! Vi behöver dig! Man har t.o.m. sponsrat
            invandring till Kanada för att underlätta detta.
          </note>
          <note>
            Nu ska jag inte ta upp det ämnet. Jag hade tänkt att framställa
            en ytterligare interpellation, men det avstår jag ifrån eftersom
            regeringen har tillsatt en parlamentarisk kommitté för utredning
            av anhöriginvandring. Jag förutsätter att det kommer att bli lättare
            för föräldrar att få stanna. Så har jag tolkat regeringens anda,
            och det gläder mig.
          </note>
          <note>
            Detta är vad de här människorna har erfarit. Jag hoppas också
            att Migrationsverket tills vidare kan inta en generösare attityd
            i dessa ärenden eftersom det antagligen kommer att ske en uppluckring.
          </note>
          <note>
            Anf. 38 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag studsar till lite. Det är naturligtvis inte så
            att alla är skurkar. Tvärtom är det 90 % som får bifall på sin
            visumansökan.
          </note>
          <note>
            När det gäller de personer som kommer från länder där vi har
            sett att avhoppen har varit många finns det ändå möjlighet att
            få sin visumansökan beviljad, om man kan göra det troligt att
            man har för avsikt att bara göra ett besök eller om man kan visa
            att man har väldigt starka humanitära skäl. Samtidigt går det
            inte vid bedömningen att helt bortse ifrån - det kan jag förstå
            - att människor i vissa fall tidigare har manifesterat att de
            egentligen har velat bosätta sig i Sverige.
          </note>
          <note>
            Men det som är viktigt i dag är att det förs en diskussion om
            ökad rörlighet och att man ska göra det möjligt för fler att komma
            hit. Jag tycker att det är en väldigt positiv diskussion som naturligtvis
            ligger bakom regeringens beslut om en utvärdering av de förändringar
            som genomfördes den 1 januari 1997 i utlänningslagen när det gällde
            anhörigas möjligheter att komma till Sverige och återförenas med
            sina anhöriga här.
          </note>
          <note>
            Det tillsattes en kommitté förra året som har jobbat med detta
            ett tag. Jag vet att även Kristdemokraterna har en ledamot med
            i denna kommitté. Som sagt, jag väntar på att få ta del av resultatet
            av kommitténs arbete. Kommittén har flera uppgifter, men den ska
            bl.a. göra en utvärdering av förändringarna i lagstiftningen och
            komma med eventuella förslag.
          </note>
          <note>
            Kommittén ska också se över frågan om visum.
          </note>
          <note>
            Anf. 39 ESTER LINDSTEDT-
          </note>
          <note type="speaker">
            STAAF (kd):
          </note>
          <note>
            Fru talman! Tack, ministern! Jag är glad över att denna kommitté
            har tillsatts. Men det är ett lite knepigt resonemang att den
            sökande ska göra det troligt att vistelsen gäller ett besök. Jag
            förstår inte hur man ska kunna göra det. Man befinner sig ju i
            underläge. Det är nästintill omöjligt att kunna bevisa detta.
          </note>
          <note>
            Jag talade tidigare om ett par professorer. De hade kanske kunnat
            bevisa att det gällde ett besök, men i många fall handlar det
            om det som både ministern och jag skulle kalla för både svaga
            och utsatta människor som har svårt att komma till tals. Att de
            skulle kunna göra det troligt att det rör sig om ett besök låter
            osannolikt. Men jag gläder mig åt att det kommer att ske en förändring.
          </note>
          <note>
            Anf. 40 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag vill ändå understryka att i varje enskilt ärende
            som gäller visum gör Migrationsverket en samlad bedömning där
            man väger in en rad olika faktorer. Och det gör man naturligtvis
            för att kunna garantera att man när det gäller varje person som
            söker visum ska se till alla detaljer innan beslutet fattas.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2000/01:265 om det kristna kulturarvet
            i sydöstra Turkiet
          </note>
          <note>
            Anf. 41 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Inger Lundberg har frågat mig om jag avser att ta initiativ till
            att Sverige, EU och andra internationella organisationer medverkar
            till att bevara kulturarvet i sydöstra Turkiet.
          </note>
          <note>
            Jag delar Inger Lundbergs oro över situationen för de syrisk-ortodoxa
            och assyriskt kristna i Turkiet.
          </note>
          <note>
            Med på den resa till Diyarbakir som riksdagsledamöterna Carina
            Hägg och Yilmaz Kerimo gjorde i december förra året var även generalkonsul
            Sture
          </note>
          <note>
            Theolin. Samtal fördes vid detta tillfälle med lokala myndigheter,
            politiker och företrädare för de syriskortodoxa församlingarna.
            Anledningen till besöket var att rättegången mot prästen Yusuf
            Akbulut skulle inledas. Även vid nästa rättegångstillfälle den
            22
          </note>
          <note>
            februari i år närvarade generalkonsul Theolin. Förra året besökte
            generalkonsuln också den syriskortodoxe biskopen i Midyat och
            flera kloster i sydöstra Turkiet för att markera att Sverige nära
            följer situationen för de syrisk-ortodoxa och assyriskt kristna
            i
          </note>
          <note>
            Turkiet.
          </note>
          <note>
            De assyriskt kristna och de syrisk-ortodoxa, liksom andra religiösa
            minoriteter, ska givetvis ha möjlighet att utöva sin religion
            och få kunskap om sin historia och sina traditioner var de än
            bor. Dessa grundläggande principer slås fast i en rad internationella
            instrument som behandlar nationella eller etniska, religiösa och
            språkliga minoriteter, bl.a. FN:s deklaration om nationella eller
            etniska, religiösa och språkliga minoriteter från 1992.
          </note>
          <note>
            Kulturarvet är en viktig faktor när det gäller en hållbar och
            demokratisk samhällsutveckling och som utgångspunkt för ömsesidig
            respekt och förståelse mellan människor. För bl.a. religiösa grupper
            är det av stor betydelse med lokaler - byggnader - som kan fungera
            som mötesplatser där de kan etablera och bedriva sin verksamhet.
          </note>
          <note>
            Det är riktigt att det finns problem vad gäller möjligheten för
            de syrisk-ortodoxa och assyriskt kristna att underhålla och renovera
            sina fastigheter, även om vissa förbättringar enligt min bedömning
            skett på senare tid vilket också noteras av EU-
          </note>
          <note>
            kommissionen i översynsrapporten för år 2000. Där konstateras
            att myndigheterna i december 1999 utfärdade ett cirkulär enligt
            vilket man inte längre skulle behöva tillstånd för att renovera
            välgörenhetsinstitutioner och religiösa byggnader. Fortfarande
            får vi dock rapporter om administrativa och praktiska problem.
            En svårighet är att de syrianer/assyrier som lämnade Turkiet på
            1970-talet har problem att hävda äganderätt till sina fastigheter.
            Upprättandet av ett väl fungerande fastighetsregister, som ännu
            i stora delar saknas, är därför viktigt för rättssäkerheten. Det
            är viktigt att den turkiska regeringen fortsätter arbetet med
            att underlätta för de syrisk-ortodoxa och assyriskt kristna att
            utöva sin tro och bevara sina byggnader.
          </note>
          <note>
            I detta sammanhang är det intressant att notera att
          </note>
          <note>
            EU-kommissionens förslag till partnerskap för Turkiet innehåller
            en rad krav som kan förbättra situationen för religiösa minoriteter,
            inte minst i sydöstra Turkiet.
          </note>
          <note>
            Det rör bl.a. krav på ekonomisk och social utveckling av sydöstra
            Turkiet, större möjligheter att åtnjuta religionsfrihet, ratificering
            av FN-konventioner, avskaffande av undantagstillståndet i sydöstra
            Turkiet och avskaffandet av legala hinder mot utnyttjande av kulturella
            rättigheter.
          </note>
          <note>
            EU kommer att bidra finansiellt till Turkiets arbete med att
            uppfylla dessa och andra krav som ställs för att Turkiet ska uppfylla
            Köpenhamnskriterierna.
          </note>
          <note>
            Regeringen kommer fortsatt, såväl inom EU som vid bilaterala
            kontakter och genom direkt stöd till organisationer som arbetar
            för mänskliga rättigheter, att verka för att Turkiet ska vidta
            kraftfulla åtgärder för att förbättra minoriteternas ställning
            i enlighet med internationella åtaganden. Detta arbete kommer
            att skapa större möjligheter för de syrisk-ortodoxa och assyriskt
            kristna att bevara sitt kulturarv.
          </note>
          <note type="speaker">
            Anf. 42 INGER LUNDBERG (s):
          </note>
          <note>
            Fru talman! Jag vill tacka ministern för svaret, och jag vill
            tacka för det starka engagemang som regeringen visar för de mänskliga
            rättigheterna för assyrier, syrianer och andra minoriteter i sydöstra
            Turkiet.
          </note>
          <note>
            Ministerns tydliga budskap om just krav på Turkiet när det gäller
            förhållandena för minoriteterna är oerhört viktiga.
          </note>
          <note>
            Jag är också stolt över det engagemang som regeringen visat när
            det gäller rättegången mot den syrianske prästen Yusuf Akbulut
            i Diyarbakir. Det känns tryggt att den svenska regeringen inte
            kommer att ge upp bevakningen av rättegången. Det är avgörande
            för att assyrier/syrianer ska känna att deras mänskliga rättigheter
            bevakas både av EU och av världssamfundet, men säkert också för
            Turkiet.
          </note>
          <note>
            Det finns engagemang för att stärka demokratin i stora delar
            av Turkiet. Det behövs stöd så att Turkiet kan utvecklas fullt
            ut till ett demokratiskt land med respekt för mänskliga rättigheter.
            Det är viktigt för assyrier/syrianer, kurder och andra minoriteter
            men också för det turkiska folket.
          </note>
          <note>
            I Sverige lever runt 60 000 människor med assyrisk/syriansk bakgrund.
            De är en del av vår framtid. I
          </note>
          <note>
            EU är de runt 300 000.
          </note>
          <note>
            Det har varit en dramatisk förändring under 1900-
          </note>
          <note>
            talet. Folkmorden under det osmanska riket utplånade hundratusentals
            assyrier/syrianer. Stora folkvandringar har skett under de senaste
            årtiondena. Nu är det bara 2 000-3 000 assyrier/syrianer kvar
            i området. De gör fantastiska insatser för att bevara det kulturarv
            som miljontals kristna assyrier/syrianer och caldeer har byggt
            upp genom århundradena. Min kollegor
          </note>
          <note>
            Carina Hägg och Yilmaz Kerimo kan säkert berätta mer om deras
            insatser och ge exempel från Diyarbakir och Sankta Maria kyrka.
          </note>
          <note>
            De människor som nu lever i sydöstra Turkiet behöver stöd. Det
            handlar om kontakter med den turkiska regeringen, men också om
            att engagera hela världssamfundet. Kulturarvet betyder oerhört
            mycket för de assyrier/syrianer som lever i vårt land. De växer
            upp i vårt Sverige. Många av dem kommer att göra sitt livsverk
            här. De kommer säkert att lära känna både sill, snus och skidåkning,
            men de har rätt till sina rötter.
          </note>
          <note>
            Kulturarvet, fru talman, är också en del av vårt arv, vare sig
            det handlar om det kristna, det muslimska eller det buddistiska
            arvet från människans gemensamma förfäder. Vi har i dagarna fått
            se dramatiska bilder av hur galningar föröder mänsklighetens gemensamma
            kulturarv i Afghanistan.
          </note>
          <note>
            I sydöstra Turkiet handlar det inte om galningar som bombar.
            Men det handlar om årtionden av förstörelse, om ockupation, ointresse
            och motarbetande av dem som har försökt att bevara kulturarvet.
            Det handlar om kyrkor och kloster som är mer än 1 500 år gamla
            som stängts och som det inte finns resurser för att rusta. Det
            handlar om fantastiska kloster som övergetts, används som djurstallar
            eller äventyras på andra sätt. Där, men också i sydöstra Turkiet,
            måste världssamfundet engageras. De få människor med assyrisk/syriansk
            bakgrund som nu lever i sydöstra
          </note>
          <note>
            Turkiet klarar sig inte själva. De har inga pengar, de är inte
            tillräckligt många och de är inte tillräckligt starka.
          </note>
          <note>
            Det som jag saknar i svaret är en lite tydligare beskrivning
            av vad Sverige, EU och Unesco kan göra konkret och handfast för
            att bevara ett kulturarv som berör oss alla. Och det är bråttom.
          </note>
          <note type="speaker">
            Anf. 43 CARINA HÄGG (s):
          </note>
          <note>
            Fru talman, statsrådet Klingvall! Jag vill börja med att tacka
            för ett väldigt bra och utförligt svar. Det ger goda förhoppningar
            om att vi ska kunna arbeta vidare med de här frågorna på ett konstruktivt
            sätt.
          </note>
          <note>
            Just det här halvåret känns det extra viktigt att
          </note>
          <note>
            Sverige tar det ansvar som Maj-Inger Klingvalls svar vill visa
            på, därför att vi är ordförande i EU. Ordförandeskapet gör ju
            att vi har ett huvudansvar för frågorna gentemot Turkiet. Vi vet
            att Turkiet tillhör de länder som har ansökt om medlemskap i EU.
            Men vi vet också att några konkreta förhandlingar inte har påbörjats
            därför att man har en del brister som jag tror att man är angelägen
            om från Turkiets sida att komma till rätta med. Då gäller det
            att vi hjälps åt så att det sker på ett så positivt sätt som möjligt.
            Vi kan ju inte göra avkall på de grundläggande kraven som vi ställer.
            Vi kan inte göra avkall på Köpenhamnskriterierna t.ex.
          </note>
          <note>
            Jag ska ge inblick i en annan del av den kulturhistoriska verkligheten.
            Vi har talat om handskrifter, och i en del syrisk-ortodoxa kyrkor
            som jag har varit i kontakt med och besökt använder man sig av
            en bibel som benämns Peshitta. Vi har t.ex. kunnat ta del av innehållet
            i två mycket gamla handskrivna och illustrerade oerhört vackra
            biblar. Dessa vackra biblar borde ges möjlighet att förvaras på
            ett sådant sätt att de säkras åt eftervärlden. Dessa gamla biblar
            såväl som de som är tryckta på nyare tid benämns Peshitta.
          </note>
          <note>
            Det har lett till att de här biblarna är mindre kända än de som
            vi vanligtvis använder inom den lutheranska kyrkan. Men de är
            ändå kända även bland våra bibelkunniga. Enligt den svenska bibelöversättaren
            i
          </note>
          <note>
            Svenska bibelsällskapet, Kjell Hognesius, är Peshittan en bibelöversättning
            av det gamla och det nya testamentet till syriska. Förmodligen
            gjordes översättningen omkring 100-200 e. Kr. Det gamla testamentet
            var skrivet på hebreiska och det nya på grekiska. Själva kanske
            vi inte hade valt att använda ordet syriska utan ordet arameiska
            för att beteckna det språk som används i bibeln Peshitta, som
            är en sammansmältning av det gamla testamentet på hebreiska och
            det nya testamentet på grekiska.
          </note>
          <note>
            Peshittabibeln spelar tillsammans med två andra bibelöversättningar,
            Septuaginta och Vulgata, en stor roll vid vår nya bibelöversättning.
          </note>
          <note>
            Det finns skillnader mellan olika bibelvarianter beroende på
            när, av vem och var de har översatts.
          </note>
          <note>
            Bibelkommissionen har funnit ställen där översättningar till
            syriska i Peshitta inte helt överensstämt med den ursprungliga
            texten. Kommissionen har studerat och använt sig av Peshitta,
            Septuaginta och
          </note>
          <note>
            Vulgata under översättningsarbetet. Att jag känner att det är
            aktuellt att också här lyfta fram detta är för att
          </note>
          <note>
            Bibelkommissionen den 27 februari i år lämnade över sitt slutbetänkande
            till Kulturdepartementet. I betänkandets uppslagsdel nämns bibelformen
            Peshitta. Det här är också en del av arbetet med att bevara det
            gamla språket, som numera kallas syriac i vardagstal men som i
            skriftspråk även benämns arameiska - det språk som en gång Jesus
            talade. Man använder fortfarande samma alfabet när man skriver
            och talar det här språket.
          </note>
          <note>
            När det gäller de handskrifter i form av biblar som vi har mött
            vill jag understryka att det finns väldigt många olika delar av
            det assyrisk/syrianska kulturarvet som är en del av allas vårt
            kulturarv.
          </note>
          <note type="speaker">
            Anf. 44 YILMAZ KERIMO (s):
          </note>
          <note>
            Fru talman! Jag vill börja med att tacka Inger
          </note>
          <note>
            Lundberg, som har väckt interpellationen. Jag vill även tacka
            biståndsministern för ett mycket bra svar.
          </note>
          <note>
            Många gånger när man talar om det assyrisk/syrianska folket verkar
            det som att man tror att det är något slags religiös sekt, men
            så är det inte. Det assyrisk/syrianska folket är en etnisk folkgrupp
            som har ett eget språk, en egen kultur och en egen historia.
          </note>
          <note>
            Liksom många andra folk är det assyrisk/syriskanska folkets kristna
            tillhörighet inte bara knuten till en kyrka eller religiös enhet,
            utan det assyriska folket liksom vi här i Sverige tillhör många
            olika kyrkor och religiösa riktningar. Men dessa människor kallar
            sig ett kristet folk och vill bli respekterade som ett folk med
            rätt till folkrätt. Det assyrisk/syrianska folket anser sig också
            vara ett fredligt folk och vill leva i fred sida vid sida med
            sina medmänniskor i de länder där de bor. Det kanske är på grund
            av att de inte använder våld för att göra sig hörda som deras
            röster inte heller blir så tydliga och starka.
          </note>
          <note>
            Jag är glad att ministern framhåller att kulturarvet är en viktig
            faktor när det gäller en hållbar och demokratisk samhällsutveckling
            och som utgångspunkt för ömsesidig respekt och förståelse mellan
            människor.
          </note>
          <note>
            Det är bra att ministern uppmärksammar frågan om religionsfrihet
            och verksamheten i kyrkor och kloster.
          </note>
          <note>
            Det är många gamla kloster och gamla kyrkor som riskerar att
            förödas på någon generation om man inte är mycket tydlig från
            världssamfundet och kanske också går in med särskilda pengar.
            Här finns bl.a.
          </note>
          <note>
            ovärderliga kulturskatter som det skulle vara väldigt bra om
            Sverige hjälpte till att bevara för världskulturarvets skull.
          </note>
          <note>
            Som nämndes tidigare har jag och kollegan Carina
          </note>
          <note>
            Hägg varit i Turkiet för att närvara vid en rättegång som handlade
            om yttrandefrihet. Där fick vi återigen information om att de
            assyrier/syrianer som är kvar i sydöstra Turkiet inte får renovera
            de kyrkor som håller på att falla. Något tillstånd får de inte
            - detta trots att de själva med egna knappa resurser försöker
            reparera det som sönderfaller. I S:t Gabriel-klostret i
          </note>
          <note>
            Midiyat har man på egen hand försökt att reparera, men man blev
            stoppad halvvägs av myndigheterna.
          </note>
          <note>
            Sverige bör agera med kraft i sina kontakter med
          </note>
          <note>
            Turkiet för att kunna vårda det värdefulla kulturarvet.
          </note>
          <note>
            Sverige bör även avsätta biståndsmedel för att kunna vårda dessa
            värdefulla byggnader.
          </note>
          <note type="speaker">
            Anf. 45 MARGARETA VIKLUND (kd):
          </note>
          <note>
            Fru talman! Jag vill börja med att tacka biståndsministern för
            svaret. Jag vill också tacka Inger
          </note>
          <note>
            Lundberg för att hon har tagit upp frågan om det assyrisk/syrianska
            kulturarvet. Precis som Inger
          </note>
          <note>
            Lundberg säger i sin interpellation har den frågan behandlats
            i olika sammanhang här i riksdagen, bl.a. i en kristdemokratisk
            motion så sent som under den allmänna motionstiden i höstas. För
            ett par år sedan uppvaktade också Svenska kommittén för assyrier
            -
          </note>
          <note>
            SKA - dåvarande utrikesminister Lena Hjelm-Wallén för att bl.a.
            diskutera assyrier/syrianernas svåra situation.
          </note>
          <note>
            Vi föreslog då, liksom SKA, kristdemokrater, socialdemokrater
            och andra har framfört i många sammanhang, att assyriernas svåra
            situation måste belysas bl.a. genom att frågan kommer upp på FN:s
            dagordning. Vi pekade också på att det assyriska kulturarvet har
            en omistlig kyrkopolitisk och kulturhistorisk betydelse för hela
            världen.
          </note>
          <note>
            Det talas i dag mycket om det kulturarv som håller på att med
            våld förstöras av talibanerna i Afghanistan. Jag tänker på de
            urgamla stora buddhastatyerna.
          </note>
          <note>
            Hela världen förfasar sig över vad som händer med dem. Delegater
            från FN-organet Unesco har som det verkar trots ivriga övertalningsförsök
            inte lyckats stoppa förödelsen.
          </note>
          <note>
            Jag var nere på Balkan för några dagar sedan och där var man
            också skärrad över förödelsen av kulturarvet i Afghanistan. De
            om några vet vad det handlar om, eftersom de med egna ögon har
            sett hur kulturella byggnader och andra kulturella värden förstörts
            för all framtid. De kulturella värdena betyder oerhört mycket
            för både länder och folk.
          </note>
          <note>
            Min minnesbild av samtalet med Lena Hjelm-
          </note>
          <note>
            Wallén är att hon bl.a. sade att ett sätt att fästa FN:s och
            världens ögon på assyrier/syrianernas situation skulle kunna vara
            att just Unesco tog sig an frågan om det assyriska kulturella
            arvet i Turkiet. Hon sade att hon skulle försöka arbeta för den
            saken. Genom att lyfta fram kulturarvet skulle man också lyfta
            fram assyrier/syrianernas hela situation. Jag var beredd då, och
            jag är det fortfarande, att hålla med om det.
          </note>
          <note>
            Nu har det gått några år. Vid mera informella tillfällen har
            jag tagit upp denna fråga med Lena Hjelm-
          </note>
          <note>
            Wallén och frågat hur det går med den. Vice statsministern har
            då pekat på att ansvaret för den frågan nu är utrikesminister
            Anna Lindhs. Jag har frågat henne också, men ingenting tycks såvitt
            jag vet hända. Nu står mitt hopp till biståndsministern.
          </note>
          <note>
            Jag har fått den uppfattningen att assyrier/syrianerna inte är
            en prioriterad grupp, och då naturligtvis inte heller deras kulturarv.
            Men jag anser att deras kulturarv är kristenhetens och världens
            kulturarv. Jag understöder helt Inger Lundbergs interpellation
            i den frågan.
          </note>
          <note>
            Jag hoppas att och undrar om frågan om assyrier/syrianernas kulturarv
            nu är så pass mogen att tiden kan vara inne att lyfta fram den,
            sätta strålkastarljuset på den och föra upp den till Unesco för
            vidarebefordran till FN:s stora dagordning.
          </note>
          <note>
            Jag har inte den kunskapen att jag ur kulturell synpunkt kan
            gradera några monument i världen, men jag anser att det kristna
            kulturarvet i Turkiet måste bevaras. Här har vi alla ett ansvar
            - inte bara assyrier/syrianerna, som med sina liv kämpar för rättigheten
            att både existera och utöva sin kristna tro och för ett erkännande
            som ett ursprungsfolk i Mellanöstern.
          </note>
          <note>
            Insatserna för att bevara och restaurera det assyrisk/syrianska
            kulturarvet är en viktig del i det folkets upprättelse och erkännande
            som folk.
          </note>
          <note type="speaker">
            Anf. 46 LARS HJERTÉN (m):
          </note>
          <note>
            Fru talman! Det är en väldigt viktig fråga som Inger Lundberg
            tar upp i sin interpellation. Jag tycker att svaret är bra. Carina
            Hägg berörde det oerhört värdefulla och gamla kulturarv som finns
            här. Jag har själv suttit med i Bibelkommissionen de senaste 16
          </note>
          <note>
            åren, och jag kan intyga att det är väldigt värdefullt att man
            känner till det arameiska språket. En del av vårt gamla testamente
            är faktiskt skrivet på arameiska och inte bara på hebreiska.
          </note>
          <note>
            Men det gäller också människor som lever och verkar i dag. Innan
            folkspillran försvinner från arenan måste vi se till att så inte
            sker.
          </note>
          <note>
            För några år sedan besökte jag själv Turkiet med en riksdagsdelegation.
            Vi var framför allt i Diyarbakir och i sydöstra Turkiet. Det är
            klart att man blir beklämd när man träffar många människor och
            många grupper som har det svårt. Då tänker jag inte bara ekonomiskt
            utan framför allt på mänskliga rättigheter, som sitter väldigt
            trångt i detta område i Turkiet.
          </note>
          <note>
            Då är frågan vad Sverige kan göra. Vi har två arenor. EU - den
            europeiska unionen - är en, där Turkiet knackar på dörren. Vi
            har också möjligheter att agera bilateralt mellan Sverige och
            Turkiet. Det är som
          </note>
          <note>
            Margareta Viklund säger: Det måste hända någonting, för snart
            kan det vara för sent.
          </note>
          <note>
            Jag ska, fru talman, inte förlänga debatten utan bara säga att
            ett mått på ett demokratiskt styre i ett land är hur man behandlar
            sina minoriteter. Det gäller inte minst religiösa minoriteter.
            Vi tycker i Sverige i dag dessbättre att det är självklart att
            olika religionsutövare ska få utöva sin religion fritt. Vi tycker
            att muslimer ska få bygga moskéer i Sverige, och jag understöder
            det varmt. Men då måste vi också kunna kräva att kristna människor,
            t.ex. i sydöstra Turkiet, ska få utöva sin religion och att man
            också ska få behålla sina kyrkolokaler och kunna reparera och
            laga dem när så behövs och att man ska få utöva sin religion och
            inte förtryckas eller på något vis hindras i sin religionsutövning.
            Där har Sverige fortfarande en mycket viktig roll att spela.
          </note>
          <note>
            Anf. 47 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Tack för många intressanta inlägg i en angelägen
            debatt! Låt mig börja med att säga att grundläggande kanske ändå
            är det arbete som nu pågår i samband med den dialog som rör att
            Turkiet ska uppfylla de politiska Köpenhamnskriterier som handlar
            både om respekt för minoriteter, fungerande rättsstat, demokrati
            och mänskliga rättigheter generellt. Det är de krav som vi ställer
            innan förhandlingar om medlemskap kan inledas. Jag tror också
            att syrianerna och assyrierna har väldigt mycket att vinna på
            att Turkiet uppfyller dessa krav.
          </note>
          <note>
            Vi har varit medvetna om situationen för syrianer och assyrier
            under förhållandevis lång tid i Sverige, inte minst därför att
            många som vi har gett skydd här i Sverige finns här hos oss. Naturligtvis
            är det viktigt att vi också från den svenska regeringens sida
            noga följer situationen för dem som finns kvar i Turkiet, inte
            minst inom ramen för våra kontinuerliga diskussioner om mänskliga
            rättigheter med företrädare för
          </note>
          <note>
            Turkiet.
          </note>
          <note>
            Jag tror också att det finns en djup insikt om kulturarvets stora
            värde och den betydelse som kulturarvet har för både helhet och
            identitet och att kulturarvet representerar kontinuitet och förankring
            och speglar samhällets utveckling, men också människors och olika
            gruppers villkor genom tiderna.
          </note>
          <note>
            Jag tror att Unesco kan spela en stor roll i detta sammanhang
            och att man i Unesco likaväl som man följer situationen för kulturarvet
            på andra ställen i världen kan rikta uppmärksamheten på dessa
            befolkningsgrupper i Turkiet. Men det är ingenting som jag kan
            ålägga Unesco, utan det är en förhoppning som jag uttrycker i
            och med detta.
          </note>
          <note>
            När det sedan gäller vårt eget svenska bistånd och våra möjligheter
            så kan Sida naturligtvis ge ett visst bistånd för att bevara kulturarv
            och göra det i samarbete med svenska frivilligorganisationer som
            kanske också hittar bra samarbetspartner. Nu talar jag generellt
            när det gäller partnerlandet. Så den möjligheten finns naturligtvis.
            Det handlar ju om att skriva projektansökningar och motivera vad
            det är man vill åstadkomma med dessa biståndsmedel.
          </note>
          <note>
            Jag vill också nämna det som vi nu är på gång att göra, nämligen
            den utökade verksamheten i Istanbul, i linje med det förslag som
            vår tidigare minister och kommissionär Anita Gradin har lämnat.
            Det tror jag också kan få en effekt när det gäller de frågor som
          </note>
          <note>
            Inger Lundberg reser i sin interpellation. Verksamheten i Istanbul
            ska ju stimulera svensk-turkiska samhällskontakter och främja
            Turkiets EU-anpassning men kan ju också få bli en sorts experimentverkstad
            för demokrati och respekt för mänskliga rättigheter och få spela
            en sådan roll.
          </note>
          <note type="speaker">
            Anf. 48 INGER LUNDBERG (s):
          </note>
          <note>
            Fru talman! Jag delar biståndsministerns uppfattning att det
            grundläggande är den dialog som förs och att man verkligen stöder
            de demokratiska krafterna i
          </note>
          <note>
            Turkiet.
          </note>
          <note>
            Yilmaz Kerimo, Margareta Viklund och jag hade förmånen att besöka
            den turkiska ambassaden och lämna över ett upprop där riksdagsledamöter
            från samtliga partier uttalade sin bestörtning över åtalet mot
            Yusuf Akbulut. När man kommer i vår ålder, fru talman, då blir
            man rätt så duktig på att bedöma karlar. Och man hade ändå en
            känsla av att den turkiska staten inte är stolt över den rättegång
            som nu pågår.
          </note>
          <note>
            Det gäller ju ändå att försöka stödja de vägar till förändring
            som nu är på gång i Turkiet. Det är viktigt att veta att det också
            händer väldigt mycket positivt i
          </note>
          <note>
            Turkiet i dag. Men det som sker mot de assyrisk/syrianska grupperna
            i stora delar av landet är oacceptabelt. Och det är oacceptabelt
            att kulturarvet föröds.
          </note>
          <note>
            Jag tror också att frågorna om rättsläget är mycket viktiga.
            Jag var vid FN för en tid sedan och fick klart för mig hur oerhört
            viktigt det är att fastighetsregister fungerar, att det finns
            fungerande system och att de legala strukturerna respekteras.
            Och där måste vi vara tydliga gentemot Turkiet, och där kanske
            Turkiet också behöver stöd. Jag har också förstått att det är
            på olika sätt i olika delar av Turkiet.
          </note>
          <note>
            Jag vill ändå uppehålla mig lite ytterligare vid frågan om vad
            vi väldigt handfast och praktiskt kan göra när det gäller detta
            kulturarv. Jag hoppas att den turkiska staten kan hjälpa till,
            men jag tror att det faktiskt också behövs rena pengar och insatser
            från världssamfundet. Om jag uppfattade ministerns uttalande om
            Unesco rätt så handlar det om ett löfte om att regeringen går
            vidare gentemot Unesco. Jag hoppas också att Sida förstår att
            det finns ett väldigt starkt engagemang i riksdagen när vi riksdagsledamöter
            från flera partier tydligt engagerar oss i frågan och att det
            kan finnas skäl kanske för Riksantikvarieämbetet och andra att
            också biträda och stötta de frivilliggrupper som går in.
          </note>
          <note>
            Jag tror att det handlar om dokumentation. Jag tror också att
            det handlar om forskningsinsatser. Det är inte en lika känd del
            av det kristna kulturarvet som den västerländska kristenheten.
            Men det handlar också om handfasta insatser, om att faktiskt gå
            in och rusta, och sådant kostar pengar. Det handlar säkert också
            om insatser för många fattiga kurder och andra grupper som ockuperat
            delar av anläggningarna. Det är inte enkelt när det har gått lång
            tid och förhållandena förändras.
          </note>
          <note>
            Jag är också glad över att man tar i frågan om egendomen för
            ett antal individer och grupper som har haft tillgångar i detta
            område och som de har varit tvungna att lämna. Det har varit väldigt
            tydligt när det gäller förändringarna i Östtyskland och Tyskland.
            Det finns egentligen inget skäl att se annorlunda på de grupper
            som har haft egendom i sydöstra Turkiet. Jag inser mycket väl
            att detta inte är enkelt. Men om man ska respektera mänskliga
            rättigheter så handlar det också om ting som äganderätt.
          </note>
          <note type="speaker">
            Anf. 49 CARINA HÄGG (s):
          </note>
          <note>
            Fru talman! Rättegången mot den syrisk-ortodoxe prästen Yusuf
            Akbulut visar att Turkiet inte respekterar demokratins principer
            och att man inte respekterar andras kulturer. Men det är den ena
            sidan som man möter. Man möter, som Inger Lundberg var inne på,
            också den andra sidan, människor som är mindre stolta över den
            här delen av den turkiska verkligheten och som ser fram emot och
            hoppas på en möjlighet att förändra, att man ska fasa ut § 312
            ur lagstiftningen och att man ska öppna för en annan attityd.
            De ser att det är nödvändigt för t.ex. ett närmande till EU och
            för en ekonomisk utveckling i sydöstra Turkiet att man respekterar
            också minoriteterna.
          </note>
          <note>
            Det finns alltså väldigt mycket av båda dessa sidor i denna situation.
            Då gäller det för oss att ta tag i och stötta det som är positivt.
            Här känner jag att Sverige ändå har en fördel inte bara därför
            att man just nu är ordförande i EU, vilket ger ett extra ansvar,
            utan också därför att Sverige och Turkiet inte har några historiska
            belastningar mellan varandra som länder.
          </note>
          <note>
            Vi kan närma oss varandra och diskutera på ett mer öppet och
            förtroendefullt sätt kring både dessa frågor och många andra frågor.
            Här gäller det naturligtvis att man kan se till att klargöra det
            som vi har diskuterat, nämligen äganderätten och möjligheten att
            restaurera.
          </note>
          <note>
            I dag skulle det inte ens räcka med pengar. Pengarna löser inte
            heller frågorna där nere. Vågar man måla en vägg i ett kloster
            som är 1 500 år gammalt? Vågar man underhålla det kulturhistoriskt
            så viktiga byggnadsminnet? Vågar man det, eller sker det några
            repressalier efteråt? Vågar man bättra på ett vackert mosaiktak
            som är så vackert och som är så värdefullt och som håller på att
            ramla ned över oss när vi står under det? Vågar man det, och var
            söker man tillstånd? Alla dessa frågor tycker jag skulle vara
            möjliga att klara ut på ett sådant sätt att man visste vad man
            hade att rätta sig efter från assyriernas sida. Det krävs alltså
            mer än pengar, och det krävs också administrativa klarlägganden
            och förändringar av lagstiftningen.
          </note>
          <note type="speaker">
            Anf. 50 YILMAZ KERIMO (s):
          </note>
          <note>
            Fru talman! Jag delar biståndsministerns uppfattning att minoriteterna
            kommer att få det bättre i och med Turkiets EU-kandidaturstatus
            och därmed också krav på Köpenhamnskriterierna. Det är absolut
            självklart att de kommer att få det bättre. Men vi måste se till
            att detta också sker i praktiken.
          </note>
          <note>
            Ministern uppger att myndigheterna i Turkiet ska ha utfärdat
            ett cirkulär i december 1999 enligt vilket man inte längre skulle
            behöva tillstånd för att renovera dessa religiösa byggnader. Det
            är mycket glädjande om det blir så i praktiken och genomförs.
            När vi var där på plats senast för två veckor sedan fick vi återigen
            höra att de fortfarande inte får renovera. De får inte heller
            bygga nya kyrkor i t.ex. Istanbul dit de har flytt från Midiyat
            för att kunna leva mer anonymt.
          </note>
          <note>
            För övrigt vill jag överlämna en lista för kännedom på de kyrkor
            och andra religiösa byggnader som är förstörda med hopp om att
            ministern engagerar sig i frågan och agerar samt avsätter biståndsmedel
            som behövs för vård av detta gamla kulturarv.
          </note>
          <note type="speaker">
            Anf. 51 MARGARETA VIKLUND (kd):
          </note>
          <note>
            Fru talman! Biståndsministerns inlägg ger mig ett visst mått
            av positivism, ett halmstrå som visar att det kan löna sig att
            arbeta för mänskliga rättigheter. Det känns bra. Vi fick höra
            att Sida kan ge bistånd. Och
          </note>
          <note>
            Unesco borde ta tag i frågan. Det är ett litet halmstrå och ett
            hopp. Och Yusuf Akbulut har på något sätt blivit en larmklocka
            som har satt i gång en vågrörelse. Det är jättebra, även om hans
            situation är sorglig och egentligen inte skulle behöva finnas
            på det sätt som den finns.
          </note>
          <note>
            Assyrierna representerar ju en gammal kristen kultur vars rötter
            går tillbaka till den första kristna tiden. Den nedbrytningsprocess
            som hittills har pågått mot detta folk och dess egendom har medfört
            att hundratals kyrkor och kloster har jämnats med marken. Om detta
            tillåts fortsätta kommer det assyrisk/syrianska kulturarvet att
            vara utraderat inom ett fåtal år.
          </note>
          <note>
            Låt mig ta några konkreta exempel: Mor Sabokyrkan i Anitli, byggd
            under 700-talet, är omgjord till moské. Detsamma gäller Mor Semun-kyrkan
            i Ahlah och Meryem Ana-kyrkan i Bote. Mor Afram-kyrkan i
          </note>
          <note>
            Bote har konverterats till djurlada. Samtliga dessa kyrkor ligger
            i Midiyat-provinsen och är byggda före
          </note>
          <note>
            800-talet. Exempel på förstörda kyrkor är Mor Sabokyrkan i Arbaye
            i Kebrorandistriktet samt Mor Ahoklostret och Mor Kuryakos-klostret
            i Hasakeyedistriktet. Meryem Ana-kyrkan i Diyarbakir har stängts.
          </note>
          <note>
            Kyrkogården har förstörts och demonstrativt gjorts om till en
            parkeringsplats.
          </note>
          <note>
            Enligt Europakonventionen ska alla ha rätt att utöva sin religion.
            Turkiet lovade att respektera detta redan i Lausannefördraget
            1923. Turkiet har också undertecknat FN:s deklaration om de mänskliga
            rättigheterna. Det finns alltså stora möjligheter att arbeta för
            det här just i EU-sammanhang och FN-
          </note>
          <note>
            sammanhang.
          </note>
          <note type="speaker">
            Anf. 52 LARS HJERTÉN (m):
          </note>
          <note>
            Fru talman! Vi diskuterar här vad Sverige kan göra. Vi är överens
            om att det är ett stort problem och om att något måste göras innan
            det är för sent. Jag nämnde i mitt första inlägg bilateralt samarbete
            mellan Sverige och Turkiet. EU spelar ju en väldigt viktig roll,
            och där är Sverige ordförande under detta halvår. Det har också
            nämnts Förenta nationerna och
          </note>
          <note>
            Unesco, som ju värnar om kulturarvet. Det är också viktig att
            vi finns på plats i Turkiet och att vi har kvar generalkonsulatet
            i Istanbul. Om jag har förstått rätt har man tagit tillbaka förslaget
            att lägga ned generalkonsulatet i Istanbul. Det är viktigt att
            det finns kvar just för att vi ska ha experter och folk på plats
            som kan bevaka situationen och följa den mycket noggrant. För
            egen del kommer jag också att följa utvecklingen noggrant eftersom
            det är en mycket viktig fråga.
          </note>
          <note>
            Anf. 53 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag vill egentligen bara lägga till mitt tidigare
            inlägg att jag tycker att det är väldigt positivt att möta ett
            sådant engagemang hos ledamöter från flera av de politiska partierna
            i riksdagen, en sådan samstämmighet om hur viktigt det är att
            vi slår vakt om kulturarvet i sydöstra Turkiet. Jag tycker att
            det känns ännu mer värdefullt eftersom vi ju nu är mitt uppe i
            en dialog med Turkiet. Att kunna referera till det här starka
            engagemanget i riksdagen ser jag som representant för den svenska
            regeringen som ett väldigt stort stöd. Tack ska ni ha!
          </note>
          <note type="speaker">
            Anf. 54 INGER LUNDBERG (s):
          </note>
          <note>
            Fru talman! Jag vill tacka ministern för svaret och för slutorden.
            Jag vet att det finns ett starkt engagemang hos ministern och
            hos regeringen. Jag vet att regeringen på olika nivåer har engagerat
            sig i frågorna omkring utvecklingen i Turkiet. Jag är också glad
            att Sverige har valt vägen med dialog med Turkiet.
          </note>
          <note>
            Jag tror att det är oerhört viktigt. Det finns så många positiva
            krafter i Turkiet. Det gäller att inte ta avstånd utan att föra
            en dialog som stärker alla grupper i Turkiet.
          </note>
          <note>
            Jag vill också tacka mina kolleger från alla tre partier för
            den här debatten. Vi har visat att det finns en bredd i engagemanget.
            Jag hoppas, fru biståndsminister, att det också ger konkreta spår
            både i svensk biståndsbudget och i form av påtryckningar på
          </note>
          <note>
            Unesco, EU och andra organ som kan säkerställa att våra ungar
            kan åka ned till sydöstra Turkiet och se en väldigt spännande
            del av mänskligheten och det kristna kulturarvet när vi kommer
            några årtionden framåt.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.34 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            8 § Svar på interpellation 2000/01:156 om kompetens inom läraryrket
          </note>
          <note>
            Anf. 55 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Yvonne Andersson har frågat mig om vilka åtgärder
            jag avser att vidta för att säkerställa att universitet och högskolor
            inte kommer att lida brist på kompetent lärarpersonal inom några
            år. Som bakgrund till frågan anger frågeställaren det stora antalet
            högskolelärare som beräknas lämna sina anställningar inom 10 à
            15 år.
          </note>
          <note>
            Jag vill börja med att säga att det är en viktig fråga som Yvonne
            Andersson tar upp. Det förestående generationsskiftet inom svensk
            forskning och högskolans lärarkår var en av de centrala utgångspunkterna
            i den forskningspolitiska proposition som regeringen presenterade
            i september 2000 och riksdagen beslutade om i december.
          </note>
          <note>
            Enligt Statistiska centralbyrån (statistiskt meddelande om personal
            vid universitet och högskolor
          </note>
          <note>
            1999) var 11 % av lärarna över 60 år i oktober 1999.
          </note>
          <note>
            Andelen lärare över 55 år var 30 % och andelen lärare över 50
            år 50 %. Till gruppen lärare räknas professorer, forskarassistenter,
            lektorer och adjunkter. Variationen är dock stor mellan olika
            utbildningsområden och mellan olika lärosäten. Lärarna vid lärarutbildningen
            på universiteten och högskolorna är ett exempel på en grupp inom
            vilken stora pensionsavgångar kan förväntas under de närmaste
            åren. Varje lärosäte måste göra en egen bedömning av rekryteringssituationen
            och vidta de åtgärder som erfordras. I likhet med andra statliga
            myndigheter ska de statliga universiteten och högskolorna årligen
            till regeringen redovisa sina mål för kompetensförsörjningen och
            hur dessa uppnåtts.
          </note>
          <note>
            Den viktigaste åtgärden från statsmakternas sida för att möta
            de stora pensionsavgångarna är att öka tillgången på forskarutbildade.
            Det är därför glädjande att kunna konstatera att antalet examinerade
            i forskarutbildningen fördubblats under de senaste tio åren.
          </note>
          <note>
            År 1998/99 examinerades över 2 000 doktorer och över 900 licentiater.
            Det är angeläget att ytterligare öka examinationen i forskarutbildningen.
            På grundval av den forskningspolitiska propositionen Forskning
            och förnyelse (prop. 2000/01:3) har riksdagen därför nyligen beslutat
            om omfattande förstärkningar av forskningen och forskarutbildningen
            vid landets universitet och högskolor, satsningar som kristdemokraterna
            gick emot genom att föreslå att anslagen till forskning och forskarutbildning
            skulle reduceras med
          </note>
          <note>
            150 miljoner kronor. Dessa satsningar syftar bl.a. till att öka
            forskarkompetensen inom näringslivet och andra delar av samhället
            utanför högskolan, men ger också ett bättre underlag för rekrytering
            av lärare till universiteten och högskolorna.
          </note>
          <note>
            För att pröva nya former för forskarutbildningens organisation,
            uppläggning och genomförande kommer 214 miljoner kronor att fördelas
            på 16 forskarskolor fram t.o.m. år 2003. Syftet med forskarskolorna
            är att förnya forskarutbildningen, främja rekryteringen och utveckla
            samverkan mellan landets universitet och högskolor. Genom forskarskolorna
            får lärosäten utan egen rätt att examinera forskare en närmare
            koppling till forskarutbildningen. Detta, i kombination med att
            alla högskolor har fasta forskningsresurser, ger dessa lärosäten
            bättre förutsättningar att rekrytera kompetenta lärare.
          </note>
          <note>
            De stora satsningarna på forskning inom utbildningsvetenskap,
            allt som allt en anslagsökning med
          </note>
          <note>
            114 miljoner kronor fram t.o.m. år 2003, bör kraftigt förbättra
            förutsättningarna att rekrytera lärare till högskolans lärarutbildningar.
          </note>
          <note>
            Den forskningspolitiska propositionen innehåller också åtgärder
            som förbättrar möjligheterna till en forskarkarriär inom högskolan.
            För att ge unga forskare bättre villkor och för att öka förnyelsen
            inom svensk forskning fördelas 110 miljoner kronor för forskarrekrytering
            fram t.o.m. år 2003, medel som bl.a. ska användas till att inrätta
            fler tjänster för nyutexaminerade forskare. Den i den forskningspolitiska
            propositionen beskrivna försöksverksamheten med anställningar
            som biträdande lektor är också en del av denna satsning. Anställningarna
            ska vara fyraåriga och efter prövning kunna övergå till tillsvidareanställningar
            som lektor. I övrigt ska samma villkor gälla för anställning som
            biträdande lektor som för anställning som forskarassistent.
          </note>
          <note>
            I regleringsbrev för budgetåret 2001 till universitet och högskolor
            m.m. anger regeringen bl.a. att följande mål ska gälla inom politikområdet
            utbildningspolitik:
          </note>
          <note>
            Kvaliteten i utbildning och forskning ska säkras och utvecklas
            genom att universitet och högskolor
          </note>
          <note>
            - intensifierar det pedagogiska utvecklingsarbetet,
          </note>
          <note>
            - aktivt arbetar med undervisningens förnyelse,
          </note>
          <note>
            - erbjuder pedagogisk utbildning för alla anställda lärare som
            saknar sådan utbildning, och
          </note>
          <note>
            - erbjuder pedagogisk fortbildning och vidareutbildning för redan
            anställda lärare.
          </note>
          <note>
            Att lärarna vid universitet och högskolor ges goda möjligheter
            till såväl pedagogisk som vetenskaplig kompetensutveckling är
            viktigt för arbetsklimatet och underlättar rekryteringen av lärare
            till högskolan.
          </note>
          <note>
            Regeringens åtgärder för att förbättra rekryteringen av lärare
            och öka andelen disputerade lärare i högskolan är sammanfattningsvis
            att öka antalet forskarutbildade, att inrätta fler tjänster för
            unga forskare samt att förbättra lärarnas möjligheter till kompetensutveckling.
          </note>
          <note type="speaker">
            Anf. 56 YVONNE ANDERSSON (kd):
          </note>
          <note>
            Herr talman! Jag får tacka för det utförliga svar som min interpellation
            har fått.
          </note>
          <note>
            De högre utbildningarna i Sverige genomgår en kraftig expansion.
            Det är vi överens om. Vi är också överens om bilden att kristdemokraterna
            inte ville ha denna kraftiga expansion, då vi befarar att det
            finns en risk för att kvaliteten inte kan kvarstå. Det kan t.o.m.
            bli sänkt kvalitet, vilket vi också ser tendenser till på vissa
            håll i dag. Däremot vill vi ha expansionen på sikt.
          </note>
          <note>
            På universitet och högskolor arbetar man hårt för att ta emot
            fler studenter, samtidigt som en hög kvalitetsnivå i undervisningen
            ska vidmakthållas. För att klara detta är en god lärarpersonal
            mycket viktig. Jag frågar då utbildningsministern vilka åtgärder
            han kan tänka sig att vidta för att högskolor och universitet
            inte kommer att lida brist på kompetent lärarpersonal.
          </note>
          <note>
            När jag får statsrådets svar upptäcker jag att han har tolkat
            min fråga som om den gällde kompetensen hos befintliga lärare,
            dvs. forskarkompetensen. Jag kan förstå, och jag ser av kroppsspråket,
            vilken stolthet utbildningsministern känner över allt som är gjort
            på forskarsidan, när det gäller forskarutbildningen och när det
            gäller forskningen. Men min fråga gällde faktiskt läraryrket och
            hur det skulle kunna bli attraktivt för människor. Det handlar
            om, om man får säga det så banalt, att fylla tomma stolar eller
            lediga tjänster.
          </note>
          <note>
            Det finns något märkvärdigt i att försvara sig med vilka satsningar
            man gör på forskningen när jag frågar efter läraryrket. Kan utbildningsministern
            tänka sig en framtid på ett universitet med forskare och studenter,
            dvs. att vi inte har några lärare? Ett lektorat, som den största
            delen av lärartjänsterna är, innebär i dag de facto att man vanligtvis
            har 25 % forskning. Vi bygger ju inte in i något annat skolsystem
            att man utbildar sig till 25 % för en hel tjänst. Forskarutbildningen
            krävs naturligtvis för de 25 procenten, men är det just den som
            krävs för att vara en god lärare på universitet och högskola?
          </note>
          <note>
            Sammantaget uppfattar jag att utbildningsministern svarar på
            min fråga om brist på lärare med att man utbildar forskare. Det
            är egentligen den frågan jag tycker är aktuell nu: Ska inte högskolans
            lärare ha en utbildning som är relevant för deras arbetsuppgifter,
            liksom inom alla andra yrken? Kan man tänka sig att just forskarutbildningen
            är den utbildning som motsvarar relevansen för lärararbetet på
            högkola och universitet? I så fall faller ju en rad uppgifter
            som i dag omfattas av en lektors tjänstgöring.
          </note>
          <note>
            Det var några frågor som jag gärna ville ställa i samband med
            att jag tackar för svaret.
          </note>
          <note type="speaker">
            Anf. 57 LARS HJERTÉN (m):
          </note>
          <note>
            Herr talman! Utbildningsministern säger att det är en viktig
            fråga som Yvonne Andersson tar upp. Det kan jag instämma i.
          </note>
          <note>
            Problemet är att vi är inne i en tid då det råder brist på lärare
            inom praktiskt taget alla områden. I
          </note>
          <note>
            dag har vi fått larmsignaler om att förskolan inte kan erbjuda
            tillräckligt många utbildade förskollärare. När vi får maxtaxa
            nästa år krävs det förmodligen betydligt fler utbildade förskollärare,
            och då finns de inte.
          </note>
          <note>
            I ungdomsskolan är problemet liknande. Lite senare i kväll ska
            vi diskutera lärarsituationen i ungdomsskolan. Situationen när
            det gäller olika lärosäten och olika utbildningsområden varierar
            - som utbildningsministern säger. När jag har pratat med folk
            på fältet säger de att teknik, ekonomi och språk är exempel på
            ämnen där det är svårt att rekrytera lärare. Det är lättare i
            t.ex. biologi, kemi och fysik. Pensionsavgångarna är ett mycket
            viktigt skäl till bristen, och med en hög åldersfördelning kommer
            många att sluta med ålderspension inom bara några få år.
          </note>
          <note>
            Utbildningsministern lyfter fram forskningspropositionen som
            det Columbi ägg som ska lösa problemen. Han pekar särskilt på
            forskarskolorna. När man lyssnar till folk ute i landet är tonen
            en annan. Många säger på högskolor och universitet att forskarskolor
            är mycket av centralstyrning. Riksdagen fattar beslut om vad man
            ska forska om och med vem man ska samarbeta. Det är inte riktigt
            förenligt med en fri forskning.
          </note>
          <note>
            När jag talar med ansvariga för en mindre högskola säger man
            att man ser små fördelar med att inlemmas i en forskarskola. För
            den högskolan skulle ett eget vetenskapsområde betyda mycket mera
            när det gäller t.ex. att knyta goda forskare och lärare till högskolan.
          </note>
          <note>
            Vi har som bekant fått flera nya universitet på sistone. Det
            blir säkert beslut om ytterligare nya universitet före nästa val.
            Hur ser utbildningsministern på högskolor som inte strävar efter
            universitetsstatus men verkar för att bli mycket bra, även internationellt,
            inom vissa mycket begränsade områden? Är det inte lämpligt att
            ge dem ett eget vetenskapsområde, vilket direkt, menar de som
            jobbar på skolorna, ökar möjligheterna att rekrytera bra forskare
            och lärare?
          </note>
          <note>
            Anf. 58 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag uppskattar verkligen Yvonne
          </note>
          <note>
            Anderssons fråga och inlägg. Jag tror att det är något väldigt
            viktigt som Yvonne Andersson spårar efter:
          </note>
          <note>
            Hur kan vi stärka utvecklingen för våra högskolelärare? Det är
            fråga om utbildning, kompetensutveckling, och under ett helt yrkesliv
            den stimulans man behöver för att vara en god lärare.
          </note>
          <note>
            Det finns en paradox i högskolan i den meningen att forskningen
            har en mycket stark ställning inom högskolevärlden. Men den stora
            verksamhet som utbildningen är har inte riktigt samma ställning
            när det gäller status. Det är en viktig fråga som man inte löser
            med en handvändning eller enkla klubbslag.
          </note>
          <note>
            Men det går att göra en hel del för att stärka högskolelärarens
            ställning.
          </note>
          <note>
            Först och främst ska högskoleläraren och högskoleforskaren vara
            samma person. Lektoraten är en viktig del av vår tradition, precis
            som Yvonne Andersson talar om, där en del av lektorstjänsten är
            undervisning, en del forskning. Naturligtvis går det att resonera
            om hur mycket det bör vara av varje. Jag tror att vi kommer att
            se en stor variation framöver och kanske också över arbetslivets
            längd, dvs. att man varierar den del man ägnar åt forskning och
            den del man ägnar åt undervisning under sitt yrkesliv. Det är
            klart att det är viktigt att se till att jobba för att höja kvaliteten
            både på utbildning och på forskning genom att se till att lärare
            har möjlighet till forskning under sin lärarperiod.
          </note>
          <note>
            Den andra viktiga frågan gäller vilken förberedelse man får för
            att bli högskolelärare. Oftast upptäcker man att man plötsligt
            är högskolelärare. Så fungerar vårt system sedan en lång tid tillbaka.
            Man går en forskarutbildning, och plötsligt är man också lärare
            för en grupp studenter. Det kan bli alldeles lysande, och det
            kan bli mindre bra. Jag menar att vi måste stärka den utveckling
            som vi har haft under senare år att också ge utbildning och kompetens
            i att vara lärare, dvs. en pedagogisk och didaktisk kompetens
            i att vara en god högskolelärare. Det blir än viktigare när vi
            ser att också alltfler kommer till högskolan. Detta är en viktig
            och intressant diskussion, som det finns anledning att föra vidare,
            tillsammans med Yvonne
          </note>
          <note>
            Andersson, när vi till hösten lägger fram en högskolepolitisk
            proposition som ska ta upp frågorna.
          </note>
          <note>
            Lars Hjerténs inlägg är intressant. Det visar ett politiskt parti,
            Moderaterna, som just nu är ganska förvirrat i högskolefrågan.
            Man har vänt från den Per
          </note>
          <note>
            Unckelska tiden när allt utanför de ärevördiga universiteten
            var skumt och något som man inte skulle satsa på - det var bara
            regionalpolitik - till att söka sig fram i det nya landskapet.
            Det syns att Mälardalens högskola, Karlskrona/Ronneby, Luleå och
            fler orter har fått starka högskolor som bidrar väldigt väl till
            både forskning och näringslivets utveckling i de regionerna.
          </note>
          <note>
            Jag håller inte med när Lars Hjertén säger att alla ska få ett
            eget vetenskapsområde - möjligen som ambition. Men för mig är
            kvalitetskraven viktiga.
          </note>
          <note>
            Högskoleverket är den oberoende myndighet som ska granska om
            man har nått den kvalitet som krävs för att bedriva forskarutbildning.
            Det är det som vetenskapsområde är. Har man nått den kärna i forskningen
            som gör att man kan bedriva en bra forskarutbildning? Dit har
            inte alla nått än. Det är där som det blir viktigt att få samarbeta
            med dem som har rätt att ge forskarutbildning. Det är för att
            de egna studenterna ska få en chans att gå vidare till forskarutbildning
            och för att få de nätverk som behövs för att stärka den vetenskapliga
            miljön på högskolan. Lars Hjertén har inte bara gått cirkeln runt,
            han har också lämnat det som måste vara ett fundament, nämligen
            kvalitetskraven. Det är det landskap vi nu har byggt och som kommer
            att fungera väl, nämligen ett starkt incitament att profilera
            sig, höja kvaliteten för att sikta efter ett vetenskapsområde.
            Då ska det vara en tuff prövning från Högskoleverkets sida för
            att se om målet har nåtts eller inte. Jag hoppas att Moderaterna
            efter hand kan ansluta sig till detta.
          </note>
          <note type="speaker">
            Anf. 59 YVONNE ANDERSSON (kd):
          </note>
          <note>
            Herr talman! Jag tycker att diskussionen är intressant. Det finns
            tre punkter som jag skulle vilja spinna vidare på.
          </note>
          <note>
            En punkt är statusen. Alla kan nog dela bilden att man i dag
            upplever att undervisning tidigare har varit ett sätt att försörja
            sig i forskarutbildningen. Nu behövs det inte längre. Då får vi
            ett annat dilemma.
          </note>
          <note>
            Då blir genast frågan: Kan en forskare som har forskningen som
            huvuddel komma vidare? Karriärsvägarna är närmast oändligt beroende
            på hur man lyckas med sin forskning. Men den lärare som lägger
            ned mycket energi på att undervisa studenterna, att vara med och
            påverka deras utveckling, kommer i princip inte vidare. Den lilla
            del i deras lektorat som hör till forskning kan aldrig ge den
            kvalitet på forskningen så att de kan gå vidare karriärsvägen.
            Detta är ett dilemma som måste lösas.
          </note>
          <note>
            Jag har en liten fundering på utbildningsministerns synpunkt
            om samma person. Finns det forskare som kanske inte är lämpliga
            som lärare? Finns det lärare som helt enkelt tycker att det är
            passionen att få vara med och utveckla andra människor och att
            det är mindre intressant att få vara forskare? Kan vi hitta forskningsanknytningen
            i andra former? Jag kan själv se framför mig - jag har tidigare
            professionell erfarenhet inom området - att studenter kommer med
            på seminarier, de får vara med i brytningen på forskarseminarier
            där forskarstuderande diskuterar tillsammans med sina handledare.
            Det borde vara en ordentlig och god praktikplats för en student.
          </note>
          <note>
            Det är jätteviktigt med pedagogisk kompetens.
          </note>
          <note>
            Det som händer i dag är att den kommer först när man är lärare.
            Skulle man kunna tänka sig att faktiskt ha rätt att välja att
            bli lärare på ett universitet, gärna med forskarerfarenhet? Men
            skulle man kunna välja den yrkesvägen? Forskarstudier är ändå
            en forskarutbildning som primärt leder till att bli forskare.
            Kan man då tänka sig en utbildning där man väljer att utbilda
            sig primärt till lärare? Observera att jag fortfarande anser att
            kvalitetskraven och forskningen ska finnas kvar.
          </note>
          <note>
            Jag har själv grunnat mycket på detta. Hur ska vi öka karriärsvägarna
            för dem som väljer att stimulera andra människor att gå vidare
            i forskningen, men ändå ha forskaranknytningen uppenbar och klar
            och där människor kan utveckla sina intressen tillsammans?
          </note>
          <note>
            Herr talman! Jag vill lyfta fram en del till i det här anförandet.
            Det gäller konkurrensen på arbetsmarknaden. Titta t.ex. på våra
            tekniska högskolor. Duktiga forskare blir erbjudna höga löner
            ute i näringslivet, på arbetsmarknaden, i olika former. De blir
            erbjudna arbetsvillkor som är långtifrån de som vi i dag med dagens
            studentpeng kan erbjuda på lärosätena. Hur ser utbildningsministern
            på det problemet?
          </note>
          <note type="speaker">
            Anf. 60 LARS HJERTÉN (m):
          </note>
          <note>
            Herr talman! Jag vet inte om utbildningsministern medvetet missförstod
            mig. Jag sade inte alls att alla högskolor ska få egna vetenskapsområden.
            Jag sade att om en högskola har ett mycket bra program, som internationellt
            sett står sig, alltså spetskunskap som kanske bara finns på några
            högskolor, är det då inte ett bra underlag för att man ska få
            ett eget vetenskapsområde?
          </note>
          <note>
            Kvalitetskravet driver vi mycket hårt. Vi har t.o.m. fått kritik
            flera gånger från socialdemokrater att vi driver det för hårt
            inom högskolan och universitetsvärlden. Det var den frågan jag
            ställde, om det inte är lämpligt att sådana högskolor kan få ett
            eget vetenskapsområde och inte sträva efter att få en jättestor
            bredd att alla så småningom ska bli universitet -
          </note>
          <note>
            som i vissa kretsar anses vara finare än att vara högskola, vilket
            jag inte tycker.
          </note>
          <note>
            När det gäller lärarutbildningen är det lite egendomligt om vi
            nu kräver väldigt kvalificerad lärarutbildning av alla från förskollärare
            och uppåt men inte en enda veckas pedagogisk utbildning för högskolelärare.
            Jag tycker att det är ganska konstigt.
          </note>
          <note>
            Chalmers har prövat på en obligatorisk pedagogisk utbildning
            för alla som ska undervisa som lärare.
          </note>
          <note>
            Det kanske är en väg att gå. Även om man börjar ganska försiktigt
            med fem eller tio veckor är det ändå en bra början. Men det är
            obligatoriskt för att man ska få en lärarroll på Chalmers tekniska
            högskola.
          </note>
          <note>
            Jag stannar med detta och vill ändå ha ett svar på frågan om
            utbildningsministern inte tycker att det är en lämplig väg att
            gå att högskolor som vill satsa hårt på god kvalitet, internationell
            kvalitet och spetskompetens får ett eget vetenskapsområde.
          </note>
          <note>
            Anf. 61 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag vet inte om Lars Hjertén följer med i den högskolepolitiska
            diskussionen. Det landskap vi nu har är precis det som jag beskrev
            i mitt förra inlägg, med universitet som har generella examinationsrättigheter
            i forskarutbildning, med ett antal högskolor som har fått vetenskapsområden
            speciellt inriktade på det som de är starka på och med ett antal
            högskolor utan vetenskapsområde men med fasta forskningsresurser
            så att de kan utföra sitt profileringsarbete för att inom väldigt
            väl inriktade områden kunna bli starka. I det här systemet är
            den naturliga drivkraften att man försöker bli så stark att man
            kan klara en prövning för att få vetenskapsområde.
          </note>
          <note>
            Under min tid som utbildningsminister har fyra högskolor lyckats
            med detta: Karlskrona-Ronneby i vetenskapsområde teknik, Kalmar
            i naturvetenskap,
          </note>
          <note>
            Mälardalen i teknik och Mitthögskolan i naturvetenskap. Det har
            de gjort på grund av ett långsiktigt hårt arbete för att profilera
            sig, för att bli så skickliga att de klarar den vetenskapliga
            bedömning som Högskoleverket gör. Det är det system vi nu har
            som jag tror kan bli en väldig styrka för Sverige.
          </note>
          <note>
            Jag vet inte vad Lars Hjertén är ute efter, men det är min princip
            att det ska vara kvaliteten, profileringen och ett granskningssystem
            som gör att de vet hur vägarna går. När man når detta och får
            forskarutbildningsrättigheterna har riksdag och regering också
            ett ansvar att se till att man bygger upp forskarutbildning där,
            för de har fått ytterligare ett nationellt uppdrag.
          </note>
          <note>
            Det är ett starkt system som jag tror väldigt mycket på.
          </note>
          <note>
            Yvonne Andersson fortsätter med väldigt intressanta inlägg kring
            hur vi kan stärka rollen som högskolelärare. Jag tror att det
            i praktiken är precis så som Yvonne Andersson säger, bortsett
            från våra ideal, att det är samma person med kopplingen mellan
            lärandet och forskningen, att alla forskare passar inte så bra
            till lärare och vice versa.
          </note>
          <note>
            Det är viktigt att det i högskolemiljön blir så att vi inte får
            en stor lärargrupp som kopplas bort från forskningen, som inte
            får möjlighet att följa med i forskningsutvecklingen. Det blir
            väldigt avgörande för kvaliteten i föreläsnings- och seminariesalarna
            om man får den möjligheten eller inte. Vi har ju exempelvis en
            ganska stor mängd adjunkter i vårt högskoleväsende som har fått
            möjligheten att gå en forskarutbildning under sitt yrkesliv. Vi
            har sett många goda exempel på att man har kunnat ta en forskarexamen
            och därmed också utvecklats som forskare. Alternativet är att
            man måste få en stark möjlighet till vidareutveckling i sitt arbete
            via bildning och via vidareutbildning.
          </note>
          <note>
            De här frågorna tar Anders Fransson upp i sin utredning kring
            pedagogisk förnyelse som kom för ett par veckor sedan, och dem
            arbetar vi med för att se hur vi kan fortsätta att stärka lärarrollen
            på högskolorna. Det är ett väldigt viktigt och intressant område,
            som jag tror att det finns skäl att fortsätta att resonera om
            efter detta.
          </note>
          <note>
            Konkurrensen på arbetsmarknaden, som Yvonne
          </note>
          <note>
            Andersson tar upp, är naturligtvis stor i de områden där vi nu
            börjar få en väldigt stark utveckling inom näringsliv och offentlig
            sektor. Det är klart att det kommer att visa sig bli svårigheter
            att rekrytera lärare till de allra hetaste områdena, eftersom
            näringslivet naturligtvis kan betala helt andra löner. Men högskolan
            har en stark fördel - åtminstone en - i den konkurrensen, och
            det är att det är en värld som kan erbjuda en väldigt utvecklande
            miljö och en miljö där jobbet kan kännas som väldigt meningsfullt
            och viktigt. Kombinerat med möjligheter till egen forskning blir
            det en ganska stark konkurrenskraft. Och vad jag tror är viktigt
            är att högskolan måste se omvärlden och låta också löner differentieras
            i förhållande till den konkurrens som man möter - annars får man
            väldigt svårt att möta den hårdaste konkurrensen om arbetskraft.
          </note>
          <note type="speaker">
            Anf. 62 YVONNE ANDERSSON (kd):
          </note>
          <note>
            Herr talman! Jag uppskattar det här svaret. I min interpellation
            pekade jag på det långsiktiga problemet om man inte åtgärdar någonting
            nu. De frågor som vi har tagit upp här under debattens gång har
            handlat om att man långsiktigt kan lösa ut delar genom att vara
            medveten om de faktorer man rör sig med.
          </note>
          <note>
            Jag tror att det är bra om man uppmärksammar friheten för lärosätet
            vid lönesättning men också att lätta upp arbetsvillkoren, så att
            det inte blir pålagor utan man får uppleva den autonomitet som
            många behöver inom högskolan, inte minst forskare, och att man
            också inom ramen för sitt läraruppdrag kan få uppleva en autonomitet
            och en frihet i sin tid. Jag tror nämligen att det är också på
            de villkoren som vi har en chans att konkurrera på en bred arbetsmarknad
            om de goda krafterna.
          </note>
          <note>
            Jag har också funderat på en annan del, och jag har inget svar
            men vill ändå lyfta fram den i debatten.
          </note>
          <note>
            Det är tilltron - tilltron från omvärlden till att lärarna på
            våra lärosäten är goda och ambitiösa lärare, att de forskare som
            har arbetat med forskarutbildning och annat är goda forskare och
            att de inte befinner sig inom ett universitet därför att de inte
            har fått jobb någon annanstans. Jag tror att vi alla kan hjälpas
            åt att skapa en ökad tilltro till den personal som arbetar inom
            de olika lärosätena för deras ambitioner. Alla behöver vi vara
            uppskattade i de uppgifter som vi har.
          </note>
          <note>
            Jag hoppas att det vi har tagit upp under den här debatten får
            leva vidare i de förslag som regeringen och utbildningsministern
            kommer med. Med det tackar jag så mycket.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 2000/01:157 om kvalitetssäkring av
            den högre utbildningen
          </note>
          <note>
            Anf. 63 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Yvonne Andersson har frågat mig vilka åtgärder jag
            avser att vidta för att kvalitetssäkra högskoleutbildningen.
          </note>
          <note>
            Regeringen har för perioden 1997-2003 verkat för en kraftig utbyggnad
            av den högre utbildningen genom att tillföra nya permanenta platser
            till högskolan.
          </note>
          <note>
            Denna utbyggnad har en oerhört stor betydelse såväl för många
            enskilda människor som för samhället i stort. Utbyggnaden med
            närmare 100 000 tillkommande platser är fullt finansierad, vilket
            innebär att anslagen till högskoleutbildningen från 1997 t.o.m.
          </note>
          <note>
            2003 höjs med 6,6 miljarder kronor.
          </note>
          <note>
            Den kraftiga utbyggnaden av högskolan har genomförts med oförändrade
            krav på kvaliteten i utbildningen, och viktiga kvalitetsförbättringar
            har gjorts och görs parallellt med utbyggnaden. I enlighet med
            förslagen i regeringens proposition
          </note>
          <note>
            (1999/2000:28) om studentinflytande och kvalitetsutveckling i
            högskolan har Högskoleverkets uppdrag att granska kvaliteten i
            den högre utbildningen utvidgats och omfattar nu alla högskoleutbildningar,
            inklusive forskarutbildningen. Ämnes- och programutvärderingar
            ska genomföras med en periodicitet om sex år för samtliga utbildningar
            för generella examina och yrkesexamina. Högskoleverkets system
            för utvärdering ligger på en hög internationell nivå, och verket
            kommer i ökad utsträckning att bidra till att förbättra kvaliteten
            i utbildningen. De ökade möjligheterna för studenterna att påverka
            utbildningens utformning bidrar också till att öka kvaliteten
            i utbildningen.
          </note>
          <note>
            Studenterna har numera enligt högskolelagen rätt att utöva inflytande
            över högskolans utbildningar, och universiteten och högskolorna
            ska verka för att studenterna tar aktiv del i arbetet med att
            vidareutveckla utbildningen.
          </note>
          <note>
            En viktig satsning som bidrar till att långsiktigt höja kvaliteten
            och stärka forskningsanknytningen i högskolans grundutbildningar
            är de ökande resurserna till grundforskning och forskarutbildning.
            Under perioden 2000-2003 tillförs dessa verksamheter sammanlagt
            1,3 miljarder kronor i höjda anslag. Under 1990-talet fördubblades
            det årliga antalet forskarexaminerade i Sverige, och regeringens
            ambition är att fortsätta denna utbyggnad. Därigenom läggs grunden
            för en ökning av antalet forskarutbildade lärare i högskolan
          </note>
          <note>
            Jag vill i detta sammanhang påpeka att Kristdemokraterna vill
            att utbyggnaden av den grundläggande högskoleutbildningen minskas
            med 3 000 platser per år de närmaste åren. Kristdemokraternas
            förslag för den högre utbildningen innebär att universiteten och
            högskolorna fråntas 119 miljoner kronor för grundutbildningen
            och dessutom 150 miljoner för forskning och forskarutbildning.
            Jämfört med den beslutade budgeten innebär kristdemokraternas
            politik att tusentals personer inte får den utbildning som de
            behöver och att resurserna till högskolan sänks.
          </note>
          <note type="speaker">
            Anf. 64 YVONNE ANDERSSON (kd):
          </note>
          <note>
            Herr talman! Jag får först tacka för svaret. Jag har interpellerat
            kring de problem som finns genomgående i Sverige på universitet
            och högskolor, nämligen brist på resurser. Jag har själv rest
            runt en del och fått mig det medskickat. Det visar sig att alltfler
            studenter får allt färre undervisningstimmar. På många håll är
            det så lite som tre timmar lärarledd tid per vecka.
          </note>
          <note>
            När man bygger ut högskolan, som ministern tydligt har angivit
            i sitt svar, ska man samtidigt hålla hög kvalitet, anser vi. Det
            innebär att man ibland får rätta mun efter matsäcken, nämligen
            inte bygga ut så mycket att kvaliteten blir lidande.
          </note>
          <note>
            Den snabba utbyggnaden är inte förenlig med välutbildade lärare,
            om kvaliteten ska höjas. Ministern säger i sitt svar att man har
            byggt ut högskolan med krav på bibehållen kvalitet. Det säger
            egentligen ingenting om hur kvaliteten har varit.
          </note>
          <note>
            Att kvalitetssäkra en utbildning handlar för mig om att man anger
            den kvalitet som de blivande studerande ska kunna möta. Man varudeklarerar
            helt enkelt utbildningen genom att garantera att kvaliteten hålls.
          </note>
          <note>
            Statsrådet berättar om allt man gjort inom utbildningen. Det
            är mycket bra. Men min fråga rör hur man visar vilken kvalitet
            som finns och hur man håller den. Vad är det studenterna möter?
            Den här interpellationen är fokuserad kring vad studenterna faktiskt
            har rätt att kräva, vad de blir lovade och om det löftet håller.
          </note>
          <note>
            I sitt svar talar också ministern om den nedskärning som han
            påstår att kristdemokraterna gör och om hur många som skulle bli
            utan utbildning. Det är inte alls på det sättet. Vi vill förhindra
            det segregerade samhället och ge de 60-70 % av ungdomarna som
            inte söker till universitet en utbildning med studiefinansiering.
            Där talar vi om olika saker. Vi talar inte om att alla ska gå
            till universitet och högskolor. Vi vet att många inte orkar med
            det eller inte väljer det av andra anledningar. Vi vill ha en
            yrkeshögskola som inte nödvändigtvis behöver ha allmän, generell
            behörighet till högskolan som inträdesport. Därmed blir resonemanget
            annorlunda när det gäller vilka pengar man ger till högskolor
            och universitet.
          </note>
          <note>
            Sammantaget skulle jag önska att ministern delar sina tankar
            med oss omkring kvalitetssäkring för studenten när studenten ska
            söka en utbildning och ett lärosäte. Vad kan studenten kräva?
            Är det t.ex. rimligt att söka sig till en annan bostadsort och
            söka annan lägenhet, om man vet att man på lärosätet enbart får
            tre timmars lärarinteraktion per vecka? Jag vet att utredningen
            Högskolans styrning visar att man kunde få fem-sex timmar per
            vecka. En del lärosäten tar undan tid för mer krävande handledning
            i samband med uppsatsarbete. Det skulle vara intressant att höra.
          </note>
          <note type="speaker">
            Anf. 65 PER BILL (m):
          </note>
          <note>
            Herr talman! Jag ska försöka fatta mig kort eftersom det känns
            som om vi än en gång diskuterar kvaliteten i högskoleutbildningen.
            Det gör vi vid i stort sett varje budgetdebatt. Vi gjorde det
            också när vi hade den stora forskningspolitiska debatten nu senast.
          </note>
          <note>
            Anledningen till att jag inte kunde motstå att gå upp är att
            det finns tre förslag i riksdagen, som jag ser det. Kristdemokraternas
            förslag innebär en långsammare takt i utbyggnaden men lika mycket
            pengar som socialdemokraternas förslag. Socialdemokraterna har
            sina pengar och föreslår en snabb utbyggnad. Sedan har vi det
            moderata förslaget som innehåller samma snabba utbyggnad som socialdemokraternas
            men drygt 1 miljard mera avsatt för grundutbildningsanslag.
          </note>
          <note>
            Pengar i alla ära - det är inte allt. I ordet kvalitetssäkra
            kan man lägga in många olika saker. Högskoleverket gör ett intressant
            arbete. Efter besök på Högskoleverket har jag blivit stärkt i
            min tro att det är ett av de bättre fungerande verken i Sverige.
            Vi ska också vara glada att tidningar som Moderna tider och även
            utländska tidningar börjar titta på de svenska utbildningarna
            och ta med dem i sina rankningar. De är lite klumpiga i början,
            på sitt sätt. Man söker sig fram för att hitta rätt instrument.
          </note>
          <note>
            En tredje sak som kan få betydelse på sikt, framför allt om vi
            kan arbeta med frågorna gemensamt, är att hitta benchmark-kriterier
            på EU-nivå. Det handlar om kriterier som inte enbart är kvantitativa.
            Vi måste gemensamt sträva efter att hitta såväl kvantitativa som
            kvalitativa benchmark-kriterier. Om kriterierna blir fel finns
            det en risk att man t.ex. likriktar utbildningar runtom i Europa
            för att få så höga poäng som möjligt.
          </note>
          <note>
            Det är subtila frågor, som är väl värda att diskutera och vrida
            och vända på. De kommer sällan att ge någon förstarubrik i Svenska
            Dagbladet eller Dagens
          </note>
          <note>
            Nyheter. Men det gör inte att de inte är intressanta.
          </note>
          <note>
            Just därför är sådana här interpellationsdebatter bra, för att
            fundera över vilka olika kriterier vi ska tänka på när vi nu går
            in i ett arbete som gäller t.ex.
          </note>
          <note>
            benchmarking.
          </note>
          <note type="speaker">
            Anf. 66 ULF NILSSON (fp):
          </note>
          <note>
            Herr talman! Det är ett viktigt ämne. Vi har diskuterat det förut.
            Vi har haft tidigare interpellationer i samma ämne. Det gäller
            kvaliteten på högskolan och hur vi kan kombinera en hög utbyggnadstakt
            med bibehållen eller mer utvecklad hög kvalitet. Det finns en
            formulering i utbildningsministerns svar som är oklar eller rentav
            missvisande. Utbildningsministern säger att 100 000 nya platser
            tillkommer och att de är fullt finansierade.
          </note>
          <note>
            Det vore klarare om utbildningsministern erkände att platserna
            kostar mindre per person än för sju åtta år sedan. Pengarna till
            grundutbildningen räknat per student har minskat kraftigt. Även
            om det inte finns något självklart samband mellan antalet kronor
            och kvalitet i en utbildning är det väl ändå värt att föra en
            diskussion om hur den kraftiga resurssänkningen i form av studentpengen
            påverkar kvaliteten på utbildningen.
          </note>
          <note>
            Det finns en hel del oroande tecken. Utredningen
          </note>
          <note>
            Högskolans styrning konstaterar att det går ungefär
          </note>
          <note>
            20 % för lite resurser per student till humaniora och samhällsvetenskap.
            Riksdagens revisorer konstaterar att undervisningstimmarna minskat
            drastiskt, så att studenter på A-nivå nu har ungefär lika lite
            lärartimmar som man tidigare hade på C-nivå.
          </note>
          <note>
            Under hösten har det kommit preliminära rapporter om flera studiemisslyckanden
            än tidigare i humaniora och samhällsvetenskap. I ESO-rapporten
            Utbildningens omvägar konstaterar man att svenska studenter tar
            ovanligt lång tid på sig genom utbildningssystemet. Man har svårt
            att komma in på en utbildning, man önskar läsa och man byter ofta
            utbildningsväg och tar i snitt flera år längre tid på sig än i
            motsvarande europeiska länder.
          </note>
          <note>
            Från Folkpartiets sida har vi konstaterat att vi inte kan upprätthålla
            kvaliteten med motsvarande prislapp. Vi föreslår att priset ska
            skrivas upp redan nästa år med ungefär 400 miljoner totalt. Det
            skulle innebära en höjning på 15 % i snitt per student. Det gör
            vi till priset av att vi föreslår en minskad utbyggnadstakt. Också
            vi vill ha flera tusen nya utbildningsplatser om året men inte
            lika många. Vi tycker att diskussionen om förhållandet mellan
            kvantitet och kvalitet behöver föras. Även om vi kan ha olika
            uppfattningar om hur mycket pengar det behövs till högskoleutbildningen
            tycker jag att det vore intressant att utbildningsministern någon
            gång i en allmän debatt ville beröra hur han ser på problemet
            kvantitet-kvalitet och hur han ser på risken för att ett ökat
            genomströmningskrav ska sänka kvaliteten på utbildningen på högskolorna.
          </note>
          <note>
            Anf. 67 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det är roligt att Ulf Nilsson engagerar sig i frågan
            om kvalitet i högre utbildning. Jag hoppas att man tänker vidare
            när det gäller kvalitetsutvärderingen, för där har Folkpartiet
            än så länge varit verkligen snett ute.
          </note>
          <note>
            Jag noterar att Per Bill - och jag är verkligen glad för det
            - har sett vilket arbete som Högskoleverket nu inleder. Det vi
            gör är någonting väldigt viktigt som jag tror att vi har anledning
            att känna stor stolthet över, att vi får ett kvalitetsutvärderingssystem
            för svensk högre utbildning som står sig väldigt väl internationellt,
            där samtliga utbildningar återkommande ska utvärderas av likar
            som bedömer likar, forskare och lärare som ska bedöma. Vi lägger
            en hög ribba för att se till att vi alla når till den. Och, vilket
            också är nödvändigt i alla kvalitetsutvärderingssystem, om man
            trots kritik inte rättar till brister riskerar man till slut att
            förlora rätten till att ge examen i just det ämnesområdet. Vi
            kommer att få en väldigt fin dynamik tack vare detta. Det är roligt
            att se att Per Bill uppskattar det. Jag tror att det här är fundamentalt.
          </note>
          <note>
            Ulf Nilsson har ännu inte gjort det. Han har i många debatter
            visat att det system som han förespråkar inte alls hänger ihop
            där en ska utvärdera, en annan ska avgöra om man ska ha examensrätten
            och en tredje ska sammanställa resultaten. Jag har aldrig riktigt
            fått grepp om Folkpartiets syn på kvaliteten i högre utbildning.
          </note>
          <note>
            Jag tycker också som Per Bill att det är väldigt bra med flera
            aktörer. Jag läser också tidningar som kommer med sina utvärderingar
            med stort intresse.
          </note>
          <note>
            Jag tror att det behövs många sådana. Men ska man koppla det
            till rejäla incitament och också till beslutsmakt att frånta examinationsrättigheter
            måste det naturligtvis vara en oberoende expertmyndighet som möter
            stor trovärdighet i högskolevärlden.
          </note>
          <note>
            Benchmarking på EU-nivå är ännu en sådan fråga som det är roligt
            att höra att Per Bill engagerar sig i.
          </note>
          <note>
            Också jag tycker att det är viktigt. I det arbetet fortskrider
            vi nu i EU-arbetet med Sverige som ordförande, att komma vidare
            i att kunna mäta oss med varandra. Det är bra att se att det finns
            en samhörighet i kammaren kring att det är viktigt.
          </note>
          <note>
            Min bedömning är, liksom Yvonne Anderssons, att vi måste komma
            vidare när det gäller att höja kvaliteten i högre utbildning,
            inte minst när det gäller humaniora och samhällsvetenskap. Det
            har naturligtvis sparats på högskolan. Det finns en historia som
            vi alla i denna kammare på ett eller annat sätt har deltagit i.
            Det började i början av 90-talet med den stora högskolereformen
            där högskolorna fick en väldigt stor överproduktion. Man byggde
            ut utbildningen i humaniora och samhällsvetenskap utan att få
            betalt för det. Man satt med en utbildning som kostade 1
          </note>
          <note>
            miljard mer än vad man fick resurser för från staten.
          </note>
          <note>
            På Uppsala universitet var summan för vad vi brukar kalla för
            överproduktion på 150 miljoner kronor i mitten av 90-talet. Där
            kom den första orsaken till att det blev fler studenter än vad
            man fick betalt för. Det är klart att det försämrade kvaliteten.
          </note>
          <note>
            Sedan kom den stora budgetsaneringen efter den
          </note>
          <note>
            Unckelska perioden med överproduktionen, där naturligtvis också
            utbildningssidan var med och drog ned på resurserna. Fram till
            1997 minskade ersättningen per student med ungefär 17 %, men det
            är då utbyggnaden kom i gång. Därefter har vi sett en ökning av
            ersättningen per student på 10 %. Jag är inte nöjd med detta,
            jag vill gå vidare. Men det är viktigt att konstatera att besparingarna
            kom de tunga år i början av 90-talet under Unckel och sedan under
            en socialdemokratisk regering då man helt enkelt såg sig tvungen
            att dra ned ersättningen per student. Men nu är vi inne i en period
            där ersättningen per student ökar. Jag arbetar gärna för att ytterligare
            förstärka detta. Då är det särskilt humaniora och samhällsvetenskap
            som jag tycker att det är viktigt att lägga in en extra insats
            i.
          </note>
          <note type="speaker">
            Anf. 68 YVONNE ANDERSSON (kd):
          </note>
          <note>
            Herr talman! Det är intressant när vi lyfter upp olika aspekter
            kring detta, och jag kan sälla mig till skaran när det gäller
            benchmarking på EU-nivå och
          </note>
          <note>
            Högskoleverkets stora arbete. Men jag skulle vilja lägga fokus
            på en annan del i det här som jag inte känner att vi har berört
            hitintills i just den här debatten.
          </note>
          <note>
            Jag ursäktar mig, herr talman, men jag vill gärna säga att det
            blir många interpellationer av olika anledningar vid ett enda
            tillfälle, men de har alla skrivits vid olika tillfällen efter
            olika frågor, besök och studiebesök som jag har varit med om.
            Sedan har jag skrivit frågor. De är ärliga varenda interpellation
            i meningen att jag vill ha en diskussion kring innehållet i dem.
          </note>
          <note>
            Den del jag är intresserad av är studenterna och varudeklarationen,
            egentligen inte nödvändigtvis kvalitetsaspekten efteråt. Jag tycker
            att Högskoleverket gör ett strålande arbete på flera punkter.
            Vi gjorde ett besök där från utskottets sida för bara någon vecka
            sedan. På vilket sätt kan vi varudeklarera våra högskoleutbildningar
            så att studenterna, när de söker, vet vad de får? De ska inte
            behöva bli förvånade över någonting. Då är jag inne på något som
            faktiskt är relativt oberoende ekonomin. Vi vet i dag att flera
            av våra studenter söker sig utomlands. De tar noga reda på vad
            de får, hur det fungerar på det lärosätet osv.
          </note>
          <note>
            Jag skulle vilja ha en tydlighet åt min kvalitetssäkring som
            jag har skissat här. Den bygger på att vi faktiskt kan varudeklarera
            en utbildning och att studenterna på något vis kan avläsa i den
            varudeklarationen vilken kvalitet de får. Sedan kommer nästa steg
            när
          </note>
          <note>
            Högskoleverket kan granska vilken kvalitet som ges, när studenten
            kan utvärdera och följa upp vad de faktiskt får när de satsar
            sin tid och sina pengar och söker studiemedel till en utbildning.
            Den delen skulle jag vilja uppmärksamma. Hur kan vi hitta de kriterier
            som ger en kvalitetssäkring för studenterna när de ska söka sig
            till en utbildning?
          </note>
          <note type="speaker">
            Anf. 69 PER BILL (m):
          </note>
          <note>
            Herr talman! Låt mig ta upp en annan del av kvalitetssäkringen,
            nämligen studentens fria val. Jag är helt övertygad om, och forskning
            stöder min övertygelse, att om man kommer in på sitt förstahandsval
            har man större studiemotivation än om man inte gör det. En person
            som vill plugga på journalisthögskolan i en stor stad tycker inte
            att det är lika roligt att plugga någonting helt annat på en liten
            högkola på en liten ort. På samma sätt är jag helt övertygad om
            att en person som vill komma in på en turistutbildning på en liten
            spetshögskola inte alls trivs lika bra om han eller hon får börja
            på någonting helt annat i en stor stad.
          </note>
          <note>
            Med andra ord är det viktigt att vi försöker se till att mer
            och mer anpassa utbildningarna efter vad individerna söker. Det
            är inte några produktionsmaskiner vi har utan bildningsställen
            där man dels på många utbildningar kan få en yrkeskompetens, där
            det dels handlar om att lära sig för livet och att skaffa sig
            en bildning.
          </note>
          <note type="speaker">
            Anf. 70 ULF NILSSON (fp):
          </note>
          <note>
            Herr talman! Utbildningsministern har naturligtvis inte möjlighet
            att ta del av och höra allting som sägs av enskilda riksdagsledamöter,
            men jag har faktiskt vid ett flertal tillfällen - bl.a. i kammardebatter
            - sagt att jag verkligen sätter stort värde på de initiativ som
            har tagits av Högskoleverket när det gäller återkommande kvalitetsutvärdering
            och granskning av examinationsrätter. Jag tycker att det är ett
            väldigt bra initiativ som har tagits, och jag uppskattar det arbetet.
          </note>
          <note>
            Sedan är det en annan sak att det förs en diskussion bland människor
            som är experter på uppföljning och utvärdering om att man bör
            skilja mellan den utvecklande rollen och den utvärderande rollen.
            Det är bra i utvärderingssammanhang att man inte utvärderar sig
            själv och att samma organ som jobbar med utveckling inte ska jobba
            med utvärdering. Sedan kan man säkert ha många olika uppfattningar
            om hur denna renodling ska ske, men jag tycker att det är synd
            att utbildningsministern inte erkänner att det finns någonting
            att diskutera här och att man - om man tog upp den diskussionen
            - skulle kunna förbättra utvärderingsfunktionen i framtiden.
          </note>
          <note>
            Det som Per Bill sade om studenternas fria val har mycket med
            kvaliteten att göra, även om jag inte uppfattar det som dagens
            ämne. Men jag tror att väldigt mycket skulle vara vunnet om vi
            i mycket större utsträckning än nu anpassade utbildningsutbudet,
            både kursinnehållsmässigt och geografiskt, efter vad studenterna
            väljer.
          </note>
          <note>
            Herr talman! Hur som helst kvarstår frågan. Utbildningsministern
            säger att vi har sparat och att det har medfört problem, men i
            de budgetförslag vi har sett hittills har det inte funnits några
            förslag om att höja studentpengen. Med den utbyggnadstakt som
            regeringen föreslår blir resurserna desamma. Hur kommenterar utbildningsministern
            de negativa rapporterna som jag tidigare räknade upp om lång studietid
            för enskilda studenter, minskade resurser och minskat antal lärartimmar?
          </note>
          <note>
            Anf. 71 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag tror inte att Ulf Nilsson riktigt lyssnade på
            mitt inlägg. Det var ett försök på den korta tid som står till
            förfogande att ärligt och seriöst diskutera de frågor som bl.a.
            Ulf Nilsson tar upp.
          </note>
          <note>
            När det gäller frågan om kvalitet och ersättning per student
            konstaterar jag att efter den Unckelska perioden med stora besparingar
            och efter de besparingar som den socialdemokratiska regeringen
            var tvungen att genomföra på grund av saneringspolitiken vänder
            det nu beträffande ersättning per student. Från
          </note>
          <note>
            1997 och framåt har vi sett en ökning på 10 %. Jag ser det som
            väldigt viktigt - framför allt när det gäller humaniora och samhällsvetenskap
            - att se till att stärka den utvecklingen. Jag vet inte om man
            kan vara så mycket tydligare än så.
          </note>
          <note>
            Kvaliteten är naturligtvis också kopplad till resurser, men den
            är också kopplad till att vi har ett bra utvärderingssystem för
            kvaliteten. Det är här som Ulf
          </note>
          <note>
            Nilsson lite förtvivlat försöker att komma ifrån det som han
            har sagt tidigare. Han har inget genomtänkt system, och jag har
            aldrig fått svar på frågan hur han tänker sig att det ska fungera.
          </note>
          <note>
            Ulf Nilsson har alltid sagt att det ska finnas ett oberoende
            organ - helst stiftelse eller något liknande, gissar jag - som
            ska vara kvalitetsgranskare. Sedan ska Högskoleverket vara den
            statliga myndighet som har hand om examinationsrättigheterna.
            Så ska man då kunna skapa ett system av detta. Hur ska man göra
            med privata utvärderingar som säger att kvaliteten inte är tillräcklig?
            Ska det statliga verket då ta detta ad notam och dra undan examinationsrättigheterna
            eller ska också det statliga verket självt göra en utvärdering?
            Jag hoppas att det är det som Ulf Nilsson menar, därför att detta
            måste vara sammankopplat.
          </note>
          <note>
            Det är detta som är vår tanke med Högskoleverkets ställning som
            en oberoende myndighet, som genomför utvärderingar på bredden
            och som också har sanktionsinstrumentet i sin hand.
          </note>
          <note>
            Jag vågar nästan sätta en liten slant på att Ulf
          </note>
          <note>
            Nilsson, innan mandatperioden är slut, kommer att ställa upp
            på det här systemet. Det går sakta men säkert åt det hållet. Jag
            är väldigt glad över att Per
          </note>
          <note>
            Bill ställer sig bakom det.
          </note>
          <note>
            När det gäller studietidens längd vet jag att prestationsgraden
            - dvs. hur stor del av studenterna som tar poäng under den tid
            de pluggar - i princip har varit oförändrad under hela 90-talet.
            Jag måste säga att jag blev förvånad när jag såg dessa siffror.
            Högskoleutbildningen har utökats med 60 %. Prestationsgraden i
            den tekniska term som den mäts med är i princip oförändrad. Det
            är ett väldigt fint betyg till våra högskolelärare som har jobbat
            mycket bra i perioder med stor dynamik med mycket mer resurser,
            men också med en ersättning som har skurits ned per student. Sammantaget
            har det skett en enorm utveckling av högskolornas ekonomiska möjligheter.
            Man har lyckats bra.
          </note>
          <note>
            Att man har fått längre studietider, Ulf Nilsson, har varit en
            önskvärd effekt av riksdagens arbete. Vi har infört magisterexamen,
            och den har blivit väldigt populär. Många läser mycket längre.
            Jag tycker inte att det hade varit bättre - så ekonomistiskt kan
            man inte se på det hela - om studenterna hade nöjt sig med en
            fil. kand. Detta är den huvudsakliga förklaringen till att studietiderna
            har blivit längre.
          </note>
          <note>
            Yvonne Andersson tycker att utbildningarna ska varudeklareras.
            Det ordvalet kanske vi inte skulle använda om vi hade tänkt efter,
            men jag tycker att det ligger mycket i detta. Varje universitet
            bör varudeklarera sina program. Det är viktigt också i förhållande
            till de grundliga utvärderingar som ska göras av läroforskare.
            Vad vill man nå med utbildningen? Det måste finnas sådana programförklaringar
            på universiteten för varje utbildning som är möjlig att utvärdera.
            Jag hoppas att vi ser en utveckling, när vi nu sätter i gång med
            systemet med Högskoleverket som kvalitetsgranskare, med tydligare
            varudeklarering. Det är en spännande tanke.
          </note>
          <note type="speaker">
            Anf. 72 YVONNE ANDERSSON (kd):
          </note>
          <note>
            Herr talman! Jag tycker att detta var intressant, alldenstund
            som ministern nästan gör den sammanfattning som jag själv hade
            tänkt göra. För att man ska ha möjlighet att fritt få välja sin
            utbildning krävs det också en varudeklaration så att man vet vad
            man ska välja. Har man då gjort sitt val är det upp till studentens
            ansvar att veta om han har fått det som han har valt. Då behöver
            det inte bli något gnäll över utbildningar som man redan från
            början visste att man hade valt. Studenter, liksom vi alla, är
            människor och kan göra felaktiga val. Det behöver inte vara fel
            på utbildningen, men den kan mycket väl vara så att utbildningen
            inte har lett till det som man har tänkt att ägna sitt liv åt,
            men det är en annan sak.
          </note>
          <note>
            Det är viktigt att ha en bra varudeklaration. Det begreppet är
            inte bra, men jag kunde inte komma på något bättre för att förtydliga
            vad jag menade. Det är viktigt med en varudeklaration som ger
            möjlighet att göra egna val där också studenten får ta ansvar
            för sitt val, medan lärosätet får ta ansvar för den utbildning
            som erbjuds i förhållande till den programförklaring som har lämnats.
            Här verkar vi vara överens, och då kan man börja uppmärksamma
            den här frågan.
          </note>
          <note>
            Kvaliteten bör också kopplas till resurser och till uppföljning,
            som också ministern sade. Men kvaliteten måste dessutom kopplas
            till planeringen och genomförandet. Det är då som vi kan se att
            planering och kvalitet hör ihop. Sedan kommer resten efteråt.
          </note>
          <note>
            Kanske kan den här debatten ha bidragit till en fokusering på
            den kopplingen.
          </note>
          <note>
            Anf. 73 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag instämmer i Yvonne Anderssons bedömning. De
            stora och viktiga diskussioner som vi har framför oss gäller kvalitetsfrågorna,
            den pedagogiska förnyelsen, resurserna, men också granskningen
            utifrån, så att vi verkligen vet att de resurser som riksdagen
            anslår används på bästa sätt.
          </note>
          <note>
            Den akademiska friheten är central. Möjligheterna till den egna
            kreativiteten lokalt på högskolorna är själva drivkraften. I utbildningssystemet
            finns det nu nästan inga regleringar kvar. Alla möjligheter finns
            lokalt på högskolorna. Men då blir det också viktigare att vi
            har information om kvaliteten. Särskilt nu när vi har starka högskolor
            i varje län över hela landet måste vi ha ett allomfattande kvalitetsutvärderingssystem.
          </note>
          <note>
            Det går sedan att koppla till att man lokalt är mycket tydlig
            med vad man vill uppnå med utbildningen och att informationen
            till studenterna kopplas till detta.
          </note>
          <note>
            Vad man vill uppnå och vilket resultatet är ska studenterna vara
            medvetna om när de gör sina val.
          </note>
          <note>
            Studenternas val blir allt viktigare, inte minst i ett läge där
            högskolorna framöver verkligen måste se till att arbeta med rekryteringsfrågor.
            Då kommer det naturligtvis att märkas att studenternas val också
            innebär starka ekonomiska drivkrafter för högskolorna. Lyckas
            man inte att attrahera studenter, får man heller inte resurser.
            Det är ett system som Per Unckel införde och som jag faktiskt
            tycker är ett rimligt system. Det fungerar förhållandevis väl.
            Men det får inte ersättas av ett system där det inte är möjligt
            att bygga nya, starka utbildnings- och forskningsmiljöer. Vi hade
            aldrig fått Mälardalens högskola, Högskolan
          </note>
          <note>
            Karlskrona-Ronneby, Högskolan Kalmar, Högskolan
          </note>
          <note>
            Luleå osv. om vi inte hade kunnat ta politiska initiativ för
            att bygga upp starka högkvalitativa och kreativa miljöer som efter
            hand blivit oerhört attraktiva på grund av att de har goda resurser.
          </note>
          <note>
            Det system vi har nu tycker jag är en ganska bra blandning av
            de här ambitionerna.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 2000/01:158 om utbildningsvägar för
            praktiska yrken
          </note>
          <note>
            Anf. 74 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Yvonne Andersson har frågat mig vad jag avser att
            göra för att skapa en rak utbildningsväg för dem som vill lära
            sig ett praktiskt yrke.
          </note>
          <note>
            Vidare anför Yvonne Anderson i sin interpellation att det finns
            en ovilja hos regeringen att skapa vad hon kallar en högre yrkesutbildning.
            Jag skulle tvärtom vilja hävda att det finns en mycket stark vilja
            hos regeringen att göra just detta, och det är en vilja som också
            uttrycks i handling.
          </note>
          <note>
            Frågan i interpellationen bygger på ett resonemang som utgår
            från att satsningen på utbyggnad av högskolan är ensidigt inriktad
            på s.k. teoretisk utbildning. I högskolan finns det dock många
            utbildningar som är yrkesutbildningar och flera av dessa syftar
            till att förbereda för yrken som har en mera praktisk karaktär.
            I Sverige har vi till skillnad från några andra länder samlat
            all högre utbildning i en organisation, högskolan. Det innebär
            att de utbildningar som i andra länder organiserats i en särskild
            yrkeshögskola i vårt land finns inom högskolans ram.
          </note>
          <note>
            Vid sidan av högskolans utbildningar har det utvecklats en ny
            form av yrkesutbildning på eftergymnasial nivå inom försöksverksamheten
            med kvalificerad yrkesutbildning. Denna försöksverksamhet startades
            den 1 juli 1996 och är avsedd att den 1 januari
          </note>
          <note>
            2002 övergå i reguljär form genom inrättandet av en ny utbildningsform
            benämnd kvalificerad yrkesutbildning. Regeringen överlämnade den
            25 januari
          </note>
          <note>
            2001 en proposition till riksdagen som innehåller förslag som
            rör införandet av den kvalificerade yrkesutbildningen.
          </note>
          <note>
            Försöksverksamheten, som har varit framgångsrik i flera avseenden,
            omfattar i dag 12 000 utbildningsplatser. Regeringens avsikt är
            att dimensioneringen av utbildningsvolymen under de kommande åren
            ska ta sin utgångspunkt i en klar efterfrågan från arbetslivet.
          </note>
          <note>
            En viktig del i den kvalificerade yrkesutbildningen är arbetslivets
            medverkan i planering och genomförande av utbildningen. Det finns
            en tydlig koppling mellan efterfrågan i arbetslivet på en viss
            form av utbildning och möjligheterna för utbildningen att godkännas
            för statligt stöd som en kvalificerad yrkesutbildning. Omkring
            en tredjedel av utbildningstiden består av lärande i arbete på
            en arbetsplats. Efterfrågan identifieras främst genom att arbetslivet
            är med och utformar förslag till utbildningar. Utbildningsanordnare
            kan vara statliga universitet och högskolor, enskilda utbildningsanordnare,
            kommuner och landsting. En viktig avsikt med försöksverksamheten
            har varit att pröva möjligheterna att ta till vara en utbildningskapacitet
            som finns i olika delar av samhället.
          </note>
          <note>
            I förhållande till högskolan har försöksverksamheten med kvalificerad
            yrkesutbildning i högre grad rekryterat studerande från gymnasieskolans
            yrkesförberedande utbildningar. Den kvalificerade yrkesutbildningen
            är ett bra alternativ för den som vill gå en kortare utbildning
            på eftergymnasial nivå med klar yrkesprofil. Det betyder inte
            att ansträngningarna för att rekrytera bredare till högskolan
            får stanna av, eller att ambitionen att högskolans utbud ska möta
            arbetslivets efterfrågan får sänkas.
          </note>
          <note>
            Den kvalificerade yrkesutbildningen är en del i en strategi som
            syftar till att ge flera möjlighet till en bra utbildning efter
            gymnasiet. En annan del i denna strategi är att förbättra och
            bredda rekryteringen till högskolan. Regeringen har för avsikt
            att återkomma till riksdagen med förslag om detta under 2001.
          </note>
          <note>
            Den 25 januari 2001 lämnades dessutom ett uppdrag till en särskild
            utredare som innebär att utreda vissa frågor om kortare yrkesutbildningar
            inom högskolan. Utredaren ska vid sin översyn utgå från den yrkestekniska
            högskoleutbildningen, YTH, samt utröna om den kan utvecklas mot
            nya områden utanför det tekniska området och anpassas för nya
            studerandegrupper. Utredaren ska också undersöka behovet av andra
            kortare yrkesutbildningar i högskolan.
          </note>
          <note>
            Uppdraget ska redovisas senast den 15 december
          </note>
          <note>
            2001.
          </note>
          <note type="speaker">
            Anf. 75 YVONNE ANDERSSON (kd):
          </note>
          <note>
            Herr talman! Jag vill först tacka så mycket för svaret som jag
            har fått.
          </note>
          <note>
            Jag måste få nämna att den här interpellationen skrevs och lämnades
            in den 24 november. Det har hänt en hel del på departementet just
            när det gäller yrkesutbildningar sedan dess, och det har vi fått
            höra i svaret här. Bl.a. har regeringen skrivit en proposition
            om en kvalificerad yrkesutbildning som just nu motionsbehandlas
            av oss i partierna, och den utredning som är beställd har också
            gjorts.
          </note>
          <note>
            När jag skrev den här interpellationen handlade det om att man
            från näringslivet och arbetsmarknaden generellt inte upplevde
            att man kunde få försörjning på de yrkesuppgifter som faktiskt
            fanns. Vidare har jag i interpellationen skrivit om alla de ungdomar,
            faktiskt 60-70 %, som inte har ambition, vilja eller ork att gå
            vidare till högre utbildning på universitet och annat.
          </note>
          <note>
            Jag tycker att det är väldigt bra att regeringen har tagit tag
            i frågan om yrkesutbildning, inte enbart som en arbetsmarknadsutbildning
            som den var under en period, utan nu som en kvalificerad yrkesutbildning
            direkt efter gymnasiet. Men nu kommer jag in på det som jag tycker
            är ett problem, nämligen de uppemot
          </note>
          <note>
            20-30 % ungdomar som inte har allmän behörighet till högskolan.
            Vart ska de ta vägen? Det är ofta de som faktiskt hamnar i dessa
            yrken.
          </note>
          <note>
            Jag besökte mjölkföretaget Arla i Linköping och ställde då frågor
            om företaget osv. Jag frågade också vad som är den största svagheten
            i företaget, vad som är mest sårbart för företaget. Jag fick då
            som svar:
          </note>
          <note>
            Det är när vi inte har tillräckligt med yrkeschaufförer, för
            utan yrkeschaufförer som kan åka ut till gårdarna och hämta mjölken
            från lantbrukarnas tankar kommer inte mjölken till mejeriet. Helt
            plötsligt blir skolor, dagis, sjukhus och annat utan mjölk.
          </note>
          <note>
            Jag tar detta som ett exempel på sårbarheten om det inte finns
            kunnigt folk att få till dessa yrken. Om de här yrkeschaufförerna
            dessutom kan ta ett enkelt laboratorieprov eller liknande, kan
            man snabbt se om mjölken är duglig för mejeriet. Om chaufförerna
            inte klarar det utan enbart kör mjölken, innebär det att ett helt
            lass från kanske fem sex gårdar går till spillo om t.ex. någon
            liten kossa har blivit penicillinbehandlad.
          </note>
          <note>
            Jag funderar vidare på hur vi människor är funtade när det gäller
            lärandet. Så här dags på dygnet kan man väl ändå få unna sig en
            och annan utvikning. Jag undrar om vår utbildningsminister är
            särskilt intresserad av att höra hur det är att vara tonårsförälder.
            Det brukar vara något som man inte känner sig motiverad av förrän
            man har fått tonåringar. Men jag tror att han är väldigt intresserad
            av mer kunskap om hur det är att vara småbarnsförälder. Man är
            ju vid olika tillfällen i livet olika motiverad till saker. Ibland
            tycker jag att vi måste tillåta våra gymnasieelever som kanske
            inte har nått högskolebehörighet att vara det också.
          </note>
          <note type="speaker">
            Anf. 76 LARS HJERTÉN (m):
          </note>
          <note>
            Herr talman! I svaret på Yvonne Anderssons interpellation talar
            utbildningsministern nästan uteslutande om kvalificerad yrkesutbildning.
            Det tycker jag är bra. Det är en verksamhet som har fungerat mycket
            bra på försök och som kommer att permanentas efter ett beslut
            här i riksdagen om ett par månader förhoppningsvis. Den bygger
            på en utredning som gjordes av en Volvoanställd, en man som heter
            Rolf Nordanskog. Han arbetade med utbildning på Volvo under många
            år. Han var med och startade industrigymnasiet där och hade då
            mycket stor erfarenhet av vad som krävs både praktiskt och teoretiskt
            för att jobba kvalitativt i industrin och företagsamheten.
          </note>
          <note>
            Vi ska alltså fatta ett beslut här i riksdagen om någon månad.
            Regeringen har något föregripit detta beslut. Jag såg i ett pressmeddelande
            att man redan har förlagt den nya myndigheten till Hässleholm.
            Det stod t.o.m. i perfekt: Myndigheten har förlagts till
          </note>
          <note>
            Hässleholm. Det är lite tveksamt konstitutionellt eftersom beslut
            inte är fattat i riksdagen än, men jag gör ingen stor affär av
            det.
          </note>
          <note>
            Vad gäller dimensioneringen kan jag säga att utbildningsministern
            skriver att utbildningsvolymen under de kommande åren ska ha sin
            utgångspunkt i en klar efterfrågan från arbetslivet. Denna efterfrågan
            finns i dag, och den är mycket stor. Den är större än de 12 000
            platser som anslås just nu. I ett gemensamt uttalande från LO,
            TCO, SACO, SAF och alla fackliga organisationer på båda sidor
            har man sagt att det behövs 25 000 platser redan om några år.
          </note>
          <note>
            Jag vet att det är en ganska dyr utbildning, och man har inte
            råd med allt. Men om dessa jobb är nödvändiga för tillväxt i samhället
            tror jag att det är viktigt att volymen ökar ganska snart från
            dessa
          </note>
          <note>
            12 000 platser.
          </note>
          <note>
            Utbildningsministern säger att en större andel i denna utbildning
            kommer från de yrkesförberedande programmen i gymnasieskolan,
            och det är ganska självklart. Det vore väldigt konstigt om det
            inte vore så. Utbildningsministern säger också att detta kommer
            att bredda rekryteringen till högskolan, och det är bra.
          </note>
          <note>
            Jag skulle vilja fråga hur utbildningsministern ser på denna
            KY-utbildning - om den nu kommer att heta så. Vi har ju inte beslutat
            det heller i riksdagen.
          </note>
          <note>
            Är det ett första steg i en högskoleutbildning? Kan man tillgodoräkna
            sig högskolepoäng på denna utbildning på en del ställen, även
            om det inte gäller alla? Det är många ungdomar och äldre också,
            för den delen, som är intresserade av att man kan räkna högskolepoäng
            så att man inte får börja från början om man vill skaffa sig en
            mer kvalificerad högskoleutbildning.
          </note>
          <note>
            Problemet som finns i dag berörde Yvonne Andersson. Det gäller
            att det finns en hel del som inte kvalificerar sig för kvalificerad
            yrkesutbildning och som inte klarar av att gå igenom gymnasieskolan
            med godkända betyg så att de får allmän högskolebehörighet. Det
            är ett jätteproblem i många gymnasieskolor med t.ex. industriprogrammet,
            där man har haft 1-2
          </note>
          <note>
            förstahandsansökningar då man borde ha haft 20. Det finns en
            industri på orten; alla kan få jobb meddetsamma.
          </note>
          <note>
            Vi har i dag egentligen ingen lärlingsutbildning värd namnet.
            Det är en väldigt låg volym på den. De ungdomar och andra som
            är intresserade av en sådan utbildning bör också ha ett alternativ,
            så att de får ett bra jobb som de kan leva på och försörja sig
            och sin familj på.
          </note>
          <note>
            Jag har en kort fråga som jag berörde. Är det inte dags att redan
            nu titta på om man kan ge denna utbildning en större volym, eftersom
            vi vet att den fungerar och att det finns en efterfrågan?
          </note>
          <note type="speaker">
            Anf. 77 ULF NILSSON (fp):
          </note>
          <note>
            Herr talman! Det är uppenbart så att alltfler är i behov av utbildning
            efter gymnasieskolan. Det är också uppenbart att det blir fråga
            om alltmer skilda typer av utbildningar. I verkligheten finns
            det en hel del kvalificerade utbildningar där man egentligen inte
            har direkt forskarkontakt eller i varje fall inte behöver ha det.
            Det finns social utbildning, omsorgs- och medieutbildningar och
            olika tekniska utbildningar, osv. Nästan alla dessa utbildningar
            ryms i dag i en standardhögskolemodell.
          </note>
          <note>
            Därför är detta första steg till kvalificerad utbildning som
            regeringen nu förelår ett steg i rätt riktning.
          </note>
          <note>
            Men som det ser ut nu är den kvalificerade yrkesutbildningen
            ett litet undantag i svenskt utbildningssystem. Det är 12 000
            platser, och det bygger på att medel söks vid varje tillfälle.
            Man ska som sagt också ha uppnått samma behörighetskrav i sin
            tidigare gymnasieutbildning som om man ska söka till den akademiska
            utbildningen.
          </note>
          <note>
            Jag tror - vi ifrån Folkpartiet är övertygade - att det behövs
            en helt ny eftergymnasial utbildning som ligger någonstans mellan
            gymnasieskolan och högskolan. Jag skulle vara intresserad av att
            höra om utbildningsministern har möjlighet att kommentera om det
            finns några diskussioner inom regeringen om att utveckla en sådan
            skolform.
          </note>
          <note>
            Jag tänker mig en svensk collegevariant - det som kallas fackhögskola
            i Tyskland - dit man ska komma utan att ha fått den fullständiga
            högskolebehörigheten, där man ska kunna komplettera vissa gymnasiestudier
            och också kunna läsa vissa högskolepoäng på a-nivå som man har
            glädje av om man går vidare till högskolan, och där man ska kunna
            få en bra yrkesutbildning.
          </note>
          <note>
            Är utbildningsministern och regeringen intresserade av att utveckla
            en ny utbildningsform någonstans mellan gymnasieskolan och högskolan?
          </note>
          <note>
            Anf. 78 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Om jag börjar med Ulf Nilssons fråga är svaret nej.
            Vi arbetar just med - det ligger en proposition på riksdagens
            bord - denna form. Vi tänker inte lägga fram en proposition om
            en ny form av eftergymnasial utbildning, utan vi har lagt fram
            en proposition om kvalificerad yrkesutbildning som jag menar kan
            bli ett väldigt fint instrument för att fånga upp just dem som
            Yvonne Andersson talar om, dvs.
          </note>
          <note>
            väldigt många inte minst ungdomar som har en drivkraft när det
            gäller att studera vidare för att få ett intressant arbete och
            som inte primärt kommer att söka sig till högskolan.
          </note>
          <note>
            Den kvalificerade yrkesutbildningen, som i praktiken är ett slags
            mellanform, innebär att man får den extra kicken för att söka
            sig vidare. Man går en eftergymnasial utbildning med hög kvalifikationsgrad
            och det finns, som det ser ut under försöksperioden, mycket goda
            möjligheter att få ett bra arbete.
          </note>
          <note>
            Det är dessutom en kvalificerad yrkesutbildning som är väldigt
            flexibel, som kan samverka med många olika aktörer och som till
            stor del samarbetar med högskolan. Om det är högskoleutbildning
            får man också tillgodoräkna sig poäng. Som svar till Lars
          </note>
          <note>
            Hjertén kan jag säga att man naturligtvis inte får göra det om
            det inte är en högskoleutbildning. Men dörren till senare högskoleutbildning
            öppnas därmed.
          </note>
          <note>
            Företagsamhet, där en tredjedel är förlagd till företagen, ingår.
            Det finns andra typer av utbildningsformer som gör att man kan
            få en mix som ger ett väldigt fint djup, som ger en väldig närhet
            till arbetsmarknaden och som förbereder en för att senare i livet
            kanske återkomma till högre utbildning.
          </note>
          <note>
            Så någon ny form, Ulf Nilsson, förutom den som vi nyss har presenterat
            i en proposition till riksdagen, ska jag ärligen säga att vi inte
            planerar.
          </note>
          <note>
            Ulf Nilssons inlägg antyder att det är ett antal utbildningar
            som nu ligger på högskolenivå som Ulf
          </note>
          <note>
            Nilsson skulle vilja ta därifrån. Det antyds också i det högskolepolitiska
            program som Folkpartiet har lagt fram. Vad är det för utbildningar
            som skulle tas bort från högskolan? Jag tycker att det finns mycket
            goda exempel - t.ex. sjuksköterskeutbildningen, som ligger inom
            högskolefamiljen och snart tar steget till att bli helt statlig
            men som har vandrat vägen in i den akademiska familjen och därmed
            också har fått en väldigt fin kvalitetshöjning under 90-talet.
            Det är en behövlig kvalitetshöjning, skulle jag vilja säga. Det
            återstår fortfarande en del, men det har varit en formidabel utveckling
            under 90-talet på sjuksköterskeutbildningarna. Det grundar sig
            i en praktiskt verksamhet som blir alltmer kompetens- och kunskapstung.
            Det kommer nya kunskaper och nya insikter, både av teoretisk och
            praktisk art, som en blivande sjuksköterska måste ha. Det är ett
            bra exempel på att vårt grundläggande system med att högre utbildning
            finns inom högskolan är ett väldigt fint system. KY
          </note>
          <note>
            blir ett komplement som jag tror har väldigt fina utsikter att
            fungera väl.
          </note>
          <note>
            Jag tycker att Yvonne Andersson har en viktig poäng när det gäller
            frågan om kraven på allmän behörighet till kvalificerad yrkesutbildning.
            Det kan naturligtvis vara så att man inte har allmän behörighet
            men ändå skulle vara väl lämpad och egentligen har kompetensen
            för en KY-utbildning. Det finns också möjlighet att göra undantag
            om bedömningen görs att den person som söker har kompetensen,
            vilket egentligen också finns för högskoleutbildning. Högskolan
            har ju möjlighet att själv göra en bedömning av om den sökande
            har skaffat sig den kunskap som behövs på annat sätt än via den
            formella utbildningsvägen.
          </note>
          <note>
            Det är riktigt.
          </note>
          <note>
            Vi får följa detta för att se om det finns för mycket rigiditet
            eller inte. Jag tycker liksom Yvonne Andersson att det måste finns
            en öppen väg in i kvalificerad yrkesutbildning.
          </note>
          <note type="speaker">
            Anf. 79 YVONNE ANDERSSON (kd):
          </note>
          <note>
            Herr talman! Det sista gladde mig oerhört. Jag har läst mig till
            att det ska gå att hitta vägar att validera kunskap. För att knyta
            ihop Arlas behov av yrkeschaufförer med utbildningsministerns
            kanske inte jättestarka intresse för kunskaper när det gäller
            att vara tonårsförälder just nu skulle jag vilja säga att det
            ytterst handlar om att möta samhälleliga behov med möjligheter
            för individen att vid lämplig tidpunkt i lämplig form kunna förkovra
            sig allteftersom kunskapen behövs.
          </note>
          <note>
            Jag tror att många som skulle börja på denna kvalificerade yrkesutbildning
            kanske inte tycker att namnet är det allra viktigaste utan formen,
            vilken har visat sig vara väldigt framgångsrik. Möjligtvis kan
            vi se att det blir för få platser jämfört med behovet. Jag tror
            att många skulle kunna inhämta kunskap därför att de blir så motiverade.
            När de är ute på sina olika arbetsplatser och tränar på ett visst
            moment i utbildningen inser de att det behövs mer kunskaper i
            engelska, svenska osv.
          </note>
          <note>
            Vad jag skulle vilja skicka med och som jag tycker är den springande
            punkten är att porten till den kvalificerade yrkesutbildningen
            inte blir så snäv att unga människor som vill komma någonstans
            med sitt liv, som alltså vill hitta den raka väg som jag frågar
            efter i interpellationen, stängs ute. Priset på inträdesbiljetten
            till den kvalificerade yrkesutbildningen får inte bli högre än
            att de allra flesta har råd att betala den, för att använda en
            annan metafor.
          </note>
          <note>
            Detta skulle jag vilja skicka med redan nu när man kanske gör
            de slutliga direktiven. Jag hoppas naturligtvis att regeringen
            och ministern tar hänsyn till de motionssvar som vi kommer att
            skicka. Jag hoppas att man kanske ser över frågan om behörighetsvillkoren
            när det gäller den kvalificerade yrkesutbildningen och inte gör
            inträdesbiljetten dyrare än att unga människor har råd att betala
            när de har kompetens och förmåga att klara utbildningen på ett
            gott sätt.
          </note>
          <note>
            Tack för debatten.
          </note>
          <note type="speaker">
            Anf. 80 LARS HJERTÉN (m):
          </note>
          <note>
            Herr talman! Det är en positiv debatt. Vi är i stort sett överens,
            åtminstone om principerna. Det gläder mig som moderat och borgerlig
            företrädare, därför att när denna utredning lades fram var socialdemokraterna
            mycket kritiska. Sedan bytte den socialdemokratiska regeringen
            fot, vilket jag tycker är jättebra. Man har lanserat en försöksverksamhet
            som nu kommer att permanentas. Om den är vi i stort sett överens.
            Vi ska inte diskutera detaljerna här, eftersom vi ska fatta beslut
            om några veckor, och därför är det inte någon större idé att gå
            in på alla detaljer.
          </note>
          <note>
            Utbildningsministern säger att denna utbildning ska vara flexibel.
            Det är riktigt. Den kan anpassas efter elevernas behov och efter
            arbetsmarknadens behov. Den kan startas och läggas ned beroende
            på ett behov vid ett visst tillfälle. Det står att den ska vara
            tvåårig. Det är inte nödvändigt att man ska följa det strikt,
            utan den kan vara något längre eller eventuellt något kortare.
            Hur praktiken ska bedrivas får avgöras från fall till fall. Det
            är inte säkert att praktiken ska vara vid ett tillfälle. Det är
            förmodligen bättre om man har praktik varvad med teoretisk utbildning.
          </note>
          <note>
            Det enda som utbildningsministern inte gick in på var volymen.
            Och jag har viss förståelse för att vi inte kan få något löfte
            från regeringen om en högre volym. Men nog vore det bra att redan
            nu säga att behovet finns för en betydligt högre volym. Det är
            alla inom arbetsmarknaden verksamma parter överens om.
          </note>
          <note type="speaker">
            Anf. 81 ULF NILSSON (fp):
          </note>
          <note>
            Herr talman! Utbildningsministern gav ett rakt besked när det
            gällde huruvida man ska utveckla den kvalificerade yrkesutbildningen
            i den riktning som jag föreslog, nämligen att det inte var aktuellt.
            Jag tycker att det är synd. Visserligen har det beslutats om en
            ny utbildning, och Folkpartiet är till 80-90 %
          </note>
          <note>
            positivt till detta förslag, men samtidigt vill vi ta flera steg
            till en utveckling av den här mellanutbildningen som vi är övertygade
            om behövs, nämligen en svensk collegevariant.
          </note>
          <note>
            Jag tycker att det är glädjande att utbildningsministern har
            hunnit läsa Folkpartiets högskolepolitiska program, och vi kanske
            kan få fler tillfällen att komma tillbaka och diskutera förslag
            i det.
          </note>
          <note>
            Men utbildningsministern frågade vilka nuvarande utbildningar
            som Folkpartiet skulle kunna tänka sig att lägga ut på en sådan
            här icke forskningsanknuten mellanutbildning. Jag tror att det
            vore bra om många utbildningar inte hade krav på sig att vara
            forskningsanknutna. Jag tror också att det vore bra om människor
            kunde välja mellan en yrkesutbildning och en utbildning som ger
            möjligheter till att fortsätta att forska. Och det finns faktiskt
            flera utbildningsområden där man kan tänka sig både-och. Det finns
            t.ex.
          </note>
          <note>
            i dag en utmärkt journalistutbildning på folkhögskolan i Skurup.
            De journalister som utbildas där har lika lätt att få jobb som
            de journalister som har gått på
          </note>
          <note>
            Journalisthögskolan. Men de har inte möjlighet att forska utan
            att först gå på högskolan. Och jag tror att vi behöver den här
            variationen av olika mer eller mindre akademiskt anknutna nivåer
            där båda har hög status. Det kan gälla många andra områden också,
            vård, omsorg, osv.
          </note>
          <note>
            Herr talman! Sammanfattningsvis hoppas jag att vi kommer att
            återkomma till denna diskussion om en ny svensk utbildning som
            har beröringspunkter med gymnasiet med möjlighet att komplettera
            och som är en inkörsport i högskoleutbildning.
          </note>
          <note>
            Anf. 82 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det är roligt att det är en så pass god uppslutning
            kring formen kvalificerad yrkesutbildning. Det är egentligen bara
            Folkpartiet som har idéer om något annat. Vad är inte lätt att
            utröna. Om jag ska vara ärlig så är det inte det heller när man
            läser hela det högskolepolitiska programmet som Ulf Nilsson antagligen
            står bakom. Det handlar om privatiseringar av högskolor och om
            minskat allmänt inflytande på högskolan. Jag är inte så imponerad.
          </note>
          <note>
            Den volym på den kvalificerade yrkesutbildningen som vi har föreslagit
            i budgetpropositionen och i
          </note>
          <note>
            KY-propositionen är den volym som vi bedömer är rätt i det här
            läget. Jag tror att det är klokt att inte expandera den för hastigt,
            så att den får chansen att nu verkligen etablera sig som en permanent
            utbildningsform. Men jag vill säga att jag ser en väldigt fin
            potential för den i framtiden så väl som den har fungerat. Man
            kan säga att det är ett exempel på hur det kan komma goda saker
            ur flera regeringars initiativ och engagemang.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 2000/01:160 om högskoleutbildning
          </note>
          <note>
            Anf. 83 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Yvonne Andersson har frågat mig om vilka åtgärder
            jag avser att vidta för att säkerställa att lärarledd undervisning
            ges i tillräcklig omfattning vid universitet och högskolor.
          </note>
          <note>
            Yvonne Andersson har samtidigt i en annan interpellation frågat
            mig om vilka åtgärder jag avser att vidta för att kvalitetssäkra
            högskoleutbildningen. I
          </note>
          <note>
            mitt svar på denna interpellation pekar jag bl.a. på det omfattande
            kvalitetssäkringssystem som finns i högskolan. Riksdagens revisorer
            har emellertid i rapporten Resursanvändningen inom högskolans
            grundutbildning framhållit att regeringen inte har formulerat
            något mål för undervisningstätheten och att det saknas enhetliga
            mått för att följa upp denna.
          </note>
          <note>
            En viktig fråga vid uppföljning och utvärdering av utbildningen
            är vilka nyckeltal som bör användas.
          </note>
          <note>
            Mot denna bakgrund har regeringen valt att låta några universitet
            och högskolor ingå i en försöksverksamhet under 2001, och därefter
            ska de till Regeringskansliet
          </note>
          <note>
            (Utbildningsdepartementet) redovisa förslag till nyckeltal avseende
            den grundläggande högskoleutbildningen. Nyckeltalen ska bl.a.
            ge ett mått på undervisningstiden per helårsstudent på olika utbildningsnivåer
            och inom olika utbildningsområden.
          </note>
          <note>
            Olika beräkningssätt ska analyseras, och för- och nackdelar med
            olika nyckeltal bör anges. Resultatet av denna försöksverksamhet
            kommer att ligga till grund för ett ställningstagande till om
            krav på redovisning av undervisningstid ska införas.
          </note>
          <note>
            I betänkandet Resurser för högskolans utbildning
          </note>
          <note>
            (SOU 1992:44) angav 1989 års högskoleutredning beräkningsschabloner
            för antalet timmar per grupp och vecka inom grundutbildningen.
            Basnivån föreslogs vara nio timmar per grupp och vecka. Det bör
            observeras att detta var ett utredningsförslag som aldrig genomfördes.
          </note>
          <note>
            Beroende på ämnets karaktär och nivå har utbildningar vid universitet
            och högskolor olika uppläggning och pedagogik. Vissa utbildningar
            har en stor andel bunden undervisning, medan andra utbildningar
            till en större del består av självstudier. En modell för kvalitetssäkring
            i högskolan med centralt fastställda minsta antal undervisningstimmar
            i olika ämnen vore inte bra. Riksdag och regering har inte heller
            ställt sig bakom ett sådant synsätt på kvalitet i högre utbildning.
            Kvaliteten i högskoleutbildningen är ett ansvar för lärare, studenter
            och lärosätet och säkras ytterst genom den nya struktur där Högskoleverket
            ska utvärdera all högskoleutbildning.
          </note>
          <note>
            Utredningen om högskolans styrning har nyligen lagt förslag om
            en justering av ersättningsbeloppen per student inom olika områden.
            Då detta utredningsbetänkande för närvarande remissbehandlas är
            jag inte nu beredd att ta ställning till förslaget.
          </note>
          <note type="speaker">
            Anf. 84 YVONNE ANDERSSON (kd):
          </note>
          <note>
            Herr talman! Tack utbildningsministern för svaret.
          </note>
          <note>
            I den här frågan fokuseras faktiskt den låga tilldelningen i
            fråga om studentpengen. Den har sjunkit, och vi har tidigare i
            debatten här i kväll hört att dessa ersättningsnivåer möjligtvis
            kan ökas på och möjligtvis kan förändras i kommande budgetarbete,
            och det är glädjande.
          </note>
          <note>
            Vad vi också har lyft fram här, och det gör också ministern i
            sitt svar, är att det finns väldigt mycket variation i hur man
            lägger upp undervisningen på kurser. En del har mycket lärarbunden
            tid med interaktion mellan studenter och lärare. Andra har mindre.
          </note>
          <note>
            En del har laborationer, andra seminarier, föreläsningar etc.
            Jag tror att det är en frihet som är väldigt viktig.
          </note>
          <note>
            I frågan i min interpellation lyfter jag fram studentpengen och
            hur liten den är. Men jag frågar också vilka åtgärder utbildningsministern
            kan tänka sig att vidta för att säkerställa att det finns tid
            för interaktion mellan studenter och lärare. Det här tror jag
            är viktigt i ett sammanhang där vi också talar om distansutbildning
            i rätt hög grad. Var går smärtgränsen mellan distansutbildning
            och fast utbildning på orten? När är det dags för en student att
            bestämma sig för att flytta?
          </note>
          <note>
            När kan man lösa det här via Internet?
          </note>
          <note>
            Det finns många meningar om detta, men en sak är säker. Det är
            att de människor som arbetar på lärosätet vet hur mycket de behöver
            erbjuda i t.ex. interaktionstid för att känna arbetstillfredsställelse.
            De har ofta ett mått för det här. De känner vad som behövs i fråga
            om kontakter, i föreläsningar, seminarier och kontinuerliga kontakter
            med studenterna för att undervisningen ska gå hem. Vi vet av bl.a.
            amerikanska utredningar och av forskning att det finns en nivå
            av lärarinterakation som måste till för att den enskilde studenten
            ska lära optimalt och utveckla kunskaper.
          </note>
          <note>
            Den nivån vill vi väl upprätthålla?
          </note>
          <note>
            Nåväl, jag frågar utbildningsministern om åtgärder, men jag gör
            ju inte det utan att ha funderat ut en tänkbar åtgärd själv. Den
            vill jag nu lyfta fram. Kan ministern tänka sig att lärosätena
            får ha t.ex. ett eget kapital för att få möjlighet att finansiera
            det här och öka sin frihet? Jag funderar lite grann på den erfarenhet
            som jag mötte när jag var i Australien. Där betalades det ut pengar
            från den statliga myndigheten redan i förskott för att kapitalet
            skulle kunna ge en viss avkastning. Så fanns det frihet för lärosätet
            att bestämma när under året pengarna skulle användas samt hur
            mycket som skulle användas och var.
          </note>
          <note>
            Vad jag egentligen är ute efter är alltså huruvida det kan finnas
            en möjlighet - det gäller även funderingar om att det, som jag
            har förstått, finns en möjlighet med vissa restriktioner - att
            på något vis tillskapa en egen bas som genom att det finns disponibla
            medel kan påverka möjligheten att förbättra kvaliteten vid olika
            tillfällen när så behövs.
          </note>
          <note type="speaker">
            Anf. 85 PER BILL (m):
          </note>
          <note>
            Herr talman! Jag ska hålla mig till själva interpellationen och
            inte till de nya förslag som nu väcks av Yvonne Andersson.
          </note>
          <note>
            Visst kan vi oroa oss för situationen på vissa ställen. Framför
            allt hör vi ju i debatter att åtta timmar har blivit sju timmar,
            som har blivit sex timmar, som har blivit fyra timmar, som har
            blivit tre timmar. Man får verkligen intrycket att nu är det kris
            och katastrof.
          </note>
          <note>
            Jag tror att det här är ett ganska trubbigt mått. Det är ett
            mått som vi bör använda. Det ger en signal. Men det är också ett
            trubbigt mått för vad som händer ute på universitet och högskolor.
          </note>
          <note>
            Jag tror inte att Yvonne Andersson vill att vi ska lagstifta
            om att man ska träffa sin professor ett visst antal minuter per
            år eller att man ska ha lärarledd undervisning ett visst antal
            minuter per år eller något sådant. Det är oerhört viktigt för
            den akademiska friheten, också för kreativitet och utveckling,
            att man faktiskt kan ha en mångfald, en olikhet och en pluralism.
            Ett så grovt mått som antalet timmar då man har lärare tror jag
            att vi i det längsta ska försöka undvika att ta som intäkt för
            att här i riksdagen fatta beslut.
          </note>
          <note>
            Möjligen kan vi använda det som en av många måttstockar för att
            se vad som händer och sker ute på universitet och högskolor.
          </note>
          <note>
            Jag kan bara ta några exempel. Yvonne Andersson var delvis inne
            på vad som händer med distansutbildningen. Jag tror att det absolut
            sämsta som skulle kunna hända var att vi försökte gissa vad som
            kommer att hända och sedan försökte göra ett regelverk, ett ramverk,
            omkring detta. Min gissning, baserat på en del egen erfarenhet,
            är att visst är det kul, bra och trevligt med distansutbildning.
            Men när man har haft det ett tag vet man också att om man inte
            träffar sina lärare och om man inte, fram för allt kanske, träffar
            den grupp som man studerar med, missar man oerhört mycket.
          </note>
          <note>
            Min gissning, som inte ska användas för att hitta på något regelverk,
            är att mycket av distansutbildningen i framtiden kommer att fungera
            på det sättet att man först träffar gruppen och skaffar sig ett
            nätverk. Sedan har man en hel del av sin distansutbildning. Sedan
            träffas man kanske igen. Sedan har man ytterligare distansutbildning
            och sedan en gemensam avslutning. Det är en form av distansutbildning
            som jag redan ser växa fram. En annan form är att man skaffar
            sig det bästa av det bästa från världens alla universitet och
            får ett antal timmar av högkvalitativ undervisning utifrån.
          </note>
          <note>
            Om båda de här metoderna skulle man kunna säga att de är väldigt
            snåla när det gäller det antal minuter som man faktiskt träffar
            en professor. Samtidigt kan de vara oerhört viktiga byggstenar
            i vårt framtida kunskapssamhälle. Det är bara en liten varning
            om att ta trubbiga instrument med flera nypor salt.
          </note>
          <note>
            Anf. 86 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det här var två inlägg som jag känner stor respekt
            för. De gäller inte minst detta att utbildningen inom högskolan
            naturligtvis är av en annan karaktär än den utbildning som vi
            har på gymnasienivå. Här måste vi tillåta en helt annan variation.
          </note>
          <note>
            Ibland blir beskrivningen sådan, det blir ofta så i debatter
            som blir aktuella, att man skapar bilder som inte alls stämmer
            överens med verkligheten.
          </note>
          <note>
            Grundbulten gjorde 1992 en undersökning om hur det verkligen
            stod till i början av 90-talet. Ibland låter det som att vi i
            början av 90-talet hade lektioner åtta timmar om dagen fem dagar
            i veckan i humaniora. De beskriver: För närvarande är resurserna
            i undervisningen så små att man högst kan erbjuda studenterna
          </note>
          <note>
            4-5 timmar per vecka. Det var alltså 1992. Det påminner väldigt
            mycket om situationen i dag. Det har varit besparingar och det
            är fortfarande få timmar per vecka.
          </note>
          <note>
            Det är också ett sätt att lära sig, ett sätt att hantera kunskap,
            som det handlar om. Ibland hör jag några säga att det har införts
            lärarlösa timmar på högskolan.
          </note>
          <note>
            Vi måste alla hjälpas åt att beskriva en utbildning som det den
            verkligen är. Det ligger ett stort ansvar på de enskilda individerna
            att själva lära sig att skaffa kunskap. Det ingår i själva utbildningsformen.
          </note>
          <note>
            Jag håller helt och hållet med Yvonne Andersson om vikten av
            lärarkontakten. Det kan ske på olika sätt. Beträffande storföreläsningen
            kan sägas att om det är 250 som lyssnar eller 350 som lyssnar
            är det ingen stor kvalitetsskillnad. Möjligheten till interaktion
            med läraren är väldigt liten i vilket fall som helst.
          </note>
          <note>
            Däremot blir möjligheten att vid uppsatsskrivande eller i samtal
            med lärarna få vidareutvecklas som student i det egna arbetet
            väldigt viktig. Seminarieformen är ett väldigt viktigt sätt att
            utveckla sina egna kunskaper.
          </note>
          <note>
            Resurserna är alltså viktiga. Det är viktigt att det finns tillräckligt
            med resurser för att kunna bedriva utbildning i den här varierade
            formen. Men man ska inte göra detta genom att fastställa miniminivåer
            i form av ett visst antal timmar. Då kommer vi alltför mycket
            bort från den högre utbildningens idé och metod.
          </note>
          <note>
            Här tror jag att vi är ganska överens. Vi har ju i en tidigare
            debatt också noggrant diskuterat resursutvecklingen. Vi kan konstatera
            att vi är inne i en glädjande period av ökade resurser per student.
            Jag kommer att arbeta för att fortsätta öka dessa resurser per
            student för att kvaliteten ska sättas i främsta rummet.
          </note>
          <note type="speaker">
            Anf. 87 YVONNE ANDERSSON (kd):
          </note>
          <note>
            Herr talman! Jag vill gärna säga att egentligen ligger det här
            i linje med det som vi tidigare debatterade om den s.k. varudeklarationen.
            Det här vill jag gärna uppmärksamma. Om tre timmar, som var det
            som kom fram, kunde vara en kritisk gräns så vill jag uppmärksamma
            den debatten. Jag vill också uppmärksamma debatten omkring det
            här med tiden för den fasta undervisningen kontra distansutbildning.
          </note>
          <note>
            Jag tror helt och fullt på att inte lagstifta om något tak. Däremot
            ska man vara tydlig med friheten och acceptansen för att det kan
            skilja sig åt på olika håll.
          </note>
          <note>
            Med det tycker jag att vi har lyft de här frågorna på det sätt
            som jag hade hoppats. Jag tackar så mycket.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 2000/01:240 om avgifter från utländska
            studenter
          </note>
          <note>
            Anf. 88 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Yvonne Andersson har frågat mig om jag avser att
            ändra nuvarande regler så att svenska universitet får möjlighet
            att ta emot avgifter från utländska studenter som inte kommer
            från EU-länder.
          </note>
          <note>
            Det finns många och starka skäl att öka rörligheten för studenter.
            Ett ökat internationellt samarbete är en förutsättning för att
            underlätta lösningar på globala problem. Universitet och högskolor
            har en central roll i detta sammanhang, både som skapare och förmedlare
            av kunskap och kompetens och som centrum för värderingsdiskussioner.
            En ökad mobilitet ger studenterna nya kunskaper och erfarenheter,
            en förståelse för andra kulturer och inte minst en vidgad framtida
            arbetsmarknad. Utbytet fyller också en viktig funktion i kvalitetsutvecklingen
            av högre utbildning genom att studenter och lärare som en tid
            byter lärosäte kan jämföra intryck och överföra nya idéer och
            sätt att arbeta.
          </note>
          <note>
            Den svenska högskolan har ett omfattande internationellt samarbete
            och utbyte inom grundutbildning, forskarutbildning och forskning.
            Antalet svenska studenter som studerar utomlands med studiemedel
            har tiodubblats på tio år tack vare de generösa regler för studiemedel
            som numera gäller vid studier utomlands.
          </note>
          <note>
            Jag anser att det är viktigt att intensifiera detta samarbete
            och utbyte och att öka andelen utländska studenter i den svenska
            högskolan. Utländska studenter har mycket att erbjuda den svenska
            högskolemiljön, bl.a. när det gäller förståelse för andra kulturer
            och att främja kvaliteten i undervisningen. Det är också värdefullt
            för Sverige att unga människor från andra länder får goda kunskaper
            om och kontakter med vårt land. Den svenska arbetsmarknaden har
            i dag ett stort behov av att rekrytera välutbildade personer,
            inte minst personer med stor kännedom om internationella förhållanden
            och marknader.
          </note>
          <note>
            Utredningen Advantage Sweden - Insatser för ökad rekrytering
            av utländska studenter till den svenska högskolan (SOU 2000:92)
            har genomfört ett omfattande arbete för att undersöka förutsättningarna
            för att öka antalet studenter från andra länder i Sverige. Utredningen
            konstaterar bl.a. att Sverige har goda förutsättningar att ta
            emot fler utländska studenter. Vi har en väl utbyggd högskola
            och ett gott rykte som utbildnings- och forskningsnation. Svenska
            universitet och högskolor har stor erfarenhet av internationellt
            samarbete, och undersökningar visar att de utländska studenterna
            uppfattar mottagandet, studieformen och kvaliteten i den svenska
            utbildningen mycket positivt.
          </note>
          <note>
            Att avgiftsbelägga studierna för studenter som kommer från länder
            utanför EU riskerar för det första att motverka syftet att öka
            andelen utländska studenter i Sverige. Många av de utländska medborgare
            som studerar i Sverige kommer dessutom från de öst- och centraleuropeiska
            länder som just nu förhandlar om medlemskap i Europeiska unionen.
            När dessa länder blir EU-medlemmar, vilket jag hoppas ska ske
            inom en snar framtid, skulle det mot bakgrund av EG:s förbud mot
            diskriminering på grund av nationalitet inte längre vara tillåtet
            att ta ut avgifter av dessa studenter.
          </note>
          <note>
            För det andra skulle en avgiftsbeläggning av vissa utländska
            studenter innebära en uppdelning av studenter i olika kategorier
            med svårbedömda effekter för studenter och lärosäten.
          </note>
          <note>
            Det är därför inte aktuellt att bryta principen om att utbildning
            vid svenska universitet och högskolor är avgiftsfri för studenterna.
          </note>
          <note type="speaker">
            Anf. 89 YVONNE ANDERSSON (kd):
          </note>
          <note>
            Herr talman! Vad jag pekar på här är att det finns många studenter
            som läser utomlands och som får låna av svenska staten. Det finns
            också många studenter från andra länder som läser här, precis
            som utbildningsministern på ett bra sätt har beskrivit i sitt
            svar. Men vad jag försöker se är hur det blir framöver. Jag ser
            det som orimligt att ett litet land som
          </note>
          <note>
            Sverige ska kunna stå för utbildning till alla, till hela världen.
            Vi befinner oss på en global utbildningsmarknad, skulle jag vilja
            säga, där det handlar om att svenska lärosäten helt enkelt ska
            ges möjligheter att konkurrera på lika villkor.
          </note>
          <note>
            Inom EU är inte detta aktuellt. Där finns redan överenskommelser
            som säger att ingen från ett EU-
          </note>
          <note>
            land ska behöva betala mer än vad det egna landets studenter
            betalar. Som vi vet är all utbildning avgiftsfri i vårt land.
          </note>
          <note>
            Jag funderade på de här frågorna under min studieresa till Australien
            och Nya Zeeland. Där fanns det väldigt många människor från främst
            Ostasien som sökte sig till lärosäten för att få utbildning därför
            att de olika utbildningarna saknades i det egna landet.
          </note>
          <note>
            Herr talman! Då funderade jag så här: När det finns diktaturer
            där man inte känns vid det demokratiska utbildningssystem som
            vi har, där man inte känns vid det innehåll vi kan ge dessa länder
            - är det inte en oerhörd möjlighet att få hjälpa till, att vara
            med och förändra, att tillåta dessa ungdomar att komma till vårt
            land, få utbildning och kunna starta utbildningar i sina hemländer?
          </note>
          <note>
            Många av de här länderna är mycket kapitalstarka.
          </note>
          <note>
            Jag fick själv en förfrågan vid ett tillfälle om vi kunde ta
            emot 200 kineser. Ni får betalt vad ni än önskar om vi får dem
            utbildade, hette det. Då får man naturligtvis säga som Linköpings
            universitet fick göra vid en förfrågan för en tid sedan: Nej,
            vi kan inte det. Taket var redan nått, och det fanns studenter.
          </note>
          <note>
            Vad jag talar om är det som egentligen redan är tillåtet i vårt
            land på olika sätt, nämligen uppdragsutbildning - att ha möjlighet
            att erbjuda andra länder som inte har moderna utbildningssystem
            en utbildning för sina ungdomar som sedan kan användas till förmån
            för de länder som behöver utveckla sina system.
          </note>
          <note>
            Men det handlar faktiskt också om vad vi behöver i vårt land.
            Vi har numera inte särskilt mycket stål och järn som kan säljas
            och exporteras till andra länder. Vad har vi som kan göra att
            vi får ett ökat flöde av intäkter till landet? Jo, vi har, precis
            som ministern sade tidigare, oerhört god utbildning och god forskning.
            Kunskap är i dag en kapitalvara, och då tror jag att vi ska erkänna
            det - utan att för den skull göra våld på tanken att våra och
            EU:s invånare ska få den avgiftsfritt. Där finns andra avtal om
            utbyte och annat, men det är inte det detta handlar om.
          </note>
          <note>
            Jag får återkomma till det, men jag skulle ändå vilja ha en reaktion
            på detta.
          </note>
          <note type="speaker">
            Anf. 90 PER BILL (m):
          </note>
          <note>
            Herr talman! Jag tycker att detta är en intressant interpellation
            som tar upp en frågeställning som det inte är alldeles enkelt
            att säga ja eller nej till. Jag tror att vi alla är överens om
            att det är viktigt att få hit fler utländska studenter, att göra
            Sverige till en mycket intressant del av det globala utbildningssamhället.
          </note>
          <note>
            Hur stimulerar man då utländska studenter att komma hit? Hur
            stimulerar man universitet och högskolor att aktivt försöka rekrytera
            individer från jordens alla hörn så att man kan skapa just den
            mix av studenter som kanske egentligen är en spegling av deras
            framtida arbetsplatser, dvs. en ganska global arbetsplats? Hur
            gör man detta?
          </note>
          <note>
            Jag är inte alldeles säker. Det kan verka väldigt enkelt att
            säga att det är klart att man föredrar att det är gratis. Då kommer
            flera hit. Samtidigt är jag inte säker på att universitet och
            högskolor har riktigt de åsikterna och att de rekryterar aktivt.
            Dessutom är jag inte säker på att alla utländska studenter sätter
            Uppsala eller Lund före något välrenommerat ställe i
          </note>
          <note>
            England eller Tyskland därför att det är avgiftsfritt här.
          </note>
          <note>
            Vi vet att England har en mycket tydlig strategi.
          </note>
          <note>
            Tony Blair säger att var fjärde student som studerar utomlands
            ska studera i Storbritannien. Här är det verkligen fråga om att
            satsa på Storbritannien när det gäller "hjärnexport".
          </note>
          <note>
            Jag tycker att det är ett intressant svar. Men på slutet, i "för
            det andra"-stycket, tror utbildningsministern att detta skulle
            innebära en uppdelning av studenter i olika kategorier med svårbedömda
            effekter för studenter och lärosäten.
          </note>
          <note>
            Jag kan inte motsäga detta, men jag skulle vilja säga att jag
            tror att dagens system ger en möjlighet att i stället för att
            integreras i de stora grupperna hittar kreativa universitet och
            högskolor på olika sätt att göra uppdragsutbildning. De åker i
            väg utomlands och håller utbildning, startar ett företag och håller
            utbildning eller håller utbildning genom att de anställda är konsulter.
            Vi ska veta att det finns en kreativitet på alla sidor för att
            faktiskt kunna åstadkomma lite export av svensk hjärnkraft. Jag
            är inte övertygad om att allt talar för att det nuvarande systemet
            faktiskt är det bästa.
          </note>
          <note>
            Det är en oerhört intressant diskussion. Vi vill ju att svenska
            universitet och högskolor ska vara internationella platser för
            att skaffa sig en spetsutbildning för att kunna jobba var som
            helst i världen. Det måste vara det viktiga.
          </note>
          <note>
            Om vi tror att 30 eller 40 % av alla dem som går på universiteten
            i framtiden består av utländska studenter blir det fråga om mycket
            pengar. Vi kommer att få frågorna. Vi kommer att se konkurrens
            från
          </note>
          <note>
            Storbritannien och andra. Det är bra att frågan kommer upp, och
            det är väldigt bra om den kan diskuteras på ett klokt och försiktigt
            sätt. Det är svåra frågor.
          </note>
          <note type="speaker">
            Anf. 91 BRITT-MARIE DANESTIG (v):
          </note>
          <note>
            Herr talman! Jag vill börja med att slå fast att jag tycker att
            det är oerhört berikande när studenter från olika länder och kulturer
            möts. Det är naturligtvis värdefullt om alltfler utländska studenter
            väljer att läsa i Sverige. Det är också väldigt glädjande att
            det är så många som 27 000-35 000 - vi vet inte riktigt -
          </note>
          <note>
            svenska studenter som har valt att läsa kortare eller längre
            tid utomlands - mycket tack vare ett generöst studiestödssystem.
          </note>
          <note>
            Jag är glad över att utbildningsministern så klart har markerat
            att han inte är villig att rucka på den viktiga principen, nämligen
            att grundutbildning och forskarutbildning i Sverige ska vara avgiftsfri.
            Det är en svensk tradition som jag är både glad och stolt över.
          </note>
          <note>
            Jag tror att man måste tänka sig för när alltfler områden i människolivet
            görs tillgängliga för marknadskrafterna. Det kan få konsekvenser
            som kan vara mycket olyckliga på sikt. I stället för att kapitulera
            för de intressena ska vi försöka hitta andra vägar, nämligen att
            försöka verka genom t.ex. Europeiska unionen för att alltfler
            länder i stället gör som Sverige, dvs.
          </note>
          <note>
            erbjuder undervisning och utbildning på högskolenivå till alla
            utan avgifter. Det är också möjligt att vi på sikt kan få olika
            avtal mellan olika universitet, t.ex.
          </note>
          <note>
            med USA, men också nationella avtal där vi kan lösa frågorna
            på andra sätt än att kapitulera för krafterna.
          </note>
          <note>
            Det skulle bli oerhört svåra avgränsningsproblem.
          </note>
          <note>
            Jag vet att Yvonne Andersson har missat siffran; det är inte
            fråga om 50 000 utan det är 13 000 med utländsk härkomst som läser
            och studerar på universitet och högskolor i Sverige. Av dem har
            drygt 8 000 bott en längre tid i Sverige men är utländska medborgare.
          </note>
          <note>
            Det skulle vara svårt att hantera den gruppen. Dessutom är vi
            glada för att ta emot studenter från de nordiska länderna, vilket
            är en ganska betydande del av de utländska studenter som finns
            här. Det skulle bli ett stort problem med vårt grannland Norge.
          </note>
          <note>
            Av de 2 800 studenter som detta skulle vara tänkbart för kommer
            de flesta från vårt närområde. Det är länder som Ryssland, Polen,
            de baltiska staterna Estland, Lettland och Litauen. Det är oerhört
            viktigt att de får tillgång till utbildning, bl.a. för demokratiutvecklingen.
            Det är en viktig del i Sveriges biståndspolitik, dvs. att vi kan
            erbjuda detta utan kostnad. En stor grupp kommer också från Kina.
            Jag tror att det är
          </note>
          <note>
            800-900 studenter som kommer från Kina. Jag kan inte se att Sverige
            skulle bli en attraktivare nation för studier för kineserna med
            avgifter, snarare tvärtom.
          </note>
          <note>
            Det är fråga om fattiga länder. Det skulle vara olyckligt om
            vi på något sätt trodde att vi skulle kunna finansiera vår verksamhet
            i ett ganska rikt land med hjälp av att lägga på avgifter för
            den fattiga delen av världens studenter, som så väl behöver sina
            studier och den insats som Sverige kan göra.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 2000/01:250 om tillsynen av äldrevården
          </note>
          <note>
            Anf. 92 Socialminister LARS
          </note>
          <note type="speaker">
            ENGQVIST (s):
          </note>
          <note>
            Herr talman! Cristina Husmark Pehrsson har frågat mig vilka åtgärder
            jag avser att vidta för att garantera en tillsyn värd namnet och
            om jag ämnar lägga fram förslag till ett samordnat tillsynsansvar.
          </note>
          <note>
            Kommunerna har enligt socialtjänstlagen ansvar för att insatserna
            inom socialtjänsten ska vara av god kvalitet och att ett fortlöpande
            arbete bedrivs för att utveckla och säkra kvaliteten. Detta ansvar
            gäller oavsett om verksamheten bedrivs i kommunal regi eller av
            en privat entreprenör.
          </note>
          <note>
            En av de åtgärder som vidtogs inom ramen för
          </note>
          <note>
            Nationella handlingsplanen för äldrepolitiken var en satsning
            på förstärkt och intensifierad tillsyn av vården och omsorgen
            om äldre och funktionshindrade.
          </note>
          <note>
            Länsstyrelsernas och Socialstyrelsens anslag tillfördes sammantaget
            ytterligare 20 miljoner kronor. Utvärderingar visar att förstärkningen
            av länsstyrelsernas tillsynsansvar har möjliggjort en fördjupad
            verksamhetstillsyn i både särskilda boenden och hemtjänsten i
            ordinärt boende. Samarbetet med Socialstyrelsens regionala tillsynsenheter
            har utvecklats. Flera länsstyrelser har genomfört uppföljningar
            av tidigare tillsyn, och detta visar att synpunkter och kritik
            har tagits emot av kommunerna och att aktuella problem har rättats
            till.
          </note>
          <note>
            Regeringen överlämnade den 12 februari 2001
          </note>
          <note>
            remiss till Lagrådet angående förslag till en ny socialtjänstlag.
            När det gäller tillsyn över socialtjänsten föreslår regeringen
            dels förtydliganden av tillsynsbegreppet, dels utökade tillsynsinstrument.
            Det är regeringens bedömning att en utökad samordning och samverkan
            mellan Socialstyrelsen och länsstyrelserna i deras tillsynsfunktion
            är angelägen. Det pågående samarbetet mellan Socialstyrelsen och
            länsstyrelserna i syfte att stärka tillsynsarbetet och utveckla
            tillsynen mot en större samordning och enhetlighet i tillsynen
            bör fortsätta. I övrigt hänvisar jag till den kommande propositionen
            om ny socialtjänstlag som kommer att överlämnas till riksdagen
            i slutet av mars.
          </note>
          <note>
            Mot bakgrund av det redovisade anser jag att regeringen tydligt
            markerat att tillsynen av vården och omsorgen av äldre och funktionshindrade
            är ett prioriterat område och att Socialstyrelsen och länsstyrelserna
            bör fortsätta att utveckla samarbetet för att uppnå bästa resultat
            i sitt tillsynsarbete.
          </note>
          <note>
            Anf. 93 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Herr talman! Tack så mycket för svaret. Jag kan bara beklaga
            att det i svaret framgår ingenting om att kunna slå samman de
            två tillsynsmyndigheterna eller att titta på de två lagarna. Det
            framgick en del om vad som kan komma angående socialtjänstlagen,
            men det framkom inte mycket om hälso- och sjukvårdslagen.
          </note>
          <note>
            För något år sedan hade jag en interpellationsdebatt med socialministern
            angående tillsynen av äldreomsorgen i Östergötland. Trots extra
            pengar sade länsstyrelsen att man inte hann med. Nu har det hänt
            igen. Den senaste tiden har vi kväll efter kväll kunnat följa
            de kommuner som inte utövat den lagstiftade rätten och skyldigheten
            att utöva tillsyn. Tillsynsmyndigheterna har kommit alltför sällan.
          </note>
          <note>
            I en kommun, socialministern, berättade en medicinskt ansvarig
            sköterska för mig att Socialstyrelsens enhet inte har varit ute
            på nio år. Vare sig det är fråga om en verksamhet inom kommun,
            landsting eller stat eller i alternativ regi är vi i alla fall
            överens om att det måste ske tillsyn.
          </note>
          <note>
            Det är dags, anser jag fortfarande, att ta den här tillsynen
            och lägga över den på en enda myndighet, en fristående myndighet.
          </note>
          <note>
            I dag har vi Socialstyrelsen och länsstyrelsen som var och en
            har tillsynsansvar. Man har visserligen påbörjat en samordning,
            men det behövs någonting mer, någonting tydligare och någonting
            mycket kraftfullare.
          </note>
          <note>
            Min fråga till socialministern är: Ämnar socialministern inte
            vidta några åtgärder med anledning av
          </note>
          <note>
            HSU:s förslag att utreda tillsynen och slå ihop de bitar från
            Socialstyrelsen och länsstyrelsen som handlar om tillsyn av äldreboende?
          </note>
          <note>
            Att Socialstyrelsen inte heller ser på patientperspektivet i
            sina granskningar visar rapporten Vårt perspektiv på Socialstyrelsen,
            som nyligen har presenterats av en grupp brukare och anhöriga.
            Där framför man skarp kritik och menar att patientperspektivet
            har brustit. Det är bra när sådan här kritik får framföras, och
            Socialstyrelsen lovar nu bot och bättring. Men det hade inte behövt
            hända om vi hade haft en fristående myndighet, som haft klara
            direktiv om kontroll och uppföljning.
          </note>
          <note>
            Socialministern har tidigare gång på gång talat om att han haft
            stort förtroende för Socialstyrelsens tillsynsarbete, men det
            var innan den här rapporten kom som visar att man inte har det
            patientperspektiv som man borde ha.
          </note>
          <note>
            Generaldirektören för Socialstyrelsen, Kerstin
          </note>
          <note>
            Wigzell, menar också att patienter bör vara vårdens revisorer.
            Hon anser att det är nödvändigt att vårdinrättningar öppet och
            ärligt nu måste börja redovisa sina resultat så att patienter,
            äldre och handikappade får en chans att jämföra och välja. Samma
            generaldirektör uttalar också att detta är nödvändigt, om man
            ska tala om valfrihet och patientinflytande.
          </note>
          <note>
            På frågan om inte en mer transparent verksamhet och ett kvalitetssystem
            som öppet redovisas kan komma att gynna de mest talföra och starka
            svarar
          </note>
          <note>
            Kerstin Wigzell att hon inte tror att man hjälper de mest utsatta
            genom att sträva emot den här utvecklingen. Hon tror i stället
            att denna utveckling snarast kommer att föda en positiv utveckling
            för alla. Det tackar jag för.
          </note>
          <note>
            Varför då inte, socialministern, ge makten och möjligheten åt
            envar, i stället för att förbjuda och ifrågasätta? Vårt förslag
            heter äldrepeng, som gör det möjligt att välja och välja bort.
            I kombination med ett nationellt kvalitetsinstitut skulle det
            bli både en god tillsyn och en kvalitetssäkring.
          </note>
          <note>
            Anf. 94 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Alldeles i slutet på sitt inlägg kommer interpellanten
            in på det som jag anar finns bakom frågeställningen, nämligen
            om vi ska ha den här typen av samhälleligt ansvar för äldreomsorgen
            eller inte. Jag menar att vi ska ha det. Jag menar att en idé
            om en sorts äldrepeng och en tanke om ett marknadssystem för att
            lösa problemen inom äldreomsorgen inte leder till någon bättre
            äldreomsorg.
          </note>
          <note>
            Det som interpellanten uppmärksammar är ju frågan om vilken tillsyn
            vi ska ha. Jag är övertygad om att det system vi har, med ett
            delat tillsynsansvar mellan länsstyrelsen och Socialstyrelsen,
            mycket väl kan fungera.
          </note>
          <note>
            Jag skulle vilja upplysa om att inom de närmaste dagarna genomförs
            i Stockholms län ett fantastiskt möte. Länsstyrelsen har tagit
            initiativ till att samla samtliga kommuner för att gå igenom de
            påpekanden som länet har haft de senaste åren, diskutera gemensamt
            hur man ska lösa de brister som har påpekats och hur man gemensamt
            ska utarbeta ett program inom länet för att komma till rätta med
            bristerna. Det gör Länsstyrelsen i Stockholms län.
          </note>
          <note>
            Jag skulle tro att Cristina Husmark Pehrsson kan få plats på
            denna konferens om hon talar med landshövdingen i Stockholms län
            om hur länsstyrelsens tillsyn kan fungera när den är som bäst.
          </note>
          <note>
            Jag tror alltså inte att vi behöver ett nytt tillsynssystem,
            men vi behöver däremot en bättre samverkan mellan länsstyrelserna
            och Socialstyrelsens regionala tillsynsenheter. Det arbetet är
            i full gång. En helt annan debatt är om vi ska ha den här typen
            av äldreomsorg, men det är en debatt vi får föra i ett annat sammanhang.
          </note>
          <note>
            Anf. 95 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Jag beklagar att socialministern nu lämnar tillsynsdiskussionen
            och i stället går över på den moderata äldrepengen. Vad jag sade
            var att det som framfördes av bl.a. generaldirektören för Socialstyrelsen,
            Kerstin Wigzell, om en öppenhet och en ökad valfrihet var helt
            i linje med den äldrepengen.
          </note>
          <note>
            Vi återgår till tillsynsansvaret igen.
          </note>
          <note>
            Jag kan konstatera att länsstyrelsens tillsynsansvar vittnar
            om en god vård men väldigt många brister.
          </note>
          <note>
            Det är vissa brister inom organisationen, tristess inom äldreboenden,
            brister i dokumentation och handläggning samt svårigheter att
            bedöma hjälpinsatser.
          </note>
          <note>
            Vi vet att det är bara en tredjedel av de äldre med depression
            som får hjälp, att det saknas specialistläkare - jag talar då
            om geriatriker och psykiatriker - och att äldres integritet och
            oberoende inte bejakas.
          </note>
          <note>
            När jag tittar på länsstyrelsens tillsynsrapporter ser jag att
            i topp i en kommun ligger de demenssjuka, som man säger inte får
            omsorgen och som t.o.m. kan få ett bemötande som är nonchalant.
            Rena misstag kan drabba både gamla och anhöriga. Vad gör man då
            som anhörig? Jo, man vänder sig till en förtroendenämnd som består
            av politiskt tillsatta, som gärna värnar kommunens goda namn och
            rykte.
          </note>
          <note>
            Ett exempel på detta är lex Sarah. Den gäller personer och personal
            verksamma inom omsorgen om äldre och funktionshindrade. Där ska
            man anmäla fysiska och psykiska övergrepp, ekonomiska oegentligheter
            och sexuella övergrepp, men anmälan ska göras till socialnämnden,
            till de politiker som sitter och ska ansvara för den egna vården
            och omsorgen.
          </note>
          <note>
            Om missförhållandet inte har rättats till ska det anmälas till
            länsstyrelsen. Det kan inte vara riktigt att det är till dem som
            sitter och ansvarar för omsorg och vård som klagomålen ska gå.
          </note>
          <note>
            Dessutom skulle jag vilja ställa en fråga till socialministern
            som handlar om regleringsbrevet till länsstyrelserna vad gäller
            tillsynen.
          </note>
          <note>
            I regleringsbrevet för 1999, då man fick extra medel, står det
            att man ska värna en förstärkt tillsyn över vården av äldre och
            funktionshindrade. År 2000 står det i regleringsbrevet till länsstyrelsen
            att man ska redovisa hur de här resurserna har använts. Men i
            regleringsbrevet till länsstyrelsen 2001 finns det, enligt uppgifter
            från Finansdepartementet, inget uttryckligt uppdrag att redovisa
            tillsynen av äldreomsorgen.
          </note>
          <note>
            Varför nämns inte tillsynen av äldreomsorgen i regleringsbrevet
            till länsstyrelserna, socialministern, om nu regeringen prioriterar
            tillsynen av äldreomsorgen?
          </note>
          <note>
            Anf. 96 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Svaret på den sista frågan är mycket enkelt, nämligen
            att när det anslogs extra medel var det rimligt att begära en
            redovisning av hur de användes. I länsstyrelsens normala uppdrag
            ingår faktiskt tillsynsuppdraget. Det vet varenda länsstyrelse.
            Vi förväntar oss naturligtvis att länsstyrelserna redovisar hur
            de lever upp till sitt tillsynsansvar. Det tror jag inte är några
            bekymmer för någon enda länsstyrelse.
          </note>
          <note>
            Grundfrågan om huruvida man ska vända sig till kommunerna om
            man är missnöjd, handlar egentligen om vi ska ha en socialtjänstlag
            och ansvaret hos kommunerna. Jag menar att kommunerna ska ha ett
            ansvar, precis som det regleras i nuvarande socialtjänstlag och
            som det kommer att regleras i det förslag vi lägger. Det är kommunerna
            som är ansvariga för en väl fungerande äldrevård. Det betyder
            att den medborgare som inte är nöjd med hur kommunen lever upp
            till detta ansvar ska utnyttja sin rätt som medborgare att diskutera
            detta i kommunen. Det är en grundläggande fråga om demokrati.
          </note>
          <note>
            Jag skulle vilja fråga vad det är för system som skulle kunna
            ersätta detta. Vad är det för föreställning om äldreomsorgen som
            gör att vi ska ersätta detta?
          </note>
          <note>
            Jag förstår att det finns tankar om en sorts äldrepeng och liknande,
            men hur ska det fungera om man är missnöjd? Vem ska man vända
            sig till om det inte fungerar? Vem ska se till att pengen kan
            användas rätt om man inte är nöjd med det?
          </note>
          <note>
            Det finns bara ett sätt som kan fungera, och det är att lagstifta
            om kommunens skyldigheter, att se till att staten har instrument
            nog att följa upp att kommunerna lever upp till sina skyldigheter.
            Det gör länsstyrelsen och Socialstyrelsen, och det gäller att
            de två statliga myndigheterna samverkar. Vi har många bra exempel
            på att det fungerar. Stockholms län är, som sagt var, ett exempel
            där vi kan se att samverkan mellan de två tillsynsmyndigheterna
            utvecklas och att vi får en bra statlig tillsyn.
          </note>
          <note>
            De exempel som Cristina Husmark pekar på, nämligen brister som
            länsstyrelserna eller Socialstyrelsen har påpekat, är en del av
            det tillsynsarbete vi talar om. Det vore egendomligt ifall länsstyrelserna
            eller Socialstyrelsen sade att allting var perfekt. Då kanske
            vi inte behöver någon tillsynsmyndighet. Vi konstaterar att tillsynsmyndigheterna
            ska peka på bristerna och kommunerna ska leva upp till kraven.
          </note>
          <note>
            Vi vet vart man ska vända sig ifall kommunerna inte lever upp
            till dem.
          </note>
          <note>
            Jag vill måna om ett system där socialtjänstlagen anger kommunens
            skyldighet. Oavsett ifall kommunen driver verksamheten själv eller
            ifall verksamheten drivs i entreprenadform är kommunen den som
            är ansvarig för att leva upp till socialtjänstlagens krav.
          </note>
          <note>
            Anf. 97 CRISTINA HUSMARK
          </note>
          <note type="speaker">
            PEHRSSON (m):
          </note>
          <note>
            Fru talman! Vi har sett många exempel på hur fel det blir med
            delat huvudmannaskap och olika tillsynsmyndigheter. Skolan har
            Skolverket. Varför kan inte medicin, omsorg, hälso- och sjukvården
            få sitt skolverk. Vi vill ha en övergripande tillsynsmyndighet
            som garanterar att kommunerna gör det de ska.
          </note>
          <note>
            Varför behövde annars socialministern driva igenom vitesföreläggande
            mot kommuner som inte gör vad de ska? Det är bara ytterligare
            ett bevis på att kommunerna inte alltid gör det de ska. I det
            fall jag tog upp handlade det om handikappade. Det är precis det
            som inte får hända.
          </note>
          <note>
            Vi måste ha ett delat ansvar. Även om kommunens politiker har
            ett ansvar för äldreomsorgen och handikappade ska de inte utöva
            tillsyn över den egna verksamheten. Det är det vi vänder oss emot,
            socialministern.
          </note>
          <note>
            Jag har tittat på tillsynsrapporterna och sett vad som står i
            dem. Jag har rekvirerat rapporter från flera länsstyrelser. Jag
            har läst och förfasats. Problemet är inte att man inte skriver
            ned vad som har hänt utan att man tar för lindrigt på det. Det
            är för dålig uppföljning. I en kommun har Socialstyrelsen inte
            varit ute på nio år och gjort någon uppföljning.
          </note>
          <note>
            I en studie som har gjorts i ett län presenteras kvaliteten i
            demensvården. Den bygger helt på personalens uppfattning. Man
            erkänner i rapporten från länsstyrelsen att det kanske hade sett
            annorlunda ut om man hade vänt sig till de äldre eller anhöriga.
            Var finns patientperspektivet?
          </note>
          <note>
            Återigen, socialministern: Tänker socialministern göra någonting
            med anledning av HSU:s förslag om en gemensam tillsynsmyndighet?
            Tycker socialministern att det är rimligt att man ska anmäla lex
            Sarah-fall till socialnämnden, till politikerna i den egna kommunen?
            Det kanske är därför vi får så få anmälningar.
          </note>
          <note>
            Anf. 98 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag har redan svarat på frågan. Jag tänker inte lägga
            fram något förslag om att skapa en tillsynsmyndighet. Jag är övertygad
            om att den ordning vi har kan utvecklas och ge den tillsyn vi
            talar om.
          </note>
          <note>
            Cristina Husmark växlar mellan en allmän kritik mot hur omsorgen
            fungerar och en diskussion om hur tillsynen fungerar. Jag vill
            inte hävda att tillsynen fungerar perfekt. Men jag kan inte se
            något annat system som skulle göra den bättre än en samverkan
            mellan länsstyrelserna och Socialstyrelsen där man hittar ett
            sätt att arbeta tillsammans. Vi får den tillsyn vi behöver.
          </note>
          <note>
            En bra tillsyn kommer att peka på brister. Min fråga var vem
            som ska ansvara. Vilken samhällsorganisation ska ansvara för att
            vi får en bra äldreomsorg?
          </note>
          <note>
            Jag menar att det är kommunerna. Det är viktigt att det är så.
            Det är därför vi har infört möjligheten att förelägga kommunerna
            vite. De ska leva upp till det ansvar som finns. Vem ska vi annars
            förelägga vite, om det inte finns en lagstadgad skyldighet för
            kommunerna att svara för en god omsorg? Det är grundläggande.
          </note>
          <note>
            Socialtjänstlagen ger kommunerna ansvar. Vi måste se till att
            de lever upp till det. Vi diskuterade tidigare handikappomsorgen.
            Om det blir ett påpekande om att kommunen inte lever upp till
            de krav lagstiftningen anger, ska man kunna förelägga kommunen
            vite. Det är alldeles självklart. Det är så vi kan se till att
            kommunerna lever upp till kraven. Kommunerna måste ha det övergripande
            ansvaret. Jag har svårt att tänka mig något annat system, såvida
            man inte tänker sig en helt annan ordning där vi betraktar äldreomsorg
            som vilken marknad som helst, där kommunen inte har något ansvar.
            Det vill vi inte ha.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 2000/01:246 om lärarnas arbetsmiljö
          </note>
          <note>
            Anf. 99 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Yvonne Andersson har frågat utbildningsministern
            vad han avser göra för att läraryrket ska bli mer attraktivt.
            Arbetet i regeringen är så fördelat att det är jag som ska svara
            på interpellationen.
          </note>
          <note>
            Jag delar Yvonne Anderssons uppfattning att läraryrket behöver
            bli mer attraktivt. Skolan har under ett antal år genomgått stora
            besparingar som inneburit påfrestningar för alla som arbetar i
            skolan. Trots detta har det skett och sker en positiv utveckling
            i många skolor. Det är naturligtvis viktigt att lärare är delaktiga
            och aktiva i detta utvecklingsarbete.
          </note>
          <note>
            Statens finanser är nu bättre och regeringen har successivt kunnat
            öka statsbidragen till kommunerna för insatser inom vård, skola
            och omsorg. Genom ett särskilt riktat statsbidrag till skolan,
            som riksdagen fattade beslut om i december 2000, kommer ytterligare
            resurser att tillföras kommunerna i syfte att öka antalet vuxna
            i skolan. Detta bör bidra till en bättre arbetssituation för både
            barn och vuxna i förskola och skola.
          </note>
          <note>
            Viktiga förutsättningar för att trivas i arbetet är stimulerande
            arbetsuppgifter, att känna delaktighet i arbetet och ha möjlighet
            att påverka sin arbetssituation samt att ha utvecklingsmöjligheter
            i arbetet.
          </note>
          <note>
            Skolans utveckling är av vitalt intresse för att den ska bli
            mer attraktiv som arbetsplats för lärarna. Det är då viktigt att
            lärarna har möjlighet att delta i och påverka denna utveckling.
            Avtalet på skolområdet ger dessa möjligheter.
          </note>
          <note>
            Regeringen har nyligen givit Statens skolverk i uppdrag att förnya
            sitt arbete med att stödja utvecklingen av förskola, skola och
            vuxenutbildning. Skolverket har påbörjat en omorientering av sitt
            arbete så att stöd till verksamhetsutveckling på ett tydligare
            sätt riktas dit där behovet är störst. Samtidigt ska Skolverket
            under fem år nå alla kommuner för samtal om kvalitet och likvärdighet
            inom förskola, skola och vuxenutbildning. I arbetet med att stödja
            förbättringar är utvecklingsdialogen mellan Skolverket och kommuner
            och enskilda skolor en mycket viktig process och den ska på olika
            sätt engagera alla lärare i utvecklingsarbetet.
          </note>
          <note>
            Kompetensutveckling är av avgörande betydelse för lärare att
            utvecklas i sitt yrke och för att de ska kunna medverka i förskolans
            och skolans utveckling.
          </note>
          <note>
            Skolverket har därför på regeringens uppdrag presenterat ett
            omfattande program för kompetensutveckling av lärare. Kompetensutvecklingen
            omfattar bl.a. specialpedagogisk utbildning, läroplanernas övergripande
            mål, samverkan mellan förskola, skola och fritidshem, förbättring
            av skolans läs- och skrivmiljöer, undervisning av barn och ungdomar
            med utländsk bakgrund och att förstärka elevernas basfärdigheter.
            Tillsammans med de insatser som respektive arbetsgivare gör syftar
            denna satsning på kompetensutveckling till att stärka lärare i
            deras yrkesutövning.
          </note>
          <note>
            I samarbete med Lärarförbundet, Lärarnas Riksförbund, Skolverket,
            Sveriges Skolledarförbund och
          </note>
          <note>
            Svenska Kommunförbundet har Utbildningsdepartementet tagit initiativ
            till ett femårigt projekt som benämns "Attraktiv Skola". Just
            i dagarna har drygt
          </note>
          <note>
            30 kommuner valts ut att medverka i projektet. Det huvudsakliga
            syftet med projektet är att utveckla arbetsorganisationer som
            stöder utvecklings- och kvalitetsarbetet i skolan och att finna
            nya utvecklingsoch karriärmöjligheter för lärare. Ett väsentligt
            krav på de medverkande kommunerna är att de ska kunna sprida sina
            kunskaper och erfarenheter till andra redan under projektets gång.
            Detta är ett unikt samarbetsprojekt mellan Utbildningsdepartementet
            och parterna som jag kommer att följa med stort intresse.
          </note>
          <note>
            Rektors betydelse för en skolas utveckling och skolans arbetsmiljö
            kan inte nog framhållas. På mitt initiativ arbetar sedan något
            år tillbaka en särskild arbetsgrupp med frågor om rektors arbetsuppgifter
            och ledarskap i dagens och morgondagens skola. En viktig del i
            gruppens arbete är att studera rektors roll som ledare i en lärande
            organisation. Rektor har stort ansvar för att verksamheter utvecklas
            och att förskolan och skolan blir attraktiva arbetsplatser. Arbetsgruppen
            ska redovisa resultatet av sitt arbete i maj
          </note>
          <note>
            2001.
          </note>
          <note>
            I oktober år 2000 beslutade riksdagen om en förnyad lärarutbildning.
            Ett viktigt inslag i den reformen är att studenterna får ett större
            inflytande över sin utbildning. De kommer att mer fritt kunna
            välja inriktningar och specialiseringar och därmed kombinera sin
            lärarutbildning med de ämnen och ämnesområden de är mest intresserade
            av. Studenterna kan också välja vilka åldersgrupper av barn och
            ungdomar de vill arbeta med. Utöver ämnesfördjupning förstärks
            även yrkesdelarna i lärarutbildningen och sammantaget hoppas jag
            att det kommer att motivera än fler till att välja lärarutbildning.
          </note>
          <note type="speaker">
            Anf. 100 YVONNE ANDERSSON (kd):
          </note>
          <note>
            Fru talman! Tack till skolministern som har gett ett väldigt
            utförligt och bra svar. Jag vill först säga att anledningen till
            att jag ställde interpellationen till utbildningsministern var
            att kanske han ser behovet av att lyfta upp lärarutbildningen,
            därav denna adressat. Men jag är glad för den här debatten. Jag
            håller med om mycket av vad skolministern har sagt i sitt svar
            men vill naturligtvis lyfta fram en del saker.
          </note>
          <note>
            Visst var det väl så att när Arbetslivsinstitutets rapport kom
            förvånade sig många av oss att återigen få höra: Vad ska vi göra?
            Vad är det för situation som framträder allt tydligare? Hur kan
            vi lyfta fram det?
          </note>
          <note>
            Jag tror inte att vi, vare sig vi i riksdagen eller regeringen,
            kan råda bot på alla de frågor och problem som kan finnas. Alla
            frågor är inte lagstiftningsfrågor, men det hindrar inte att vi
            kan aktualisera dem så att de finns med i beslutsfattande.
          </note>
          <note>
            Arbetsbördan, att man saknar feedback på det man gör, att man
            själv har möjlighet att påverka vardagen, tilliten från det omgivande
            samhället är fyra delar där vi kan spåra att problem finns. Jag
            vill säga att alla de här delarna kanske vi inte lagstiftningsmässigt
            inte kan göra så mycket åt, men vi kan lyfta fram dem. Det jag
            närmast funderar på är arbetsbördan.
          </note>
          <note>
            Lärare har många fler uppgifter i dag än tidigare och dessutom
            en del uppgifter som de inte får adekvat utbildning för. Det tynger
            naturligtvis.
          </note>
          <note>
            Jag funderar då mycket på när skolministern i sitt svar anger
            det avtal som nu är tecknat: Kommer det att lätta arbetsbördan?
            När man resultatknyter viss löneökning, kommer det att påverka
            arbetsbördan ytterligare?
          </note>
          <note>
            Det här är funderingar som jag har haft. Att själv ha möjlighet
            att påverka vardagen är en annan sak.
          </note>
          <note>
            Då skulle jag vilja ställa några konkreta frågor till skolministern:
            Finns det möjlighet att påverka t.ex.
          </note>
          <note>
            organisationen framöver? Kan man förändra den så att den blir
            flexiblare för eleverna och för lärarna?
          </note>
          <note>
            Kan man påverka t.ex. intag när barn ska börja skolan från sex
            år? Skulle man kunna få in en mer individualiserad utbildning
            redan från början? Då tänker jag på det som jag är helt övertygad
            om att vi alla är införstådda med, Nya Zeeland där jag mötte lärare
            under mitt studiebesök och där många lärare tyckte att det var
            mycket bekvämt att ta emot de nya barnen vid olika dagar. Man
            kunde möta varje barn utifrån det barnets behov. Det fanns redan
            ett etablerat socialt klimat i klassen. Det var inte alla som
            var nya vid samma tillfälle.
          </note>
          <note>
            Tillit från det omgivande samhället är en annan faktor. Ibland
            är jag också orolig för att ett kritiskt förhållningssätt till
            skola och lärare gör att man inte alla gånger blir riktigt säker
            i sin yrkesroll ens en gång. Finns det funderingar från skolministern
            kring de här frågorna är jag glad för ett svar.
          </note>
          <note type="speaker">
            Anf. 101 LARS HJERTÉN (m):
          </note>
          <note>
            Fru talman! Frågan om lärarnas arbetsmiljö, miljön i skolan,
            är intressant, och den har vi diskuterat många gånger här i kammaren
            i interpellationer, i frågestunder och i samband med behandlingen
            av motioner och utskottsbetänkanden.
          </note>
          <note>
            Jag har inte särskilt mycket att erinra mot vad skolministern
            skriver i sitt svar. De skillnader vi har mellan socialdemokrater
            och moderater framgår här.
          </note>
          <note>
            Det är inte mycket att diskutera just nu, utan jag tycker att
            det är viktigt att se till skolan utifrån perspektivet arbetsplats
            för lärare - det är det vi diskuterar just nu - och för elever
            och övrig personal.
          </note>
          <note>
            Samtidigt som svaret kom kan vi läsa i tidningarna att sjukskrivningarna
            ökar bland lärare. Antalet har ökat med över 3 000 om man ser
            till de lärare som är sjukförsäkrade i lärarförsäkringen. Antalet
            långtidssjukskrivna lärare är i dag 7 700. Det är ganska mycket.
            Lägger vi därtill att väldigt många lärare har bett att få bli
            pensionerade i förtid med avtalspension eller liknande är det
            väldigt många välutbildade lärare som i dag inte finns i skolorna
            på grund av sjukskrivning, förtidspension. Då måste man fundera
            på: Vad beror detta på? Pengar är det alltid möjligt att tillföra.
          </note>
          <note>
            Men om man ska se till sjukskrivningarnas ökning har den sammanfallit
            med att de s.k. Perssonpengarna har betalats ut. Nu är jag inte
            någon elak person, så jag vill inte dra en parallell däremellan,
            även om det sammanfaller i tiden. Däremot bör vi fundera på om
            det kanske inte är riktigt rätt metoder som man tillgriper när
            lärarna upplever situationen så besvärande på många skolor.
          </note>
          <note>
            Vi fick en ESO-rapport i dag. Bl.a. skrevs det om den på DN Debatt,
            där alla viktiga frågor numera debatteras. Den tar upp friskolorna.
            Man säger att de är bra för alla, för eleverna och för lärarna.
            Friskolor är bra både för kommunala skolor och för friskolor,
            de höjer kvaliteten. Då är det viktigt att vi går vidare med friskolor
            och inte stoppar dem, som vissa socialdemokrater är så intresserade
            att göra i dag. Widar
          </note>
          <note>
            Andersson, som är ordförande i Friskolornas riksförbund, skriver
            att det finns ett uppdämt behov att starta eget framför allt bland
            lärare och rektorer. Det måste betyda - han känner situationen
            ganska väl - att det är många lärare som inte nöjda med den kommunala
            skolan. De vill fortsätta som lärare, men de vill fortsätta med
            en annan huvudman. Det är nog kruxet med kommunerna. Det är en
            väldig skillnad på hur kommunerna sköter skolorna. Efter kommunaliseringen
            av skolan för tio år sedan kan vi se att vissa kommuner satsar
            35 000-40 000 kr på en grundskoleelev, andra ungefär dubbelt så
            mycket. Det går inte att hänföra bara till att det är små skolenheter
            och långa skolskjutsar.
          </note>
          <note>
            Tiden rinner i väg, och jag ska bara kommentera något mer som
            skolministern säger i sitt svar. Det här med attraktiv skola är
            bra. Det viktiga är att man har ett underifrånperspektiv, man
            utgår från skolan där lärarna har sin arbetsplats. Det är inte
            alldeles säkert att man alltid gör det.
          </note>
          <note>
            Skollagskommittén är intressant. Rektorsfrågan tas upp i svaret
            också. Rektors arbetsuppgifter och ledarskap är väldigt viktiga
            i dag och i morgondagens skola. Det är inte nödvändigt att en
            rektor ska vara både pedagogisk ledare och administrativ och ekonomisk
            ledare. Många rektorer klarar av en uppgift väldigt bra. Det vore
            bra om Skollagskommittén skiljer ut de olika uppgifterna så att
            det finns en duktig person för varje uppgift.
          </note>
          <note>
            Anf. 102 ULLA-BRITT
          </note>
          <note type="speaker">
            HAGSTRÖM (kd):
          </note>
          <note>
            Fru talman! I samband med min roll som ledamot i Gymnasiekommitté
            2000 är jag ute och möter elever, lärare, skolledare och andra
            grupper. Lärare vill bevara och utöka sin kompetens. Det är viktigt
            att lärarnas professionalitet betonas. En lärare har förhoppningsvis
            en gedigen utbildning. Lärarens roll är mycket betydelsefull för
            varje enskild elev. Den elev som inte trivs med sin lärare hämmas
            att i skolan ge sin maximala kapacitet.
          </note>
          <note>
            Läraryrket är i grunden attraktivt, men störs av faktorer som
            stora grupper, en ryckig skolpolitik, samhällsproblem som läggs
            på skolan, en försvagad föräldraroll osv. Därför saknar jag de
            elevvårdande yrkesgrupperna i ministerns svar. En ständig nedtrappning
            av den elevvårdande personalen ökar samtidigt lärarnas arbetsbörda.
          </note>
          <note>
            Skolan är en av landets största arbetsplatser. Den bild som väldigt
            mycket ges av skolan i dag är skolans misslyckande, elever som
            inte fått betyg. När bilden av skolan blir negativ försvagas också
            lärarens stolthet över sin profession. Det är allmänt vedertaget
            att läkare flyr till nya jobb om ett sjukhus får dålig renommé.
          </note>
          <note>
            Det finns inte samma förståelse för en lärare som lämnar en skola.
            Föräldrarna har inte heller helt förstått att lärarna är deras
            förlängda arm för skolan och utbildningen. En lärare har inte
            ett stödteam omkring sig. En lärare arbetar ofta ensam och har
            ett stort ansvar.
          </note>
          <note>
            Den offentliga debatten har kantrat till att handla om politisk-administrativ
            styrning. Trots detta har den inte fokuserat den rimliga tidsgräns
            som måste sättas också för en lärares arbetsbelastning.
          </note>
          <note>
            Fru talman! Lärarna i grundskolan är äldre i Sverige jämfört
            med genomsnittet i OECD och EU. De rekryteringsproblem som kommunerna
            står inför gör att yngre lärare snabbt kan få högre löner än lärare
            som varit en skolas stöttepelare under en lång följd av år. Det
            gäller från kommun och riksdag att visa att lärarnas arbete är
            värdefullt. Det kan närmast kännas som en skymf att endast 86
            % av lärarna 1999/2000
          </note>
          <note>
            var behöriga.
          </note>
          <note>
            En lärare som får fyra studenter som arbetskamrater får förutom
            färre att dela den pedagogiska diskussionen med som ett brev på
            posten mera arbete att konsultera och leda dessa. Jag har mött
            en sådan lärare.
          </note>
          <note>
            För att göra läraryrket attraktivt igen, måste den pedagogiska
            diskussionen stimuleras. Förr stod skolan alltid i blickfånget
            som kulturförmedlare och kulturskapare. Det är en utmaning för
            skolministern att ge skolan tillbaka den kulturskapande rollen.
          </note>
          <note>
            Skolan ska vara en auktoritet att sortera, analysera och diskutera
            kunskaper och sätta in dem i sitt sammanhang.
          </note>
          <note>
            Den som sökt till lärarutbildning har en stark vision om att
            överföra kunskaper. Det är oftast också personer som vill arbeta
            med människor och skapa goda relationer. Det krävs då en rektor
            som har kompetens och tid för pedagogiskt ledarskap för verksamhetens
            utveckling och en god arbetsmiljö. Då måste en strategi utvecklas
            för att vi ska kunna behålla lärarna i skolan. Ofta handlar debatten
            om rekrytering av nya lärare, men det saknas uppmuntrande och
            värderande ord om de lärare som trots allt är trotjänare i skolan.
          </note>
          <note>
            Mellan 1993 och 1997 fördubblades procentandelen kvinnliga lärare
            som varje vecka kände olust inför att gå till arbetet. Vi borde
            också dela upp frågeställningen: Hur ska vi göra lärarjobbet attraktivt
            för kvinnor och män? Jag är glad över att Yvonne Andersson har
            framställt den här interpellationen.
          </note>
          <note>
            Anf. 103 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! Jag tänker använda min talartid till att närmare
            gå in på vad projektet Attraktiv skola innebär, eftersom alla
            tre som deltar interpellationsdebatten har berört delar av projektet.
          </note>
          <note>
            115 kommuner var med och sökte om att få delta i utvecklingsprojektet
            Attraktiv skola. Det visar att det finns ett mycket positivt intresse
            för ett förändringsarbete i förskolan och skolorna. Kommunerna
            samlar nu sina utbildningsinsatser för att se dessa i helhetsperspektiv
            och för att stärka arbetet med att skapa så goda betingelser som
            möjligt för att främja barns och ungdomars möjligheter att tillägna
            sig kunskaper.
          </note>
          <note>
            Skola och kommuner ser nu över sin verksamhet och formulerar
            de problem som det är viktigast att arbeta med för att utveckla
            förskolan och skolan.
          </note>
          <note>
            Attraktiv skola är alltså ett nationellt femårigt skolutvecklingsprojekt.
          </note>
          <note>
            Skolministern har alltså tagit initiativ till projektet. Det
            drivs av Utbildningsdepartementet tillsammans med Skolverket,
            Lärarförbundet, Lärarnas riksförbund, Sveriges skolledarförbund
            och Svenska
          </note>
          <note>
            Kommunförbundet.
          </note>
          <note>
            Projektet består av ett sammanhållet nationellt samarbete och
            har olika projekt i de kommuner som deltar. Projektets syfte är
            att säkra kvaliteten i skolan och göra läraryrket mer attraktivt.
            Huvudmålen är att
          </note>
          <note>
            - som tidigare har nämnts - skapa arbetsorganisationer som stöder
            utveckling och kvalitetsarbete, att finna nya utvecklings- och
            karriärmöjligheter för lärare samt att främja skolutvecklingen
            genom samarbete med högskola och näringsliv.
          </note>
          <note>
            Läraryrket ska vara ett framtidsyrke och skolan en lärarorganisation
            där skolledare och lärare tillsammans tar ansvar för skolans och
            läraryrkets utveckling.
          </note>
          <note>
            Landets kommuner har inbjudits att delta, och det är många som
            har ansökt om att få vara med, och nu har vi gjort ett urval av
            de som ska vara med i projektet. Kommunerna har fått lämna en
            avsiktsförklaring där de också har ställt upp på de krav som vi
            har riktat. Dessa avsiktsförklaringar har undertecknats av
          </note>
          <note>
            - vilket är viktigt - politisk ledning, förvaltningsledning och
            fackorganisation. Alla parter måste alltså vara involverade om
            vi ska kunna nå resultat. Erfarenheterna av det nationella projektet
            ska dokumenteras och spridas till andra förskolor och skolor.
          </note>
          <note>
            Arbetslivsinstitutet, som Yvonne Andersson nämnde, är också med
            i projektet Attraktiv skola, och dess roll kommer att vara forskning.
          </note>
          <note>
            Jag tror att det var Lars Hjertén som nämnde att det var väldigt
            viktigt att det kommer impulser underifrån. Det är också en del
            i avsiktsförklaringen att arbetet måste bygga på ett underifrånperspektiv.
            Det är inte någon som kommer och talar om hur det ska vara.
          </note>
          <note>
            Att vi har valt att ha denna samverkansform med alla dessa parter
            är unikt. Anledningen är att alla parter som är med såväl jag
            som minister inser att det måste bli en samverkan om vi ska nå
            det goda resultatet. Det fungerar inte att en enskild part gör
            en del, utan det är denna helhetssyn som är så oerhört viktig.
          </note>
          <note>
            Den är unik eftersom det är första gången som vi har den här
            typen av samverkan.
          </note>
          <note>
            Vi har också valt den långa tiden av fem år eftersom vi vet att
            processer tar tid, särskilt som det ska vara ett underifrånperspektiv.
            Det är många människor som ska påverkas för att attitydförändringar
            ska kunna växa fram.
          </note>
          <note>
            Jag har stora förhoppningar på det här projektet.
          </note>
          <note>
            Jag vet också att man känner en mycket positiv tilltro till möjligheterna
            att verkligen få vara med och påverka en förändring i framtiden.
          </note>
          <note type="speaker">
            Anf. 104 YVONNE ANDERSSON (kd):
          </note>
          <note>
            Fru talman! Det här är ett intressant projekt, det inser jag
            även om jag inte har vetat så mycket om det tidigare. Jag måste
            ändå fråga om det frigörs tid för dem som deltar i projektet.
            Det som upplevs som väldigt arbetsamt för de lärare enligt den
            rapport som jag nämnde i interpellationen var just att de inte
            orkade med både en ökad arbetsbörda och ett deltagande i förändringsarbetet.
          </note>
          <note>
            Vidare vill jag återkomma till frågan: I hur hög grad kan det
            skapas frihet för lärare och den egna skolan för att utveckla
            idéer kring organisation osv.
          </note>
          <note>
            för att bättre passa in? Det är den ena delen.
          </note>
          <note>
            Den andra delen gäller arbetsvillkoren för lärare och deras lönesättning.
            Om vi ska höja statusen och öka deras karriärmöjligheter lär man
            väl behöva genomföra vissa förändringar som vårt folk här i riksdagen
            har anledning att bry sig om.
          </note>
          <note type="speaker">
            Anf. 105 LARS HJERTÉN (m):
          </note>
          <note>
            Fru talman! Det är väl viktigt att vi kommenterar det som sägs
            från talarstolen. Jag tycker att projektet
          </note>
          <note>
            Attraktiv skola verkar intressant och positivt. Jag har hört
            väldigt lite om det förut. Jag vet lite mer om det nu.
          </note>
          <note>
            Har vi en kommunaliserad skola gäller det ju att kommunerna är
            aktiva. Jag har tidigare påpekat att vi har mycket mera skoldebatt
            här i riksdagen än vad man har i kommunerna, trots att det är
            en kommunal skola. Vi diskuterar pedagogik, ämnen och allt möjligt
            annat medan man i kommunerna envisas med att diskutera ekonomi
            och en budget i balans. Håller skolan sin budget är det jättebra,
            och den får en klapp på axeln. Men man diskuterar väldigt lite
            om pedagogiken. Det gör man inte ens i utbildningsnämnderna där
            man borde göra det - det finns några få undantag.
          </note>
          <note>
            Lokaler är en annan fråga som man är väldigt intresserad av.
          </note>
          <note>
            Här borde Skolverket påverka kommunerna att verkligen ta upp
            och diskutera det arbete som bedrivs i skolan av lärare och elever
            tillsammans. Kan projektet Attraktiv skola leda till någonting
            positivt är det väldigt bra. Jag är intresserad av att följa projektet
            och så småningom besöka någon kommun som är med i samarbetet.
          </note>
          <note>
            Problemet är ju att det kommer att finnas en lärarbrist framöver.
            Vi fick en larmrapport i går om att det saknas många förskollärare
            redan i dag. Införs det en maxtaxa byggs förskolan säkerligen
            ut, och då kommer det att bli en ännu större brist på lärare.
          </note>
          <note>
            Jag är inte så positiv till den nya lärarutbildningen som skolministern
            säkert är. Jag tror inte att den kommer att skapa så många nya
            lärare som vi behöver. Här behövs en mycket öppen attityd, att
            man ser att andra yrkeskategorier som har en bra utbildning med
            en pedagogisk utbildning kan bli lärare, att de inte som tidigare
            är lärare hela livet ut utan går mellan olika yrken. Att det är
            naturligt för väldigt många att välja läraryrket är väldigt viktigt.
          </note>
          <note>
            Anf. 106 ULLA-BRITT
          </note>
          <note type="speaker">
            HAGSTRÖM (kd):
          </note>
          <note>
            Fru talman! Projektet Attraktiv skola är väldigt bra, och jag
            vet skolor som har ansökt. Men problemet är ju de skolor som inte
            kommer med i projektet.
          </note>
          <note>
            Det är så få skolor som kommer med. Vad ska alla de andra göra
            under tiden? Hur ska man göra för att de också ska få känna sig
            attraktiva, få vara kulturbärare och föra den pedagogiska diskussionen?
            Jag tycker att vi måste fördjupa den pedagogiska diskussionen.
          </note>
          <note>
            Lärare med forskarutbildning är en bristvara. Vi måste få många
            fler lärare med forskarutbildning.
          </note>
          <note>
            Att vi inte får fördjupa den pedagogiska diskussionen leder ju
            till att det går troll i ordet forskning.
          </note>
          <note>
            Nu är det nioåringar som springer runt och forskar om blommor
            och djur. De sitter på biblioteket och forskar om Norges karta.
            Vi politiker använder det här ordet för slarvigt. Vi tror att
            när eleverna lämnas ensamma att söka information handlar det om
            forskning. Lärande på egen hand är positivt, och det är det vi
            måste ha, men det kräver mycket tid, handledning och kompetens.
            Det här måste lärarna få stöd i.
          </note>
          <note>
            Jag undrar vilka åtgärder som kan vidtas för att öka den pedagogiska
            debatten i hela landet. Samtidigt kan projektet Attraktiv skola
            vara ett led i detta. Men jag tror att huvudfrågan för att göra
            läraryrket attraktivt är att man får fördjupa sig i hur eleverna
            bäst ska kunna inhämta kunskaper, hur man kan skapa en sådan skolmiljö
            att eleverna går till skolan med lust att lära, att det blir intressant
            och viktigt. Då har rektor också en mycket viktig roll.
          </note>
          <note>
            Det är så mycket som är okänt i dag. Det finns skolor där man
            inte vet att eleverna lyder under arbetsmiljölagen i dag. Här
            måste vi gripa in.
          </note>
          <note>
            Anf. 107 Statsrådet INGEGERD WÄR-
          </note>
          <note type="speaker">
            NERSSON (s):
          </note>
          <note>
            Fru talman! Jag går tillbaka lite grann till projektet Attraktiv
            skola för att informera om vad det handlar om.
          </note>
          <note>
            Den deltagande kommunen förväntas att kunna deklarera sin avsikt
            att höja kvaliteten i skolan, identifiera sina förbättringsområden,
            se över sin arbetsorganisation och ledningsorganisation - alltså
            mycket högt prioriterat - ändra där det behövs för att stödja
            vidare kvalitetsutveckling, identifiera förbättringsområden när
            det gäller karriärtjänster och utvecklingsuppdrag, ta fram individuella
            yrkesutvecklingsplaner, säkerställa att ett tillräckligt antal
            lärare får möjlighet till olika slags karriärtjänster, osv. Projektet
            är alltså verkligen detaljerat och ger en unik möjlighet. Det
            står också: Om vi förväntar detta av deltagande kommun, vad kan
            då deltagande kommun förvänta sig att få tillbaka?
          </note>
          <note>
            När det gäller de kommuner som inte kom med - i projektet deltar
            34 kommuner - är tanken att Skolverket ska kunna söka upp kommunerna
            i samverkan med Kommunförbundet, så att de får ett stöd att fortsätta
            eftersom de har visat ett positivt intresse, även om de formellt
            inte kommer att ingå i själva projektet.
          </note>
          <note>
            Frågan om möjligheten till forskning tog Thomas
          </note>
          <note>
            Östros och jag upp som en av våra huvudfrågor när vi hade ett
            gemensamt ministerrådsmöte i Uppsala för utbildnings- och forskningsministrarna.
            Vi sade att om vi ska få forskningen närmare människor, mer tillgänglig
            i skolan, måste vi ha en samsyn. Det var oerhört intressant att
            följa ministrarnas diskussion om hur man stimulerar barn från
            förskolan och hela vägen upp för att sedan kanske komma in i högskolans
            eller universitetets forskning.
          </note>
          <note>
            Att vi vid mötet uppnådde en samsyn om vikten av att tidigt ge
            denna möjlighet till barnen är oerhört positivt. Det var faktiskt
            en bred samsyn mellan alla
          </note>
          <note>
            EU-ministrarna. Personligen kände jag att här har vi kommit en
            bra bit på väg.
          </note>
          <note>
            Det som är bra med den nya lärarutbildningen är just att den
            är meriterande och ger möjlighet att forska inom t.ex. utbildningsvetenskap.
            Där har vi också tagit ett steg framåt. Tidigare har ju inte lärarna
            haft den möjligheten, utan de har fått bygga på sin utbildning.
            Nu har vi tagit det här steget.
          </note>
          <note>
            Jag ser också positivt på de projekt som jag har tagit del av,
            senast ett i Umeå där forskare vid fysikinstitutionen samverkade
            med förskollärare ute i praktisk verklighet för att kunna möta
            barnens behov.
          </note>
          <note>
            När vi talar om attraktiv arbetsmiljö och stimulans tror jag
            att forskningen också är ett sätt att ge lärare med många års
            erfarenheter en bekräftelse på sitt eget arbete genom att de blir
            delaktiga i forskning. Framför allt tycker jag att de själva ska
            vara med och utveckla synen på sitt eget lärande och se skolan
            som en lärande organisation. Här är nästa steg oerhört viktigt.
            Vi måste på alla sätt medverka till att det här blir en möjlighet
            för skolan i praktiken.
          </note>
          <note type="speaker">
            Anf. 108 YVONNE ANDERSSON (kd):
          </note>
          <note>
            Fru talman! Det är ett par frågor som jag visserligen inte har
            fått svar på ännu. De gällde graden av möjlighet till frihet och
            handlingsutrymme för lärare att påverka sin arbetssituation.
          </note>
          <note>
            I övrigt tycker jag att det var intressant att få lyfta frågorna
            och få information om det här projektet. Jag hoppas att vi får
            kontinuerliga rapporter om vad som händer med projektet och vilka
            nya erfarenheter som det ger.
          </note>
          <note>
            Med detta vill jag tacka för debatten.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 2000/01:206 om
          </note>
          <note>
            Tobinskatten
          </note>
          <note>
            Anf. 109 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Gunnar Hökmark har frågat om regeringen avser att
            verka för att en internationell skatt på valutatransaktioner införs
            och om regeringen avser att kompensera fattiga länder för de uteblivna
            investeringar eller dyrare lånekostnader som i så fall skulle
            uppstå.
          </note>
          <note>
            Det finns ett samhällsekonomiskt intresse av ekonomisk stabilitet,
            inte minst på de finansiella marknaderna. Instabilitet och osäkerhet
            skapar ett ogynnsamt investeringsklimat och sämre tillväxtförutsättningar.
          </note>
          <note>
            För att förbättra det finansiella systemet krävs en fortlöpande
            reformering av lagstiftning och en debatt om behovet av nya åtgärder.
          </note>
          <note>
            En sund nationell ekonomisk politik, som främjar starka statsfinanser
            och låg inflation, utgör en grundläggande förutsättning för stabilitet.
            Med en sådan inriktning på politiken löper ett enskilt land avsevärt
            mindre risk att utsättas för internationell spekulation mot sin
            valuta. Detta visar inte minst de svenska erfarenheterna under
            1990-talet.
          </note>
          <note>
            Regeringen anser att det finns behov av att stabilisera den internationella
            valuta- och kapitalmarknaden. Många viktiga insatser görs redan
            i dag för att öka stabiliteten. Bl.a. diskuteras i EU och den
            s.k.
          </note>
          <note>
            Baselkommittén nya kapitaltäckningsregler för banker och värdepappersbolag.
            Det pågår ett arbete världen över och i olika fora, inte minst
            inom IMF, med att förbättra samarbetet och kvaliteten beträffande
            tillsynen av finansiella institut och marknader.
          </note>
          <note>
            Den s.k. Tobinskatten är ett av de instrument som livligt diskuteras.
            Den förs av flera fram som ett instrument för att åstadkomma en
            ökad stabilitet. Tobinskatten kan beskrivas som en skatt på finansiella
            transaktioner. Skatten har flera syften. De viktigaste är att
            minska kraftiga svängningar på de finansiella marknaderna och
            att finansiera olika insatser som beslutas gemensamt av världssamfundet.
            Tobinskatten är en sympatisk idé. En av de fördelar med Tobinskatten
            som lyfts fram i debatten är att den hårdare belastar kortsiktiga
            och spekulativa transaktioner jämfört med långsiktiga kapitalplaceringar.
            Samtidigt finns det invändningar mot förslaget. En skatt på valutatransaktioner
            ger, vilket är en del av syftet, försämrad likviditet och dyrare
            riskhantering. Transaktioner i samband med utrikeshandel skulle
            bli dyrare genom att skatten drabbar alla valutatransaktioner
            oavsett syfte.
          </note>
          <note>
            Effektiviteten när det gäller att förhindra spekulation har ifrågasatts.
            Vidare är den naturliga vägen att gå när det gäller finansiering
            av biståndsinsatser att industriländerna - liksom Sverige - lever
            upp till sina biståndsåtaganden.
          </note>
          <note>
            Invändningar av detta slag är ett skäl till att den globala enighet
            som krävs för införandet av en sådan skatt inte är sannolik på
            kort sikt. Man ska ha klart för sig att en grundläggande förutsättning
            för att en Tobinskatt ska bli verkningsfull är att den genomförs
            globalt. Det är viktigt att vara medveten om dessa nackdelar och
            försöka nyansera debatten om skattens effekter. Även om den skulle
            genomföras i flertalet länder, inklusive de största, är risken
            stor att några ställer sig utanför. De finansiella marknaderna
            skulle därmed tendera att flytta från de ekonomier där övervakningen
            och kontrollen fungerar bra.
          </note>
          <note>
            Regeringen stöder ansträngningarna att uppnå ökad stabilitet
            i det globala finansiella systemet och är angelägen om att medverka
            till effektiva lösningar.
          </note>
          <note>
            Därför ser vi positivt på en fortsatt öppen debatt.
          </note>
          <note>
            Regeringen vill förutsättningslöst göra en samlad värdering där
            inte bara Tobinskattens olika effekter och för- och nackdelar
            utan också andra möjliga lösningar prövas och värderas.
          </note>
          <note type="speaker">
            Anf. 110 GUNNAR HÖKMARK (m):
          </note>
          <note>
            Fru talman! Jag ska be att få tacka finansministern för svaret
            på min interpellation. I många delar tycker jag att det är ett
            nyanserat svar där finansministern också resonerar om de sidor
            av valutatransaktioner och internationella valutaflöden som jag
            tycker att det är viktigt att resonera om. Jag tycker att det
            är bra att finansministern lyfter fram vikten av att man når en
            stabilitet genom att stärka finansiella institutioner på den internationella
            nivån. Jag tycker också att det är bra att finansministern pekar
            på risken när det gäller vad ökade transaktionskostnader kan innebära.
          </note>
          <note>
            Men det är just därför jag tycker att det är lite underligt och
            värt att debattera och diskutera att finansministern, trots den
            skepsis som faktiskt finns i svaret, väljer att säga att Tobinskatten
            är en god idé. Nu kan man säga att det inte spelar så stor roll,
            för det är egentligen ingen som riktigt tror att skatten kan bli
            genomförd. Det är inte realistiskt att tro att man kan få ett
            tillräckligt antal länder att vilja genomföra den.
          </note>
          <note>
            Men i debatten om Tobinskatten förs också en underliggande debatt
            som har att göra med vår syn på globaliseringen och internationella
            valutatransaktioner som i sin tur kan påverka andra delar av det
            politiska beslutsfattandet och som jag är rädd för kan påverka
            inte minst den fattiga världens befolkning på ett negativt sätt.
          </note>
          <note>
            Jag ska ta min utgångspunkt i en mycket enkel fråga som jag tycker
            bör prägla debatten om Tobinskatten, och det är denna: Vem drabbar
            den? Vem eller vilka drabbar Tobinskatten?
          </note>
          <note>
            I detta fall, liksom när det gäller alla andra typer av tullar
            - Tobinskatten är egentligen en tull - tror jag att det egentligen
            blir konsumenterna eller kunderna som drabbas. Vilka är konsumenterna
            eller låntagarna? Det är uppenbarligen de som behöver låna från
            någon annan, dvs. inte de besuttna.
          </note>
          <note>
            Inom den rika världen drabbar självfallet Tobinskatten låntagarna
            både genom den kostnad som den i sig innebär och genom att den
            bygger upp ett slags tullmur som gör det lättare att sätta högre
            räntor än vad som annars vore fallet. Men när det gäller den fattiga
            världen, som ju är nettolåntagare i förhållande till den rika
            världen, blir effekten ännu större.
          </note>
          <note>
            Om Tobinskatten får en effekt blir den att lån blir dyrare eller
            att det blir svårare att få lån. I båda fallen drabbar det den
            fattiga världens ansträngningar att bygga upp eget företagande,
            egen industri och egna verksamheter på samma sätt som tullar alltid
            har gjort.
          </note>
          <note>
            Detta är inte så underligt. Om vi ser tillbaka på vår historia
            och 80-talet kan vi se att vi hade ryckigare kapitalrörelser innan
            de internationella finansmarknaderna började utvecklas med den
            fart som de gjorde. Vi hade högre räntor. Fru talman! Även om
            man rensar bort andra förändringar som har skett sedan 80-talets
            början - vi har lägre inflation i världsekonomin och mindre av
            regleringar - är det likväl bestickande att ränteläget både i
            euroområdet, USA
          </note>
          <note>
            och Sverige var dubbelt eller tre gånger så högt som det är i
            dag. Det är klart att det faktum att vi har haft en utveckling
            av internationella valutamarknader som har gjort att det finns
            större tillgång på kapital och mindre transaktionskostnader bidrar
            till att hålla nere räntorna.
          </note>
          <note>
            Jag skulle vilja ställa en fråga till finansministern för att
            vi ska kunna föra denna diskussion vidare. Är det finansministerns
            och regeringens bedömning att
          </note>
          <note>
            Tobinskatten påverkar räntorna och tillgången på kapital? Om
            man bedömer det så att den ger lägre räntor, vilket jag inte tror
            att man gör, förstår jag att man tycker att det är en sympatisk
            idé. Men om man ser att den leder till högre räntor och mindre
            tillgängligt kapital är det svårare att förstå. Den diskussionen
            tycker jag att vi skulle kunna föra här i kväll.
          </note>
          <note type="speaker">
            Anf. 111 BIRGER SCHLAUG (mp):
          </note>
          <note>
            Fru talman! Ni som lyssnar uppe på läktaren och nere i salen!
            Gunnar Hökmark tar upp Tobinskatten i en interpellation. Det är
            intressant. Det visar att även moderater är lite oroliga för att
            det ändå kanske blir någonting av detta, vilket jag tycker är
            väldigt bra.
          </note>
          <note>
            Jag tycker att ATTAC är en väldigt viktig och bra rörelse.
          </note>
          <note>
            Det är inte heller så att Tobinskatten drabbar långsiktiga seriösa
            investeringar, utan den drabbar kortsiktig spekulation.
          </note>
          <note>
            Bosse Ringholms svar tycker jag också är intressant på många
            sätt. Det finns ett samhällsekonomiskt intresse av ekonomisk stabilitet,
            och Tobinskatten är en sympatisk idé. Jag och Gunnar Hökmark tar
            detta på precis motsatt sätt. Jag tycker att det är väldigt bra
            att säga att Tobinskatten är en sympatisk idé.
          </note>
          <note>
            Därmed kommer också frågan upp om finansministern avser att ta
            upp frågan om Tobinskatt i samtal med EU:s övriga finansministrar.
            Jag tror att det är intressant och viktigt. Jag tror att det finns
            ett läge för att göra det nu när det finns ett rödgrönt bälte
            inom
          </note>
          <note>
            EU som är ganska starkt. Ska dessa frågor diskuteras någon gång
            är det kanske just nu, med de majoriteter som finns i olika länder.
          </note>
          <note>
            Min och Miljöpartiets syn på Tobinskatten är denna: Vi har sett
            att en utveckling som kan liknas vid kapitalets anarki har fått
            breda ut sig väldigt mycket de senaste åren. Det är snarast en
            ny religion som har invaderat oss, nämligen ekonomismen, där alltmer
            underkastas en enda sak, nämligen förräntning av pengar.
          </note>
          <note>
            I detta samhälle och i denna globala värld kan kapitalet rusa
            på tillväxtjakt varhelst det vill. Vi har en situation där ungefär
            90 % av alla kapitalrörelser över nationsgränser inte har med
            handel av varor och traditionella tjänster att göra utan faktiskt
            är någon form av spekulation.
          </note>
          <note>
            Vi har haft en avreglering av denna marknad. Tidigare tvingades
            man anmäla när man skulle föra ut pengar, och det var självfallet
            inget hållbart system.
          </note>
          <note>
            Men när man plockade bort valutaregleringen ersatte man den inte
            med något annat. Någonstans på vägen har det inträffat någon sorts
            statskupp - en oblodig statskupp, visserligen, men den har drabbat
            demokratin och kapitalet och den s.k. marknaden har tagit över
            alltmer. Det är en farlig utveckling. Jag ser Tobinskatten som
            ett sätt att återdemokratisera världen och samhället när det gäller
            just de finansiella sfärerna.
          </note>
          <note>
            Jag tror att Tobinskatten är att se som en stabiliserande åtgärd
            - en liten pusselbit på vägen mot att försöka vinna demokratin,
            helt enkelt. En valutaavgift på det sätt som har diskuterats har
            Miljöpartiet diskuterat ända sedan 1994 när vi kom in i riksdagen.
          </note>
          <note>
            Den diskuteras och stöds av alla gröna partier i Europa och Sydamerika.
          </note>
          <note>
            Det behövs spelregler för marknaden. Tobinskatten är en sådan
            spelregel. Vi har väldigt många regler för oss människor i samhället.
            Vi har hastighetsbegränsningar på vägarna för att vi inte ska
            köra ihjäl varandra och för att vi inte ska förstöra miljön. Jag
            tror att det behövs hastighetsbegränsningar också när det gäller
            valutatransaktioner. Det behövs sans och måtta, och Tobinskatten
            är ett sätt att återfå lite grann sans och måtta, precis som när
            man sätter en gräns på
          </note>
          <note>
            50 eller 100 kilometer i timmen på vägarna. Man får inte köra
            fortare. Det är ett bra system.
          </note>
          <note>
            Det jag skulle vilja fråga är om finansministern tänker ta upp
            frågan i samtalen med övriga finansministrar inom EU.
          </note>
          <note>
            Anf. 112 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det vi har sett under senare år är att det har skett
            en oerhörd internationalisering av vår ekonomi. Oavsett om man
            deltar i olika internationella sammanslutningar eller inte påverkas
            ländernas ekonomiska förhållanden mer och mer av den växande världshandeln
            och det växande antalet internationella transaktioner.
          </note>
          <note>
            Därför är det en intressant diskussion att föra på vilket sätt
            länderna, alltså de demokratiskt valda regeringarna och parlamenten
            i länderna, kan medverka till att de också dels kan få ett inflytande
            över den internationella ekonomiska process som blir mer och mer
            omfattande, dels naturligtvis kan hålla tillbaka olika typer av
            spekulationer som uppenbarligen förekommer i internationell ekonomi.
          </note>
          <note>
            Ibland hamnar debatten ganska förenklat i att om man bara vidtar
            den ena eller andra åtgärden så löses alla problem. Jag tror inte
            att det är så enkelt att det är vitt eller svart utan att det
            faktiskt handlar om ett ganska komplicerat förhållande.
          </note>
          <note>
            Som framgår av mitt interpellationssvar är Tobinskatten en av
            många idéer som diskuteras för att just motverka kortsiktig spekulation.
            Och om man ska vara framgångsrik med att utifrån det demokratiska
            perspektivet kunna påverka den internationella ekonomin så gäller
            det ju att få en samverkan med andra länder, och Sverige har i
            mycket stor utsträckning anledning t.ex. i EU att samverka med
            andra länder för att åstadkomma förändringar. Vi har ett sådant
            samarbete som är ganska omfattande. Och det finns ett antal aktuella
            förslag till ett sådant ökat internationellt ekonomiskt samarbete
            som bl.a. kommer att diskuteras i samband med toppmötet här i
            Stockholm om ett par tre veckor.
          </note>
          <note>
            Min utgångspunkt är därför, för att svara på den sist ställda
            frågan, att det är rimligt att Sverige för fram idéer som vi tror
            att vi kan vinna stöd för hos andra länder, t.ex. i EU-kretsen.
            Tobinskatten har ju diskuterats under en mycket lång tid, men
            den har inte fått vare sig det fotfäste eller det stöd som skulle
            kunna behövas för att man ska kunna aktualisera en sådan diskussion.
            Därför tycker jag att man hela tiden måste pröva alternativa idéer
            och andra vägar som kan nå precis samma syfte som det som Tobinskatten
            är ute efter, nämligen att försöka skapa en större finansiell
            stabilitet och försöka motverka olika typer av spekulationer.
          </note>
          <note>
            Jag har i mitt svar också redovisat några av de vägar som regeringen
            har använt sig av för att nå dessa syften. Och det framgår också
            av bl.a. det arbete som nu sker i Ekofin, dvs. ekonomi- och finansministrarnas
            möten, under våren under svenskt ordförandeskap, där jag själv
            har tillfälle att leda mötena, och inför förberedelserna inför
            toppmötet att det är väldigt många andra finansiella instrument
            som kan utnyttjas. Och det finns ett stort intresse t.ex. från
            EU-
          </note>
          <note>
            länderna att dra nytta av den typan av finansiell reglering som
            vi har i vårt land och som kan användas också i andra länder.
          </note>
          <note>
            Därför är mitt svar också till Gunnar Hökmark att man inte ensidigt
            bara kan se fördelar i globaliseringen och internationaliseringen.
            Det finns faktiskt ett antal invändningar och ett antal saker
            som hänger ihop just med debatten om Tobinskattens bakgrund, nämligen
            att det finns valutaspekulationer och valutatransaktioner som
            vi på olika sätt bör motverka.
          </note>
          <note>
            Och i Gunnar Hökmarks redovisning saknade jag lite grann någon
            ny tanke om hur man skulle kunna medverka till att skapa ett sådant
            mer finansiellt stabilt system utöver det som regeringen själv
            har redovisat.
          </note>
          <note type="speaker">
            Anf. 113 GUNNAR HÖKMARK (m):
          </note>
          <note>
            Fru talman! Allra först är det viktigt att se till att vi på
            internationell nivå får de olika instrumenten för stabilitet som
            också nu är på väg. Det handlar om bättre kapitaltäckningskrav
            men också om ökad transparens i världsekonomin. För att anknyta
            både till vad finansministern sade men också till vad Birger
          </note>
          <note>
            Schlaug sade tidigare är det faktiskt när det finns regleringar
            som man öppnar upp för spekulation. Det är de låsta systemen,
            de reglerade systemen eller de olika typerna av påfund av skatteslag
            som skapar spekulation.
          </note>
          <note>
            En företrädare till finansministern införde en gång i tiden valpskatten,
            vilket inte bara ledde till att handeln flyttade ut utan också
            skapade just spekulation i var handeln med aktier skulle kunna
            finnas. När vi diskuterar själva sakfrågan tror jag att en viktig
            sak att slå fast är om det är bättre eller sämre för de internationella
            valutamarknaderna och för att motarbeta och motverka spekulation
            om man har mer eller mindre regleringar. Jag tror att all erfarenhet
            som vi har i världsekonomin och i de nationella ekonomierna visar
            att när vi bygger upp regleringar så ökar också utrymmet för dem
            som vill bedriva spekulation.
          </note>
          <note>
            Om vi tar den grundläggande frågan som interpellationen handlar
            om, nämligen synen på om Tobinskatten är en god idé eller ej,
            så tycker jag att det kunde vara på sin plats om finansministern
            gjorde en bedömning. Innebär Tobinskatten, som alltså är en kostnad
            på valutatransaktioner och därmed också på lånetransaktioner,
            högre eller lägre räntor, eller vilken riskbedömning gör finansministern?
            Innebär det inte i själva verket att man på nytt skapar den typen
            av tullmurar som präglade de reglerade kapitalmarknaderna fram
            till 80-talet och som ledde till både högre räntor men framför
            allt att stora delar i den fattiga världen hade svårt att få tillgängligt
            kapital?
          </note>
          <note>
            Jag tror, fru talman, att globaliseringen har en mängd olika
            fördelar. Och vi ser också att det är de länder som tar del i
            den internationella handeln som har den snabbaste välfärdstillväxten.
            Där har Birger
          </note>
          <note>
            Schlaug ett problem med sin verklighetsbeskrivning som jag inte
            tror att finansministern riktigt har med den syn som han i dag
            har redovisat. Men om vi bygger in nya regleringar så skapar vi
            en risk för att man i den globala ekonomin öppnar för den typen
            av spekulationer och den typen av begränsningar som leder till
            att fattiga länder får betala mer för de lån som de så väl behöver.
            Låntagare världen över får betala mer för de lån som faktiskt
            är en viktig del i välfärdsutvecklingen.
          </note>
          <note>
            Därför tycker jag att man måste komma tillbaka till kärnan. Om
            det är så att regeringen gör analysen att Tobinskatten skulle
            ge högre räntor, är regeringen då likväl beredd att se den som
            en god idé? Det tror jag inte. Därför skulle jag vilja ställa
            en fråga till finansministern. Finns det någonting som ger finansministern
            skäl att tro att räntorna skulle bli lägre och kapital mer tillgängligt
            för fattiga länder med ett införande av en Tobinskatt? Finns det
            någonting som innebär att man skulle kunna tro att om vi kommer
            tillbaka till 80-talets finansmarknader, som var trögrörligare
            och som var ryckigare, skulle det gynna globaliseringen? Tvärtom
            tror jag att det skulle föda fler negativa fenomen och fler negativa
            effekter.
          </note>
          <note>
            Men som sagt, frågan bör diskuteras här. Vilken är finansministerns
            syn på Tobinskattens effekt på räntor och tillgång på kapital
            i de delar av världen där det behövs allra mest?
          </note>
          <note type="speaker">
            Anf. 114 BIRGER SCHLAUG (mp):
          </note>
          <note>
            Fru talman! Det som Gunnar Hökmark talar om är någon sorts regellöst
            samhälle, och det brukar på traditionellt politiskt språk kallas
            för anarki. Och det är den bilden som jag får när Gunnar Hökmark
            talar om dessa marknader. Regleringar hämmar och låser in. Men
            det är väl så att utan regleringar så fungerar väldigt lite? Det
            måste finnas spelregler för allting.
          </note>
          <note>
            Spelregler innebär regler. Att säga att en Tobinskatt på en mycket
            blygsam promille eller procent skulle innebära att fattiga länder
            inte får investeringar osv.
          </note>
          <note>
            är ju en skrämselpropaganda och en mytbildning utan like som
            jag har hört från väldigt många. Långsiktiga och seriösa investeringar
            hotas inte, utan det är den snabba spekulationen med pengar fram
            och tillbaka, där kapitalet går på tillväxtjakt några timmar här
            och några timmar där, som man kommer till rätta med, eller som
            man åtminstone försöker komma till rätta med. Och jag tror också
            att man kan göra det på ett visst sätt.
          </note>
          <note>
            Sedan vill jag vända mig till Bosse Ringholm.
          </note>
          <note>
            Tänk om många finansministrar inom EU säger som
          </note>
          <note>
            Bosse Ringholm, att detta egentligen är en ganska sympatisk idé
            men att de andra nog inte tycker att den inte är lika sympatisk
            och att det därför är fel tid att ta upp den. Hur vet Bosse Ringholm
            att de andra finansministrarna tycker att det är en osympatisk
            idé?
          </note>
          <note>
            Vet Bosse Ringholm det? Har Bosse Ringholm tagit upp detta på
            ett sådant sätt? Det är intressant. Men uppenbarligen vet Bosse
            Ringholm det. Och vilka finansministrar tycker då att det är en
            osympatisk idé?
          </note>
          <note>
            Anf. 115 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Om man ser på den globaliserade ekonomin så är det
            lätt att se både förtjänster och nackdelar med den. När jag lyssnar
            mycket noga till
          </note>
          <note>
            Gunnar Hökmark har jag svårt att se att han kan upptäcka en enda
            nackdel med en globaliserad ekonomi.
          </note>
          <note>
            Han ser enbart fördelar. Och det är klart att om man har ett
            sådant snävt eller enkelriktat perspektiv så är det inte lätt
            att få till stånd en diskussion, eftersom det då mer är en propagandabild
            som man häver ur sig och vill få bekräftad eller motsagd på något
            vis.
          </note>
          <note>
            Det vore naturligtvis mer intressant om Gunnar
          </note>
          <note>
            Hökmark, vilket jag efterfrågade i mitt förra anförande, kunde
            framföra någon enda liten kritisk synpunkt mot globaliseringens
            effekter. Om han inte kan upptäcka en enda sådan synpunkt är det
            mer tro än diskussion det handlar om i det här fallet.
          </note>
          <note>
            Jag efterlyste också om Gunnar Hökmark kunde se några andra typer
            av metoder än just Tobinskatten, som han själv har tagit upp,
            som verkningsfulla instrument för att skapa finansiell stabilitet
            på den internationella marknaden. Jag fick inget svar på den frågan
            heller. Därför blir det bara enkelriktad propaganda från Hökmarks
            sida i det här fallet.
          </note>
          <note>
            Det är naturligtvis så, Birger Schlaug, att mina kolleger både
            i EU-världen och annorstädes inte med entusiasm omfattar Tobinskattens
            idé. Hade de gjort det hade debatten för längesedan handlat om
            på vilket sätt EU-länderna, eller länder i andra forum, kunde
            föra vidare diskussionen. Det behöver inte vara så att man ogillar
            idén på det där extrema sättet som Birger
          </note>
          <note>
            Schlaug talar om. Det är bara ett faktum att de inte tror att
            det är rätt idé för att nå det syfte som alla, eller i alla fall
            väldigt många, ändå vill nå, nämligen att skapa ett större mått
            av stabilitet och undvika olika typer av spekulationer. De tror
            i likhet med mig att det finns många andra idéer som man kan föra
            fram och pröva i det här sammanhanget.
          </note>
          <note>
            När jag har sagt i mitt frågesvar att jag tycker att
          </note>
          <note>
            Tobinskatten är sympatisk är det för att själva syftet bakom
            Tobinskatten trots allt är att förhindra olika typer av spekulation
            i den internationella ekonomin.
          </note>
          <note>
            Jag tycker naturligtvis att det är bra om man kan motverka spekulation.
            Samtidigt inser jag också att när idén har funnits under så pass
            lång tid och inte vunnit någon anslutning i olika ekonomiska forum
            och samarbetssammanhang finns det inte heller någon möjlighet
            att den vägen vinna förståelse för det som är motivet bakom Tobinskatten.
            Då får man söka sig andra vägar. Jag har pekat på ett antal sådana
            vägar i diskussionen här och i mitt interpellationssvar.
          </note>
          <note>
            Det är egentligen så, för att sammanfatta, att vi har ett intresse
            av att man får till stånd en ökad internationell handel, ett ökat
            internationellt ekonomiskt samarbete. Det är inte minst därför
            vi är med i Europeiska unionen. Sverige har just nu ett stort
            ansvar i och med ordförandeskapet i Ekofin för att föra vidare
            diskussionen om hur man kan skapa en vettig internationell finansiell
            ordning. Vi börjar utifrån det europeiska perspektivet. Det gör
            vi för att det gynnar alla länder. Det gynnar inte bara EU-länderna.
            Det gynnar de fattiga länderna också. De kan ge utrymme för växande
            handel för deras del.
          </note>
          <note>
            Samtidigt får man känna respekt för att den ordning som vi har,
            och som vi gärna vill påverka på olika sätt måste påverkas på
            ett sådant sätt att det finns en realism i de åtgärder som föreslås.
            Jag tror att med många av de åtgärder som jag har pekat på i mitt
            interpellationssvar finns realistiska möjligheter att öka samarbetet
            - inte minst mellan EU-länderna.
          </note>
          <note type="speaker">
            Anf. 116 GUNNAR HÖKMARK (m):
          </note>
          <note>
            Fru talman! Först vill jag säga något till Birger
          </note>
          <note>
            Schlaug. Jag påpekade mycket noga att det finns internationella
            regler och regelverk som vi behöver.
          </note>
          <note>
            Det gäller bl.a. kapitaltäckningsregler för att stärka de finansiella
            institutioner som kan ge stabilitet i världsekonomin och de finansiella
            transaktionerna. Hade finansministern hört det hade han också
            hört att jag redovisade vad som kan göras.
          </note>
          <note>
            Ser jag då inga risker eller problem med globaliseringen? Jag
            ser inga problem med att man har fri och öppen handel. Problemet
            är att vi inom många områden har regler för världshandeln som
            missgynnar fattiga länder.
          </note>
          <note>
            Där kan jag gärna säga en sak eftersom finansministern bjuder
            upp till den frågan. Jag tycker att ni låg för lågt och betedde
            er fegt när det gällde att driva frågan om hur de 48 fattigaste
            länderna skulle kunna få tillträde till Europamarknaden. De gällde
            mycket marginella produkter som lätt hade kunnat drivas in.
          </note>
          <note>
            Ni låg för lågt, och ni skötte inte er plikt att driva på i den
            frågan. Detta leder till att vi nu har en global ekonomi där fattiga
            länder kommer att vara i underkanten. Jag säger detta eftersom
            finansministern själv efterlyste ett exempel på negativa konsekvenser.
            Ert ledarskap i Europeiska unionen gav inte den förändring och
            den styrkraft som hade varit bra. Ni tog inte striden för fattiga
            länders möjlighet till frihandel som ni kunde ha gjort.
          </note>
          <note>
            Fru talman! Jag har i den här debatten försökt sätta fokus på
            det som är ett konkret förslag som det debatteras om, nämligen
            Tobinskatten. Det jag tycker är frapperande, även om finansministern
            kan falla tillbaka till allmänna påstående om vad motståndaren
            har sagt oavsett vad han faktiskt har sagt, är att finansministern
            inte tar ställning till frågan om man kan bedöma huruvida en Tobinskatt
            skulle ge högre eller lägre räntor. I detta ligger faktiskt också
            ett grundläggande krav om man ser det här som en sympatisk idé.
            Det är självfallet att en skatt och en tull som gör lånen dyrare
            för fattiga länder inte är någon sympatisk idé. Därför tycker
            jag att idén bör föras bort.
          </note>
          <note>
            Anf. 117 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Sverige har under sitt ordförandeskap i EU under
            handelsministerns ledning kunnat lotsa
          </note>
          <note>
            EU-länderna fram till ett mycket viktigt beslut. Det gällde just
            att ge ett antal fattiga länder, närmare 50
          </note>
          <note>
            fattiga länder, chansen till ökad handel med Europa.
          </note>
          <note>
            Det har varit ett beslut som har diskuterats och förberetts under
            mycket lång tid, och det är glädjande att
          </note>
          <note>
            Sverige har fått denna framgång under sitt ordförandeskap. På
            så vis har handelsministern kunnat visa att vi från svensk sida
            har ett mycket stort mått av solidaritet med fattiga länder och
            ger dem en chans att komma in i en vidgad handelsgemenskap.
          </note>
          <note>
            Jag förstår att denna svenska framgång stör Gunnar Hökmark väldigt
            mycket. Gunnar Hökmark försöker nu baktala den här svenska framgången.
            Men jag tror att han har ringa möjligheter att vinna något stöd
            eller sympati bland de närmare 50 fattiga länder som ser det som
            en framgång att de nu kommer att få ett ökat samarbete med de
            15 länderna i Europa och de förhoppningsvis ännu fler länder i
            Europa som kommer under åren framöver.
          </note>
          <note>
            Jag inser att det är ännu surare för Gunnar Hökmark att konstatera
            detta när han vet att många av dem som har gjort motstånd mot
            detta ökade samarbete mellan EU och de fattiga länderna är just
            Gunnar
          </note>
          <note>
            Hökmarks partivänner ute i Europa, i konservativa och liberala
            partier. Det är oftast konservativa och liberala partier som talar
            om behovet av frihandel, behovet av konkurrens, men det finns
            inga som är så aggressiva i att försöka inskränka konkurrensen
            och friheten för de fattiga länderna som just Gunnar
          </note>
          <note>
            Hökmarks liberala och konservativa partivänner ute i
          </note>
          <note>
            Europa.
          </note>
          <note>
            Så där har Gunnar Hökmark en mission, om han nu skulle vilja
            ägna sig åt det här: Att övertyga sina partivänner om det bristande
            sinne för konkurrens som många av hans partivänner i andra länder
            tyvärr har.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 2000/01:222 om diskriminering av
            flyktingar i skattelagstiftningen
          </note>
          <note>
            Anf. 118 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Birger Schlaug har frågat mig om diskrimineringen
            av flyktingar i den nya lagstiftningen om vissa skattelättnader
            för utländska experter, forskare, företagsledare och andra nyckelpersoner,
            den s.k. expertskatten, som trädde i kraft den 1 januari i år.
          </note>
          <note>
            Att mer permanent bo och verka i vårt land medför både rättigheter
            och skyldigheter för den enskilde.
          </note>
          <note>
            Vid beskattningen innebär detta t.ex. att en enskilds samtliga
            inkomster, både svenska och utländska, måste tas upp till beskattning.
          </note>
          <note>
            Det finns många utländska medborgare - både flyktingar och andra
            - som av olika skäl bor stadigvarande i Sverige och som på ett
            mycket positivt sätt bidrar till utvecklingen och välståndet i
            vårt land.
          </note>
          <note>
            Detta är inget skäl att låta dessa personer omfattas av några
            särskilda lättnader vid beskattningen.
          </note>
          <note>
            Enligt regeringens uppfattning bör personer som mer permanent
            bor i Sverige också beskattas här enligt vanliga regler. För en
            utländsk medborgare gäller detta oavsett om han kommit hit som
            flykting eller av något annat skäl.
          </note>
          <note>
            I lagen finns en särskild femårsregel som innebär att en utländsk
            medborgare som inte har varit bosatt eller stadigvarande vistats
            i Sverige någon gång under de fem kalenderår som föregått det
            år då arbetet påbörjas kan komma i fråga för denna särskilda skattelättnad.
          </note>
          <note>
            Enligt min uppfattning föreligger inte någon diskriminering mot
            flyktingar i denna lagstiftning. Personer som bor eller har bott
            i Sverige under denna femårsperiod - oberoende av skälen för vistelsen
            -
          </note>
          <note>
            kan inte enligt lagstiftningen och bör inte heller komma i fråga
            för denna skattelättnad.
          </note>
          <note>
            Jag ser i dagsläget inte något skäl att initiera någon särskild
            uppföljning om hur företagen rekryterar utländska experter och
            andra nyckelpersoner. Jag avser inte heller att nu ta något initiativ
            till att särbehandla flyktingar i skattelagstiftningen. Däremot
            avser jag att följa utvecklingen och om så bedöms påkallat återkomma
            i frågan.
          </note>
          <note type="speaker">
            Anf. 119 BIRGER SCHLAUG (mp):
          </note>
          <note>
            Fru talman! Bosse Ringholm avslutar med att säga att han avser
            att följa utvecklingen och om så bedöms påkallat återkomma i frågan.
            Då blir min fråga: Hur avser finansministern att följa utvecklingen,
            och vad är det som ska hända för att finansministern ska återkomma
            i frågan?
          </note>
          <note>
            Jag tror inte att någon utanför riksdagen kan tänka sig att regering
            och riksdag anser att frånvaron av begreppet "flykting" i skattelagstiftningen
            är skäl för att diskriminera flyktingar. Jag har svårt att tro
            det.
          </note>
          <note>
            Jag undrar också om någon utanför regering och riksdag kan anse
            det hedervärt och i samklang med demokratiska värden att flyktingar
            som har kämpat för mänskliga rättigheter i sitt hemland ska diskrimineras
            jämfört med dem som stött förtryck och diktatur. Jag tror inte
            det. De som har varit snälla mot regimen, de som varit medlöpare
            - det kan vara en religiöst fundamentalistisk regim, det kan vara
            kommunism eller fascism - kan komma hit som experter och få sänkta
            skatter. Men en person som har flytt och råkade fly till Sverige
            och var här i tre månader för fem år sedan kan inte åtnjuta det
            här systemet.
          </note>
          <note>
            Tänk om den här lagstiftningen hade gällt på 70-
          </note>
          <note>
            talet under Chileperioden, när det kom många chilenska flyktingar
            hit. Hur hade vi sett på det då? Eller ta de få ryska flyktingar
            som kom, var här ett litet tag och sedan stack till USA eller
            något sådant. Hur hade vi sett på det? Och hur hade vi sett på
            det under 40-
          </note>
          <note>
            talet - en lagstiftning som faktiskt gör att medlöpare har chansen
            att få skatteförmåner i Sverige, medan en flykting som varit här
            i tre månader för fyra fem år sedan inte får den möjligheten?
            Jag förstår inte detta.
          </note>
          <note>
            Det handlar inte om att flyktingar generellt diskrimineras. Det
            var inte det jag frågade om. Jag frågade varför de flyktingar
            som har råkat komma hit till
          </note>
          <note>
            Sverige ska diskrimineras jämfört med andra som kanske har varit
            medlöpare i ett land som inte har mänskliga rättigheter m.m. Det
            är alltså det frågan handlar om.
          </note>
          <note>
            Men jag vill ändå ha ett svar när det gäller slutmeningen i Bosse
            Ringholms svar, dvs. att han avser att följa utvecklingen och
            om så bedöms påkallat återkomma i frågan. På vilket sätt ska han
            följa utvecklingen, och vad krävs för att han ska återkomma i
            frågan? Och hur får han veta att det är problem? Två rader ovanför
            säger han ju att han inte avser att initiera någon särskild uppföljning
            om hur företagen rekryterar utländska experter och andra nyckelpersoner.
          </note>
          <note>
            Men företagen kommer ju i själva verket inte att kunna rekrytera
            dem som har varit flyktingar här i
          </note>
          <note>
            Sverige för fyra år sedan, då de inte omfattas av denna skattenedsättning.
            Hur ska finansministern kunna följa detta?
          </note>
          <note>
            Anf. 120 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Varför har Sveriges riksdag beslutat om att införa
            en s.k. expertskatt? Varför har vi en expertskatt? Jo, skälet
            är att Sverige ville att de svenska företag som arbetar i vårt
            land inte skulle ha sämre villkor än vad företagen har i exempelvis
          </note>
          <note>
            Danmark och andra länder i Europa som har s.k.
          </note>
          <note>
            expertskatt. Hittills har det varit en konkurrensnackdel för
            svenska företag att man inte haft det arrangemang med expertskatt
            som sedan en tid tillbaka har funnits i exempelvis Danmark, Holland
            och andra länder ute i Europa. Det är helt enkelt för att ge svenska
            företag samma justa konkurrenssituation som deras konkurrenter
            ute i Europa som vi har infört expertskatten.
          </note>
          <note>
            Jag har väldigt svårt att förstå Birger Schlaugs argumentering
            när han säger att detta är en diskriminering mot den som har varit
            flykting och vistats en viss tid i vårt land. Det är ju inte det
            problemet vi diskuterar, utan vi diskuterar hur man kan skapa
            en likställighet för svenskt näringsliv i förhållande till andra
            länders näringsliv. Vi behandlar alla medborgare lika i det här
            fallet. Det sker ingen diskriminering av någon medborgargrupp.
            Utgångspunkten är helt enkelt att det företag som av något skäl
            behöver använda sig av en utländsk expert som kommer till Sverige
            inte ska ha sämre förutsättningar än sin konkurrent i låt säga
            Danmark eller Holland att anställa den här utländske experten.
            Det handlar i högsta grad om en just konkurrenssituation.
          </note>
          <note>
            Jag tror att det problem som Birger Schlaug här försöker måla
            upp för det första är ett problem som knappast ens existerar.
            För det andra, om det till äventyrs skulle gå att finna en sådan
            situation, är det egentligen inte det som diskussionen handlar
            om.
          </note>
          <note>
            Slutligen kan jag säga till Birger Schlaug att när jag i svaret
            på interpellationen säger att jag avser att följa expertskatten
            är det rimligt därför att det är en alldeles ny typ av skatt.
            Vi har gjort ett antagande om hur många personer som kommer att
            omfattas av detta och hur vi tror att regelverket kommer att utformas,
            men självfallet har vi inte med säkerhet kunnat förutsäga det
            exakta antalet och hur utformningen av skatten kommer att tillämpas
            av de olika företagen. Därför tycker jag att det är rimligt att
            vi följer upp detta efterhand. Visar det sig att det finns skevheter
            i lagstiftningen eller tillämpningen måste man vara beredd att
            diskutera hur man i så fall kan förändra situationen. Det är dock
            lite väl tidigt att diskutera det innan vi ens har sett det rent
            praktiska genomförandet. Detta trädde ju i kraft först vid årsskiftet,
            så än så länge har inte så mycket kunnat hända på området.
          </note>
          <note type="speaker">
            Anf. 121 BIRGER SCHLAUG (mp):
          </note>
          <note>
            Fru talman! Det var en genomgång av varför lagstiftningen om
            expertskatten finns: av konkurrensskäl. Det var inte så roligt
            att tvingas införa detta;
          </note>
          <note>
            det tycker kanske inte finansministern heller egentligen. Riksdagen
            har t.o.m. bett regeringen att försöka verka för att konkurrenspåverkan
            genom expertskatter osv. ska motarbetas i EU som en del av samarbetet
            där.
          </note>
          <note>
            Men det finansminister Bosse Ringholm här gör är att se det enbart
            ur ett företagarperspektiv och inte ur ett individperspektiv.
            Politik måste alltid ses ur ett individperspektiv. Vi har i den
            här församlingen hört väldigt vackra ord om hur vi ska hjälpa
            och stötta människor som arbetar för mänskliga rättigheter, mot
            fascism, mot kommunism och inte minst mot nazism i samband med
            Förintelsekonferensen osv. Då blir detta väldigt konstigt.
          </note>
          <note>
            Jag har ännu inte fått något svar, men jag tror att finansministern
            ändå förstår frågan. Jag vill att finansministern ger mig ett
            svar på varför det är så här och även om han tycker att det är
            rätt: Ta en person som har kämpat för mänskliga rättigheter i
            ett fascistiskt, kommunistiskt, nazistiskt eller religiöst fundamentalistiskt
            land och har tvingats fly. För fem år sedan hamnade den personen
            i Sverige i tre månader innan han eller hon flyttade vidare till
            England eller någon annanstans. Varför ska den personen inte ha
            samma rätt och möjlighet som någon som inte kämpade för demokrati
            och mänskliga rättigheter i det land som flyktingen hade flytt
            ifrån? Förstår finansministern vad jag menar? Ur individperspektiv
            är det väldigt konstigt.
          </note>
          <note>
            Det handlar alltid om detta så fort vi börjar tala om mänskliga
            rättigheter och solidaritet och allt sådant. Det är så lätt retoriskt.
            Men sedan kommer man ned till de praktiska handlingarna, vad man
            gör. Då handlar det om individperspektivet - inte om företagsperspektivet
            utan om individperspektivet. Om det så bara är en enda flykting
            som har kämpat mot fascism, kommunism eller något annat och som
            blir utestängd på grund av att han eller hon har varit här för
            fem år sedan i tre månader tycker jag att det är grundläggande
            fel. Även om det bara är en enda person är det en signal som inte
            är acceptabel. Ur ett individperspektiv är det inte acceptabelt.
            Jag vill veta om finansministern tycker att det är acceptabelt
            ur ett individperspektiv.
          </note>
          <note>
            Vi vet nu också att det är väldigt många fler som har ansökt
            om detta än vi trodde från början. Det kommer att bli ett större
            omfång, fler utländska experter. Då ökar troligheten att det bland
            dem som egentligen skulle kunna vara lämpade för detta också finns
            någon som har varit flykting i Sverige för ett antal år sedan
            och sedan flyttat vidare. Är det rätt eller är det fel ur ett
            individperspektiv - inte ur ett företagsperspektiv utan ur ett
            individperspektiv?
          </note>
          <note>
            Anf. 122 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! I ett avseende är det Birger Schlaug pekar på riktigt,
            nämligen att EU vill att man i de 15
          </note>
          <note>
            EU-länderna ska undvika vissa inslag i skattelagstiftningen som
            skapar skadlig skattekonkurrens. Det görs nu inom EU ett stort
            arbete i den s.k. Primarologruppen - den leds av en engelsk biträdande
            minister som heter Primarolo - för att just identifiera de skadliga
            skattelagstiftningar som finns i ett antal EU-länder.
          </note>
          <note>
            Gruppen har hittat ett sextiotal skadliga lagar i olika
          </note>
          <note>
            EU-länder - ingen i Sverige - som gruppen vill ska tas bort.
            EU är enigt om att de ska tas bort de närmaste åren. Det är viktigt
            att göra påpekandet att vi bör undvika skadlig skattekonkurrens
            av något slag.
          </note>
          <note>
            Regeln kan alltid diskuteras utifrån den aspekten.
          </note>
          <note>
            Nu har EU godkänt att man har den här typen av expertskatt. De
            länder som inte utnyttjar den möjligheten försätter sin egen industri
            och sitt eget näringsliv i en sämre situation. Därför har vi i
            Sverige valt att ha konkurrens på lika villkor, och därför har
            vi infört expertskatten.
          </note>
          <note>
            Det finns inget hittills, Birger Schlaug, som pekar på att det
            blir så många fler än vad vi trodde. Birger
          </note>
          <note>
            Schlaug åberopar i sin interpellation en tidningsuppgift som
            säger att man tror att det kommer att bli många som söker. Det
            finns inget faktiskt belägg för att det är fler som söker. Det
            är en ren spekulation.
          </note>
          <note>
            Med tanke på den förra debatten där Birger Schlaug och jag var
            överens om att vi ska motverka spekulation vore det bra om vi
            inte brydde oss om spekulationerna om antalet. De är inte belagda.
          </note>
          <note>
            Birger Schlaug vänder sig mot att det finns en femårsregel. Det
            är ganska enkelt. Om det inte fanns en femårsregel skulle företag
            kunna sätta i system att hämta in experter utifrån som vistas
            under lång tid i
          </note>
          <note>
            Sverige. Sedan skulle de efter en kort tid på nytt ta in dem
            i Sverige och på nytt få skattefrihet. Då skulle de få en evig
            skattefrihet. Det är därför femårsregeln har tillkommit. Den femårsregeln
            gäller alla. Det är inte någon speciell skillnad på om personen
            har en bakgrund med en viss politisk aktivitet. Femårsregeln är
            generell för alla. Jag kan inte få det till att man diskriminerar
            någon speciell grupp. Regeln är generell och avser inte någon
            speciell person med politisk bakgrund eller speciell aktivitet.
            Då vore det snarare märkligt om vi skulle göra undantag och säga
            att femårsregeln visserligen gäller men att för vissa grupper
            tillämpas inte femårsregeln. Det är något slags omvänd diskriminering
            som skulle användas i det fallet.
          </note>
          <note>
            Jag går tillbaka till grundfrågan. Vi har likställt svenskt näringsliv
            med näringslivet i många andra länder när det gäller konkurrensneutraliteten
            mellan företagen. Det är naturligtvis intressant från regeringens
            synpunkt, och för övriga partier, att se hur detta utvecklas,
            dvs. hur många som söker, vilken omfattning det får, om problemet
            är stort eller litet och om det över huvud taget dyker upp någon
            form av problem. Då ska vi vara beredda att med öppna ögon diskutera
            om det finns konsekvenser som ingen hittills har kunnat förutse.
          </note>
          <note type="speaker">
            Anf. 123 BIRGER SCHLAUG (mp):
          </note>
          <note>
            Fru talman! Det finns konsekvenser. De konsekvenser jag pratar
            om har många förutsett. Det gäller samtliga miljöpartister i kammaren.
            Vi fick stöd av samtliga kristdemokrater, samtliga vänsterpartister
            och samtliga folkpartister. Det finns många som förstår att det
            här är ett problem och som tittar på detta från ett individperspektiv
            och inte bara ur ett företagsperspektiv.
          </note>
          <note>
            Visst har vi femårsregeln. Det är självklart så.
          </note>
          <note>
            Men jag har fortfarande inte fått svar på frågan om finansministern
            tycker att det är rätt, ur individperspektiv, att någon - och
            nu vill jag ha svar på frågan den här gången - som har kämpat
            för mänskliga rättigheter, för demokrati, mot kommunism, mot nazism,
            mot förtryck, och har råkat hamna här som flykting, inte kan omfattas
            av regeln och därmed få jobb som utländsk expert i Sverige - om
            denne så har varit här i bara tre månader för fem år sedan. Men
            en person från det land där den jag först talade om flydde från,
            som var medlöpare, som inte offrade sitt liv, som inte kämpade,
            ska kunna komma hit som expert.
          </note>
          <note>
            Är det rimligt?
          </note>
          <note>
            Jag tycker att man ska se över femårsregeln. Femårsregeln bör
            har ett undantag för flyktingar. Vi har fått stöd för det från
            Folkpartiet, Kristdemokraterna och Vänsterpartiet. Alla vi inser
            att detta är ett problem. Allt tal om mänskliga rättigheter, stöd
            osv., faller platt när det kommer ned till konkreta åtgärder.
          </note>
          <note>
            Då heter det att vi tyvärr inte kan ta denna hänsyn därför att
            flyktingbegreppet inte finns i skattelagstiftningen. Men se då
            till att föra in det dit.
          </note>
          <note>
            Anf. 124 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Jag är ganska övertygad om att Birger
          </note>
          <note>
            Schlaug förstår att han jämför äpplen med päron, dvs.
          </note>
          <note>
            han jämför två inte relevanta situationer.
          </note>
          <note>
            Vi har en femårsregel. Syftet med femårsregeln är att företagen
            inte systematiskt ska kunna utnyttja skattefriheten för experter
            genom att folk kan vandra ut och in i vårt land på det sättet.
            Jag tror att Birger
          </note>
          <note>
            Schlaug förstår att denna femårsregel måste omfatta alla. Det
            går inte att göra undantag och säga att vissa inte omfattas av
            detta. Det är det som ska jämföras.
          </note>
          <note>
            Ska vi då säga att vi har en femårsregel, men att den gäller
            bara dem som inte kan påvisa att de har varit politiskt aktiva
            på det ena eller andra sättet i sitt hemland? Då skulle Birger
            Schlaug i så fall förorda en omvänd diskriminering. Nu vill jag
            inte på något sätt påstå att det är det han syftar till. Jag uppfattar
            det snarare så att Birger Schlaug har rört ihop två olika begrepp.
          </note>
          <note>
            Vi har en femårsregel som ska gälla alla. Personer som har varit
            politiskt verksamma eller annat behandlas som alla andra personer
            i femårsregeln. Att göra en särskild undantagsregel, att göra
            en särskild bedömning av en person som har varit politiskt aktiv,
            för att få dispens från femårsregeln är lite märkligt.
          </note>
          <note>
            Först inför vi en dispens från skattelagstiftningen för att ta
            bort en viss del av skatten för den typen av experter, sedan ska
            det vara ytterligare en dispens för en viss typ av personer. Det
            är verkligen inte att jämföra rätt saker.
          </note>
          <note>
            Jag tror att Birger Schlaug i det här fallet är mycket medveten
            om att han jämför olika saker som inte alls stämmer med varandra.
            Argumentationen hänger inte riktigt ihop.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 2000/01:223 om gåvor till ideella
            organisationer
          </note>
          <note>
            Anf. 125 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Mikael Oscarsson har frågat mig vad jag avser att
            göra för att gåvor till s.k. 90-konton och gåvor till andra typer
            av organisationer, exempelvis kyrkor, ska bli avdragsgilla. Frågan
            ställs mot bakgrund bl.a. av att frivilligbranschens insamlingsråd,
          </note>
          <note>
            FRII, har uttalat att det borde göras möjligt för medborgare
            att göra avdrag för gåvor till välgörande ändamål i fråga om organisationer
            som har 90-konton.
          </note>
          <note>
            Jag besvarade så sent som den 15 december 2000
          </note>
          <note>
            en fråga av Marie Engström om skatteavdrag för gåvor till godkända
            insamlingar. I mitt svar avvisade jag tanken på att införa avdragsrätt
            för gåvor. Det kan tilläggas att skatteutskottet vid upprepade
            tillfällen, senast i betänkandet 1999/2000:SkU13, har avstyrkt
            motionsyrkanden med den inriktningen. Utskottet har hänvisat till
            att en avdragsrätt för gåvor skulle utgöra ett allvarligt brott
            mot principerna för 1990 års skattereform och leda till ett kraftigt
            skattebortfall. Betydande problem skulle uppkomma såväl i tekniskt
            som i principiellt hänseende. För egen del vill jag också tillägga
            att en avdragsrätt skulle innebära att riksdagen i viss mån frånhänder
            sig beslutanderätten i fråga om vilka ideella ändamål som ska
            stödjas med skattemedel. Det är inte rimligt och det är tveksamt
            om en sådan ordning är fullt ut förenlig med vår grundlag. Mitt
            svar blir alltså även denna gång att jag inte tänker vidta några
            åtgärder för att införa en avdragsrätt för gåvor.
          </note>
          <note type="speaker">
            Anf. 126 MIKAEL OSCARSSON (kd):
          </note>
          <note>
            Fru talman! Jag börjar med att tacka för svaret.
          </note>
          <note>
            Låt mig först få säga att för mig är den ideella sektorn något
            mycket värdefullt och något som bör stödjas. Många ideella organisationer
            gör en fantastisk insats i Sverige. Det är Rädda Barnen, Frälsningsarmén,
            BRIS, Röda korset, scouterna och idrottsrörelsen - för att nämna
            några namn. Det är dock inte lätt att bedriva ideell verksamhet
            i Sverige.
          </note>
          <note>
            Många föreningar och organisationer dras med dålig ekonomi samtidigt
            som de ser ett skriande behov.
          </note>
          <note>
            Att införa avdragsrätt för gåvor till ideella organisationer
            skulle definitivt öka föreningslivets och den ideella sektorns
            möjlighet att öka i omfattning. Denna typ av avdragsrätt finns
            i många länder, som Frankrike, Belgien, England och elva andra
            länder inom
          </note>
          <note>
            Europeiska unionen.
          </note>
          <note>
            Bakgrunden till att jag begärde denna interpellationsdebatt var
            att en samarbetsgrupp bestående av
          </note>
          <note>
            FRII, dvs. Frivilligbranschens insamlingsråd, skatteförvaltningen,
            Finans- och Kulturdepartementen och
          </note>
          <note>
            Ekobrottsmyndigheten har gjort ett uttalande att man borde möjliggöra
            för medborgare att göra avdrag för gåvor till välgörande ändamål
            till organisationer som har s.k. 90-konton. På detta sätt skulle
            givandet öka och oseriösa insamlingar kunna konkurreras ut.
          </note>
          <note>
            Jag tycker att deras förslag är mycket bra. Dock tycker jag att
            man bör utvidga förslaget. I våra grannländer Norge och Danmark
            har man ett system som tillåter avdrag även för gåvor till olika
            typer av ideella föreningar och kyrkor. Detta är ett stort stöd
            för denna typ av organisationer, eftersom deras verksamhet till
            stor del bygger just på frivilligt givande från medlemmar.
          </note>
          <note>
            Fru talman! I finansministerns svar säger han att riksdagen i
            viss mån frånhänder sig beslutanderätten i fråga om vilka ideella
            ändamål som ska stödjas med skattemedel om man inför det här systemet.
            Precis så är det. Men ser inte finansministern någonting positivt
            i detta? Vi kristdemokrater ser det som positivt att fler medborgare
            engagerar sig och att riksdagen inte alls tar alla beslut om vad
            som ska stödjas och vad som inte ska stödjas.
          </note>
          <note>
            Nu har jag några frågor som jag skulle vilja få svar på.
          </note>
          <note>
            För det första: Har de 14 EU-länder som har detta system helt
            fel?
          </note>
          <note>
            För det andra: Tanken med förslaget från FRII, skatteförvaltningen,
            Finans- och Kulturdepartementen och Ekobrottsmyndigheten var dels
            att givandet skulle öka, dels att de oseriösa organisationerna
            skulle sållas bort. Om finansministern säger nej till detta förslag,
            har han då ett eget förslag till hur man skulle kunna komma till
            rätta med problemet?
          </note>
          <note>
            För det tredje: Finansministern har ju i dag sagt att han kan
            tänka sig att sänka olika skatter och att öka en del bidrag. Kan
            man inte tänka sig att avdragsgilla gåvor skulle kunna vara ett
            alternativ? Kan man åtminstone inte tänka sig att tillsätta en
            utredning för att titta på den här saken?
          </note>
          <note>
            Anf. 127 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det var mycket avslöjande att Mikael
          </note>
          <note>
            Oscarsson erkände att en avdragsrätt för gåvor skulle inskränka
            riksdagens beskattningsrätt. Det var precis vad jag sade i mitt
            svar, att det kan förmodas leda till den konsekvensen. Jag tackar
            Mikael Oscarsson för det erkännandet; därmed har han underkänt
            hela sin tanke. Det är riksdagen ensam som har beskattningsrätten,
            och det ska inte vara någon annan. Jag tackar för detta självmål
            som Mikael Oscarsson åstadkom här i talarstolen.
          </note>
          <note>
            Jag behöver inte upprepa argumentationen eftersom jag har gått
            igenom den i mitt svar och vi nyligen har haft den här debatten
            i kammaren.
          </note>
          <note type="speaker">
            Anf. 128 MIKAEL OSCARSSON (kd):
          </note>
          <note>
            Fru talman! Jag noterar att jag inte får några svar.
          </note>
          <note>
            Finansministern säger ingenting om han kan tänka sig en utredning.
            Han säger ingenting om de andra 14
          </note>
          <note>
            länderna har helt fel i sitt system. Han har inte heller något
            förslag vad gäller hur de oseriösa organisationerna ska sållas
            bort.
          </note>
          <note>
            Staten skjuter över alltfler samhällsuppgifter på den civila
            sektorn. Då bör den också uppmuntras, enligt mitt sätt att se,
            inte i första hand genom fler bidrag utan genom att man underlättar
            medborgarnas engagemang. Sverige har en fin tradition med många
            engagerade samhällsmedborgare, t.ex. i olika nykterhetsorganisationer,
            frikyrkor, fackföreningar osv. Det finns pensionärsföreningar
            som ser till att äldre får komma ut. Frivilliga vuxna finns till
            hands på skolorna. LP-stiftelsen tar hand om alkoholister. Frälsningsarmén
            och Stadsmissionen tar hand om uteliggare.
          </note>
          <note>
            Är vi överens om att dessa organisationer gör en fantastisk insats,
            som samhället inte kan klara sig utan? Ser inte finansministern
            något positivt i att den ideella sektorn på detta sätt kan stärkas?
          </note>
          <note>
            Jag undrar också: Är det så att finansministern inte alls håller
            med sitt eget folk, som var med i utredningen som lade fram förslaget
            om att man borde införa avdragsrätten för gåvor till 90-kontot?
          </note>
          <note>
            Anf. 129 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är ganska enkelt att besvara frågorna. Om jag
            inte tycker att idén med avdragsmöjlighet är bra, varför ska jag
            utreda idén? Jag tycker att frågan egentligen inte behöver ställas,
            men för säkerhets skull säger jag att jag är emot både idén och
            att utreda idén. Det ena följer av det andra. Den frågan var egentligen
            en överloppsgärning.
          </note>
          <note>
            Jag vill också dementera det påstående som nu har upprepats två
            gånger, att arbetsgruppen för frivilligorganisationerna skulle
            ha haft ett understöd av företrädare från olika departement. Det
            är ingen korrekt uppgift, och det är synd att den används gång
            på gång. Den har dementerats ett stort antal gånger, och det borde
            Mikael Oscarsson respektera.
          </note>
          <note>
            Min uppfattning är att ideella organisationer ska ha ett rejält
            stöd för sitt frivilligarbete, som är oerhört viktigt. Antingen
            det gäller frivilligarbete i kyrkliga organisationer, idrottsorganisationer,
            humanitära organisationer, internationellt biståndsarbete eller
            vad syftet är, är det oerhört viktigt att dessa organisationer
            får ett stöd. Det får de naturligtvis också via samhället, via
            riksdagen och via andra samhällsorgan som fattar beslut om stöd
            till dem. Det är viktigt att det också finns en demokratisk process,
            som bestämmer hur det stödet ska se ut och att det inte avgörs
            av enskilda personers förmögenheter, förmåga och vilja att bidra
            till olika organisationer. Det är någonting som vi fattar beslut
            om i vanlig demokratisk ordning.
          </note>
          <note>
            Det var väldigt bra att Mikael Oscarsson i klartext sade att
            det här var ett sätt att kringgå svenska riksdagens rätt att själv
            besluta om sina skatter.
          </note>
          <note type="speaker">
            Anf. 130 MIKAEL OSCARSSON (kd):
          </note>
          <note>
            Fru talman! Jag har i den här debatten velat lyfta fram det som
            jag tycker är en viktig sak. Jag tycker att de frivilliga organisationerna
            gör en viktig insats.
          </note>
          <note>
            Jag tycker också att det system som finns i 14 andra
          </note>
          <note>
            EU-länder är någonting positivt, och vi borde på det här området
            EU-anpassas. Jag beklagar att finansministern inte vill ta till
            sig de här argumenten.
          </note>
          <note>
            Som jag sade förut tycker jag att det är någonting positivt att
            vi här i riksdagen inte ska ta alla beslut om vilka organisationer
            som ska stödjas, utan att vi låter människor själva satsa på olika
            organisationer som de tycker gör ett bra arbete och som på så
            vis får ett bra stöd. Det har visat sig fungera väldigt bra i
            våra grannländer och vara ett värdefullt tillskott till de frivilliga
            organisationerna. Det duger inte att säga att de gör ett bra arbete
            och att de ska få stöd.
          </note>
          <note>
            Jag är inte emot det bidragssystem som finns, men detta är ett
            fint komplement och skulle kunna vara en injektion i föreningslivet.
            Det skulle kunna innebära att de här organisationerna gjorde ett
            ännu bättre arbete.
          </note>
          <note>
            Jag hoppas att vi kan fortsätta att debattera detta och att vi
            kan ta till oss erfarenheterna från de andra europeiska länderna.
          </note>
          <note>
            Anf. 131 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Betydelsen av frivilligorganisationernas arbete har
            vi inga delade meningar om. Som socialdemokrat är jag i allra
            högsta grad en del av denna frivilligrörelse och denna folkrörelse,
            som ju är en del av ursprunget till arbetarrörelsen. Det är oerhört
            viktigt att vi från samhällets sida värdesätter det arbete som
            sker i folkrörelser och olika frivilligrörelser.
          </note>
          <note>
            Det finns ingenting i dag som förhindrar att den enskilde själv
            bidrar ekonomiskt till organisationernas arbete, om han eller
            hon vill. Det görs redan i dag av många enskilda personer i betydande
            omfattning.
          </note>
          <note>
            Jag ser också att det finns ett växande intresse för att ställa
            upp i den typen av frivilligarbete.
          </note>
          <note>
            Jag talar om att vi inte ska ta ifrån riksdagen dess beskattningsrätt
            på det sätt som Mikael Oscarsson här förespråkar. Jag vill gärna
            markera att organisationernas arbete värdesätts genom det stöd
            som riksdagen, kommuner och landsting ger. Mikael Oscarsson har
            tyvärr ibland lierat sig med moderata krafter. Jag misstror inte
            Mikael Oscarssons egen vilja. Men moderaterna vill oftast, både
            här i kammaren och i kommunala församlingar, minska anslagen rätt
            ordentligt. Vi ser tyvärr en sådan våg i kommun efter kommun,
            landsting efter landsting och även här i kammaren. Moderata samlingspartiet
            har föreslagit minskade anslag till olika frivilligorganisationer.
            Jag inser att det inte är något som Mikael Oscarsson gillar. Men
            eftersom han samverkar med Moderata samlingspartiet får han tyvärr
            ta ansvaret för att man i många kommuner har skurit ned stödet
            till frivilligorganisationerna. Moderaterna har gått i spetsen
            för det och Kristdemokraterna har hängt om halsen på Moderaterna.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 2000/01:233 om rättsläget beträffande
            lotterilagen
          </note>
          <note>
            Anf. 132 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Gunnar Axén har frågat mig vad jag avser att vidta
            för åtgärder för att bringa klarhet i rättsläget beträffande lotterilagen.
            Axén ställer frågan mot bakgrund av ett uttalande från Kommerskollegium
            angående anmälan till Europeiska kommissionen av ändringar i lotterilagen.
          </note>
          <note>
            Grunden för lagstiftningen om spel- och lotterimarknaden i Sverige
            är, liksom i övriga Europa, en strävan att förhindra bedrägerier
            och sociala problem till följd av spel och att inkomster från
            spel ska komma allmänna eller allmännyttiga ändamål till godo.
          </note>
          <note>
            Spel på enarmade banditer och liknande automater förbjöds i Sverige
            fr.o.m. den 1 januari 1979 med undantag för sådant spel som anordnades
            på fartyg i internationell trafik. Skälen till förbudet var att
            dessa automatspel som gav vinst i form av pengar inte hade fått
            en från social synpunkt acceptabel form. Det var också principiellt
            otillfredsställande och stötande att allmänhetens spelbenägenhet
            och de sociala problem denna spelform orsakade skulle få utnyttjas
            i enskilt vinstsyfte, på det sätt och i den omfattning som dåvarande
            regler tillät.
          </note>
          <note>
            S.k. lyckohjul och varuspel var spelautomater som till stor del
            påminde om enarmade banditer. Skillnaden var främst vinstutbetalningen.
            Lyckohjulen betalade inte ut vinsten direkt ur automaten, utan
            detta sköttes av personal i spellokalen. Varuspelens vinster utvecklades
            från att ha varit riktiga varor i form av t.ex. teddybjörnar,
            klockor och choklad till att vara föremål avsedda att lösas in
            mot kontanter. År 1997
          </note>
          <note>
            förtydligades lotterilagen så att lyckohjul uttryckligen förbjöds
            och år 1999 förtydligades förbudet mot att lösa in varuvinster
            mot kontanter. Dessa lagändringar kan inte anses innebära någon
            förändring av gällande rätt och har inte heller berört automaternas
            konstruktion eller vinsternas beskaffenhet. Regeringskansliet
            ansåg därför inte att lagändringarna var sådana föreskrifter som
            behövde anmälas till Europeiska kommissionen.
          </note>
          <note>
            Kommerskollegium har i januari i år lämnat ett yttrande till
            ett privat spelföretag innebärande att ändringarna av lotterilagen
            1997 och 1999, enligt kollegiets mening, skulle ha anmälts till
            kommissionen.
          </note>
          <note>
            Gunnar Axén säger att de privata spelföretagen nu hamnar i en
            oklar rättslig situation mot bakgrund av
          </note>
          <note>
            Kommerskollegiums yttrande.
          </note>
          <note>
            Regeringen följer givetvis noga utvecklingen på området. Kommerskollegium
            har inte beslutanderätt i dessa frågor, vilket också kollegiet
            självt framhåller i sitt yttrande. Om vi riskerar en bestående
            osäkerhet som hotar grunden för de lagar riksdagen stiftat kommer
            regeringen givetvis att agera på lämpligt sätt.
          </note>
          <note>
            I Regeringskansliet pågår ett arbete med en proposition avseende
            lotterilagen mot bakgrund av den s.k. lotterilagsutredningen och
            utredningen om föreningslivets ställning på spelmarknaden.
          </note>
          <note>
            Gunnar Axén säger också att idrotts- och folkrörelserna drabbas
            av ekonomiska förluster på grund av de genomförda ändringarna
            av lotterilagen. Detta påstående är inte riktigt. Ideella föreningar
            med allmännyttigt syfte har, till skillnad från privata företag
            som det här är fråga om, rätt att bedriva lotterier efter tillstånd.
            Ett bra exempel på detta är Bingolotto, som årligen ger ca 1 miljard
            kronor i överskott till bl.a.
          </note>
          <note>
            idrottsrörelsen.
          </note>
          <note>
            Dessutom beslutade riksdagen 1994 om en ny typ av automatspel,
            de s.k. värdeautomaterna, vars överskott i sin helhet går till
            föreningslivets lokala barnoch ungdomsverksamhet. Värdeautomaterna
            som bedrivs av AB Svenska Spel är kringgärdade av en mycket detaljrik
            reglering i lotterilagen, för att minimera riskerna med spelet.
            80 % av överskottet som värdeautomaterna genererar fördelas av
            Riksidrottsförbundet och 20 % av Ungdomsstyrelsen. Enligt vad
            jag har inhämtat från AB Svenska Spel kan överskottet för år 2000,
            vilket ska betalas ut nu i vår, bli uppemot 250 miljoner kronor.
            Det är mycket glädjande.
          </note>
          <note type="speaker">
            Anf. 133 GUNNAR AXÉN (m):
          </note>
          <note>
            Fru talman! Jag ber att få tacka finansministern för svaret,
            även om svaret mer är en haltande historieskrivning än ett svar
            på min fråga.
          </note>
          <note>
            Finansministern har sedan denna frågeställning uppstod med emfas
            upprepade gånger hävdat att lotterilagen gäller och att den inte
            behövde anmälas till EG-kommissionen när den infördes, trots att
            den ansvariga myndigheten Kommerskollegium ansåg att en anmälan
            till EG-kommissionen borde ha skett.
          </note>
          <note>
            Sedan jag ställde min fråga har lagen för första gången prövats
            i domstol. Det kanske inte finansministern känner till. Jag har
            tingsrättsdomen här, ifall finansministern vill titta på den.
          </note>
          <note>
            Frågan rörde huruvida det var olagligt eller ej att anordna spel
            på s.k. lyckohjul.
          </note>
          <note>
            Kristinehamns tingsrätt skriver i sitt domslut av den 7 februari
            följande: "Effekten av lagändringen blev därför att en tidigare
            tillåten produkt förbjöds.
          </note>
          <note>
            Lagändringen utgör sålunda en sådan teknisk föreskrift som avses
            i 98/34/EG. Det förhållandet att avsikten med den ursprungliga
            lagstiftningen var en annan än den som faktiskt kom till uttryck
            saknar betydelse vad gäller anmälningsplikten. Detta eftersom
            den enskilde i enlighet med den s.k. legalitetsprincipen, måste
            kunna rätta sig efter vad som står i lagtexten.
          </note>
          <note>
            Eftersom anmälningsskyldigheten sålunda har åsidosatts vid genomförandet
            av lagändringen den 1
          </note>
          <note>
            januari 1997 kan den, i enlighet med de principer som fastslagits
            av EG-domstolen, inte tillämpas mot enskilda såvitt därigenom
            lyckohjul kommit att omfattas av förbud enligt lotterilagen. Därav
            följer att anordnandet av spel på lyckohjul inte kan anses otillåtet
            och att den aktuella automaten inte kan förverkas såsom föremål
            för brott enligt lotterilagen."
          </note>
          <note>
            Tydligare än så kan det inte sägas. Domstolen anser att lagen
            såvitt avser lyckohjul införts i strid med
          </note>
          <note>
            EG-rätten och därmed inte gäller. I sammanhanget kan ju poängteras
            det pinsamma i att EU:s ordförandeland flagrant bryter mot EG-rätten.
          </note>
          <note>
            Regeringen och finansministern kan nu välja att fortsätta hävda
            att lagen gäller och låta de juridiska kvarnarna mala vidare intill
            dess att EG-domstolen slutligen fastslår att lagen inte gäller.
            Detta betyder att de privata spelanordnarna riskerar att under
            lång tid inte veta vilken lag som ska gälla. Skadeståndsanspråk
            kommer att ställas gentemot staten och i likhet med t.ex. Rikta
            och Medanalys kommer det att handla om hundratals miljoner kronor.
            För varje dag som går intill dess att rättsläget klargörs kommer
            skadeståndskraven att öka.
          </note>
          <note>
            Men regeringen och finansministern kan också visa att man har
            förståelse för näringslivets behov av tydliga spelregler och rättssäkerhet
            och därmed snabbt klargöra rättsläget och om nödvändigt återkomma
            till riksdagen med ett lagsförslag som hanterats på ett korrekt
            sätt. Detta skulle i så fall visa att regeringen inte satt i system
            att driva privata företag i konkurs genom en rättsvidrig hantering
            för att därefter utsättas för omfattande skadeståndsprocesser.
          </note>
          <note>
            Jag önskar att finansministern kan visa så pass mycket kurage
            att han här och nu deklarerar att lagen införts på ett felaktigt
            sätt och därmed inte är gällande i de delar som borde ha anmälts
            till EG-
          </note>
          <note>
            kommissionen. Detta är vad jag efterlyser i interpellationen,
            och detta önskar jag svar på nu.
          </note>
          <note>
            Därutöver finns ett antal felaktiga påståenden i interpellationssvaret,
            bl.a. när det gäller intäkterna från Jack Vegasspelen. I svaret
            sägs att 20 % går till
          </note>
          <note>
            Ungdomsstyrelsen och 80 % till Riksidrottsförbundet.
          </note>
          <note>
            Av intäkterna går, enligt Lotteriinspektionen, en tredjedel till
            Svenska Spel, bl.a. till deras aggressiva marknadsföring som vi
            kan se prov på i dagens kvällstidningar i form av helsidesannonser.
            En tredjedel av intäkterna går till restaurangägarna och blott
            en tredjedel av intäkterna går till föreningslivet.
          </note>
          <note>
            Jag får återkomma med mina andra kommentarer angående felaktigheterna
            i interpellationssvaret. Jag efterlyser ett svar på min fråga.
          </note>
          <note>
            Överläggningen var härmed avslutad.
          </note>
          <note>
            19 § Svar på interpellation 2000/01:247 om lagen om offentlig
            upphandling
          </note>
          <note>
            Anf. 134 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Gunnar Axén har frågat mig om vilka åtgärder jag
            avser att vidta för att departement och statliga myndigheter ska
            följa lagen om offentlig upphandling, LOU. Han har vidare frågat
            mig om jag har för avsikt att föreslå en skärpning av LOU och
            förbättrade tillsynsmöjligheter i syfte att den offentliga upphandlingen
            ska fungera bättre.
          </note>
          <note>
            Gunnar Axén ställer frågorna mot bakgrund av ett nyhetsinslag
            i TV 4. I inslaget kommenterade jag kritik som Riksdagens revisorer
            riktat mot Näringsdepartementets upphandling i ett visst fall.
            Gunnar
          </note>
          <note>
            Axén påstår att de uttalanden som jag gjorde i detta sammanhang
            var sådana att de dels sänder ut en signal om att det inte är
            viktigt att följa LOU, dels reser tvivel kring min vilja att skärpa
            LOU i syfte att skapa en bättre fungerande offentlig upphandling.
            Påståendena saknar grund.
          </note>
          <note>
            Det är givetvis angeläget att bestämmelserna om offentlig upphandling
            följs av alla berörda. För att säkerställa att så sker i största
            möjliga utsträckning har bl.a. Nämnden för offentlig upphandling,
            NOU, inrättats. NOU har enligt sin instruktion till uppgift att
            bl.a. utöva tillsyn över den offentliga upphandlingen enligt LOU
            och att lämna information och allmänna råd inom nämndens tillsynsområden.
            Till nämndens uppgifter hör också att verka för en effektiv offentlig
            upphandling.
          </note>
          <note>
            Regeringen har i direktiven till Upphandlingskommittén betonat
            vikten av att det finns en ändamålsenlig tillsynsfunktion på upphandlingsområdet.
          </note>
          <note>
            Regeringen delar också den bedömning som kommittén redovisat
            i sitt delbetänkande, att det är viktigt att tillsynen över den
            offentliga upphandlingen är effektiv och ger upphandlande enheter
            och anbudsgivare vägledning om hur lagen ska tillämpas.
          </note>
          <note>
            De förslag som kommittén i detta avseende hitintills lämnat har
            emellertid aktualiserat vissa frågor om den närmare utformningen
            av en stärkt tillsyn. Det gäller såväl regelverket som organisationen.
            Frågan om vilka befogenheter den myndighet som utövar tillsyn
            över den offentliga upphandlingen ska ha liksom frågan om hur
            tillsynsmyndigheten bör vara organiserad är för närvarande föremål
            för ytterligare beredning i Regeringskansliet.
          </note>
          <note>
            Vidare kommer naturligtvis de förslag som Upphandlingskommittén
            inom kort lägger fram i sitt slutbetänkande att övervägas noggrant.
            Jag följer också med stort intresse det arbete om offentlig upphandling
            som under svenskt ordförandeskap bedrivs inom
          </note>
          <note>
            Europeiska unionen.
          </note>
          <note>
            Resultatet av det arbete som nu pågår får avgöra om tillsynen
            över den offentliga upphandlingen behöver förstärkas och vilka
            eventuella lagändringar som i så fall bör föreslås.
          </note>
          <note>
            Vad jag nu har redogjort för visar med all önskvärd tydlighet
            att jag anser det mycket viktigt att alla upphandlande enheter
            följer LOU. Min ambition är att bidra till att skapa en bättre
            fungerande offentlig upphandling.
          </note>
          <note type="speaker">
            Anf. 135 GUNNAR AXÉN (m):
          </note>
          <note>
            Fru talman! Jag hoppas att finansministern inte visar samma prov
            på feghet och arrogans i denna interpellationsdebatt som i den
            föregående utan vågar svara på mina frågor i stället för att bara
            tiga.
          </note>
          <note>
            I sitt interpellationssvar dementerar finansministern att han
            var överslätande i TV 4:s nyheter då han kommenterade Näringsdepartementets
            brott mot lagen om offentlig upphandling. För mig och andra som
            såg inslaget råder det dock ingen tvekan om att finansministern
            inte såg särskilt allvarligt på att Näringsdepartementet brutit
            mot lagen om offentlig upphandling. Detta är dock inte den viktiga
            frågan. I
          </note>
          <note>
            stället tar jag faktiskt tacksamt emot det klargörande uttalande
            som finansministern gör i sitt interpellationssvar om att det
            är mycket viktigt att alla upphandlande enheter följer LOU. Bland
            de upphandlande enheterna återfinns således Näringsdepartementet.
          </note>
          <note>
            Jag litar på att finansministern kommer att vandra runt i Regeringskansliet
            med ett särskilt vakande öga för att försäkra sig om att inga
            nya brott mot LOU ska begås.
          </note>
          <note>
            Därmed övergår jag till min andra frågeställning, den om ifall
            finansministern avser att föreslå en skärpning av LOU och förbättrade
            tillsynsmöjligheter. Jag hoppas att fegheten hos finansministern
            inte leder till att också denna fråga får stå obesvarad.
          </note>
          <note>
            I denna del är finansministern i sitt interpellationssvar tyvärr
            vag i sina formuleringar och nöjer sig med att hänvisa till den
            pågående utredningen, som redan lämnat ett delbetänkande och som
            inom en vecka ska lämna sitt slutbetänkande. Finansministern säger
            att det som framkommer i denna utredning får avgöra om det behövs
            några eventuella lagändringar.
          </note>
          <note>
            Jag anser att finansministern redan nu borde kunna göra en bedömning
            om han anser att det krävs en lagskärpning och förbättrade tillsynsmöjligheter.
          </note>
          <note>
            Mot bakgrund av Upphandlingsutredningens delbetänkande och de
            ofta rapporterade brotten mot
          </note>
          <note>
            LOU, dvs. inte enbart Näringsdepartementets brott mot lagen om
            offentlig upphandling, borde det kunna gå att komma till slutsatsen
            att det faktiskt krävs en skärpt lagstiftning.
          </note>
          <note>
            Den offentliga sektorn upphandlar årligen varor och tjänster
            för över 400 miljarder kronor. Nämnden för offentlig upphandling
            gjorde redan för ett par år sedan bedömningen att en skärpt lagstiftning
            och bättre sanktionsmöjligheter skulle kunna spara över
          </note>
          <note>
            20 miljarder kronor åt skattebetalarna. Under de två år som har
            gått sedan dess har kanske 40 miljarder skattekronor slösats bort,
            och i år slösas ytterligare 20
          </note>
          <note>
            skattemiljarder bort. Det är inga små summor. Jag skulle givetvis
            välja att sänka skatten med hjälp av dessa resurser, men finansministern
            har säkert något bidrag som han hellre skulle vilja höja. I vilket
            fall som helst borde det finnas ett intresse av att dessa pengar
            inte bara kastas i sjön. Varför ska det vara så svårt för finansministern
            att säga att det behövs en skärpt lagstiftning, bättre sanktionsmöjligheter
            och bättre övervakningsmöjligheter? Finansministern skulle också
            kunna säga att ett sådant lagförslag kommer redan i vår så att
            lagen kan träda i kraft senast vid årsskiftet. Därmed slipper
            vi att åren går och att tiotals miljarder skattekronor varje år
            slösas bort enbart på grund av att den offentliga upphandlingen
            inte fungerar tillräckligt effektivt.
          </note>
          <note>
            Skulle vi nu kunna få ett tydligt uttalande från finansministern
            om att han snart återkommer till riksdagen med ett förslag om
            en förbättrad lagstiftning, eller väljer finansministern att tiga
            även i denna interpellationsdebatt?
          </note>
          <note>
            Anf. 136 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Gunnar Axén har uppenbarligen problem med sina interpellationer.
            Han har ställt en interpellation och fått ett svar. Han gillar
            inte svaret, men han har ändå fått ett svar. Han försöker nu får
            en förnyad frågeställning genom att säga att han vill ha ett tydligt
            svar på det sätt som han önskar. Jag har redovisat att jag har
            stor anledning att understryka behovet av en effektivt fungerande
            upphandlingslagstiftning och att jag självklart vill utvärdera
            de förslag som Upphandlingskommittén kommer fram till. Upphandlingskommittén
            leds av en mycket skicklig ordförande och kommer säkerligen att
            ha ett antal mycket intressanta förslag. Det vore utomordentligt
            märkligt om man tog ställning till förslagen, som Gunnar
          </note>
          <note>
            Axén föreslår, innan de ens är lagda från kommitténs sida. Jag
            tycker att det kanske visar lite bristande insikt om hur viktig
            denna fråga är från interpellantens sida.
          </note>
          <note type="speaker">
            Anf. 137 GUNNAR AXÉN (m):
          </note>
          <note>
            Fru talman! Jag noterar bara att finansministern, som har så
            många uppfattningar i många olika frågor, inte vad gäller den
            här frågan heller vågar uttala sin egen uppfattning utan väljer
            att mörka. Det hade varit bra för Upphandlingssverige att få klart
            för sig att det kommer en skärpt lagstiftning och bättre sanktionsoch
            tillsynsmöjligheter. Men även i den här frågan liksom i den föregående
            har inte finansministern några besked att komma med. Jag beklagar
            detta.
          </note>
          <note>
            Tack så mycket.
          </note>
          <note>
            Överläggningen var härmed avslutad.
          </note>
          <note>
            20 § Svar på interpellation 2000/01:248 om smugglingen av punktskattebelagda
            varor
          </note>
          <note>
            Anf. 138 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Maud Ekendahl har frågat mig om vilka åtgärder regeringen
            avser att vidta för att stoppa smugglingen av punktskattebelagda
            varor.
          </note>
          <note>
            Endast den som har rätt att bedriva partihandel enligt alkohollagen
            får föra in alkoholdrycker för kommersiella ändamål. Den som bryter
            mot detta gör sig skyldig till varusmuggling. I praxis har personer
            som upprepade gånger fört in mindre mängder alkohol dömts för
            varusmuggling, dvs. att vid en helhetsbedömning har gärningarna
            bedömts som kommersiella.
          </note>
          <note>
            Den 1 januari 2001 trädde en ny lag om straff för smuggling i
            kraft. Som ett led i kampen mot den grova brottsligheten innehåller
            lagen en särskild straffskala för grov olovlig befattning med
            smuggelgods. Med grov olovlig befattning avses bl.a. mottagande
            och distribution inom landet av smuggelgods.
          </note>
          <note>
            Numer kan alltså även den som tar emot smuggelgodset och säljer
            det vidare få ett kännbart straff.
          </note>
          <note>
            Lagen innehåller även bestämmelser om kriminalisering av förberedelse
            och stämpling till alla slag av grova smugglingsbrott. Tidigare
            var förberedelse och stämpling ej straffbart utom då det gällde
            smuggling av narkotika. Ändringen gör det möjligt att redan på
            planeringsstadiet ingripa mot grov smuggling av alkohol.
          </note>
          <note>
            Det går alltså redan i dag att angripa de problem som Maud Ekendahl
            påtalar. Regeringen är dock medveten om att det behövs ytterligare
            åtgärder och arbetar därför för närvarande med att skärpa lagstiftningen
            på området.
          </note>
          <note>
            Riksskatteverket och Tullverket har mot bakgrund av aktuella
            problem begärt att lagstiftningen på området ändras i syfte att
            förbättra skatteförvaltningens och tullens möjligheter att bekämpa
            privatinförsel i kommersiellt syfte.
          </note>
          <note>
            Inom Finansdepartementet utreds för närvarande om det är möjligt
            att införa strängare straffrättsliga sanktioner mot skatteundandraganden
            på punktskatteområdet. I arbetet ingår att analysera Riksskatteverkets
            och Tullverkets förslag till förbättrade kontrollmöjligheter.
            Utredaren räknar med att presentera en promemoria med förslag
            till åtgärder runt månadsskiftet maj/juni 2001. Målet är att bestämmelser
            om nya kontrollåtgärder och strängare straffrättsliga sanktioner
            ska kunna träda i kraft den 1 januari 2002.
          </note>
          <note>
            Regeringen följer också noga hur privatinförseln utvecklas med
            anledning av de höjda införselkvoterna. Bl.a. har Centrum för
            alkohol- och drogforskning
          </note>
          <note>
            SoRAD, i uppdrag att ta fram månadsvis statistik över konsumtions-
            och försäljningsutvecklingen.
          </note>
          <note>
            Statistiken ska även inkludera det s.k. mörkertalet.
          </note>
          <note>
            Mot bl.a. denna bakgrund uttalade regeringen i den alkoholpolitiska
            propositionen att den avser att senare till riksdagen återkomma
            till frågan om de skattejusteringar som behövs på alkoholområdet.
            Regeringen har ännu inte tagit ställning till vilka åtgärder som
            bör vidtas.
          </note>
          <note>
            Vad gäller frågan om Tullverkets resurser behandlas denna årligen
            inom ramen för budgetarbetet.
          </note>
          <note>
            Jag vill understryka att det inte ankommer på regeringen att
            fastställa hur Tullverket ska organisera sin verksamhet. Detta
            innebär att Tullverket självständigt avgör var de resurser man
            förfogar över gör mest nytta för att uppfylla de mål för tullverksamheten
            som riksdagen och regeringen fastställer.
          </note>
          <note type="speaker">
            Anf. 139 MAUD EKENDAHL (m):
          </note>
          <note>
            Fru talman! Jag vill börja med att tacka för svaret som jag fått
            på min interpellation.
          </note>
          <note>
            Jag vill inleda så här: Jag blir tokig som mamma, tullare och
            skattebetalare, men mest som tullare och mamma, när jag ser hur
            det går till i Helsingborg.
          </note>
          <note>
            Så uttryckte sig en kvinnlig tullare till mig över situationen
            när det gäller öl- och spritinförseln mellan
          </note>
          <note>
            Helsingör och Helsingborg.
          </note>
          <note>
            Storskalig införsel av punktskattebelagda varor tog sin början
            för ungefär fem år sedan, och efter det har problemen bara ökat.
            Insmugglingen via Skåne handlar främst om tre olika tillvägagångssätt,
            nämligen i lastbilsfordon, de populära endagsbussresorna till
            Tyskland och en ganska ny form: hämtning av
          </note>
          <note>
            Tysklandsinhandlade varor i Helsingör.
          </note>
          <note>
            Vid bussturerna är det inte ovanligt - och jag har själv varit
            med flera gånger och sett hur det har gått till - att det kan
            finnas över tusen liter starksprit i en enda buss utan att någon
            ägare ger sig till känna.
          </note>
          <note>
            Okänd är ägaren, trots att det finns tusen liter sprit lastad
            i bussen. Då ska vi komma ihåg att det bara genom tullfiltret
            i Helsingborg passerar ca 20 bussar per dag och upp till 30 bussar
            per dag under veckosluten.
          </note>
          <note>
            Det finns ett nytt sätt att införa stora mängder alkohol till
            Sverige. Ca 500 personer är involverade i ett system där några
            åker över till Helsingör, hyr buss eller något liknande fordon,
            kör ned till Tyskland, tar med sig allt vad man kan, åker tillbaka
            till Helsingör där allt gods omlastas i personbilar. Där finns
            en annan grupp av personer som åker i skytteltrafik mellan Helsingborg
            och Helsingör för att vid varje inresa föra in den mängd som är
            tillåten.
          </note>
          <note>
            De personer som sysslar med det här gör cirka tio inresor om
            dagen. Man har räknat ut att det går att klara av 17 inresor om
            dagen. Men man kan ju inte åka så många gånger varje dag och föra
            in varor för eget bruk. Det här görs av personer som är bidragsberoende.
            Det kan röra sig om pensionärer eller arbetssökande. Det är denna
            nya nisch som jag vill komma åt.
          </note>
          <note>
            Vi måste slå hål på denna bubbla. Vi får inte låta denna organiserade
            verksamhet få ett fäste. Jag undrar om ministern inte blir lika
            upprörd som jag och många andra blir över att det förs in så mycket
            alkohol på det här viset. Hur pass insatt är ministern i den här
            verksamheten?
          </note>
          <note>
            Anf. 140 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det framgick av mitt svar att jag är lika upprörd
            som interpellanten över denna smuggeltrafik. Det är skälet till
            att regeringen har vidtagit en rad åtgärder och skärpt lagstiftningen.
            Jag markerar också mycket tydligt i mitt svar att vi är beredda
            att ytterligare skärpa den.
          </note>
          <note>
            Tullverket gör på det här området ett utomordentligt gott arbete,
            och Tullverkets personal bidrar på alla sätt och vis till att
            försöka att förhindra trafiken.
          </note>
          <note>
            Men vi är beredda att försöka skärpa de instrument som Tullverkets
            personal kan behöva för att ytterligare öka effektiviteten i kontrollen.
          </note>
          <note>
            Jag är medveten om att det finns kommersiella intressen som försöker
            att göra vinster på den här typen av trafik. Därför bör de företag
            - bussbolag och andra - som medverkar till den här trafiken ta
            sin del av ansvaret. Jag vet ju att det pågår en omfattande sådan
            diskussion. Det finns också aktuella fall där det har prövats
            hur ansvaret ska fördelas.
          </note>
          <note>
            Jag har ingen annan mening än interpellanten, att det är viktigt
            att vi fortsätter att diskutera hur vi kan skärpa kontrollen och
            hur vi kan hitta nya lagstiftningsinstrument och ge Tullverket
            bättre resurser.
          </note>
          <note type="speaker">
            Anf. 141 MAUD EKENDAHL (m):
          </note>
          <note>
            Fru talman! Det är helt klart att denna storskaliga smuggling
            av både alkohol och cigaretter - som jag inte nämnt tidigare -
            bottnar sig i en sak, nämligen de höga skatterna som vi har i
            Sverige på dessa varor.
          </note>
          <note>
            Det gör att det är mycket lönsamt att bedriva denna typ av verksamhet.
            Jag har tidigare ställt olika frågor till ministern om hur man
            ska kunna komma till rätta med problemet.
          </note>
          <note>
            Men vad jag är mest bekymrad över är det som pågår. Och vilka
            är mottagarna? Jo, det är ungdomar.
          </note>
          <note>
            De kan på olika adresser, var som helst, dygnet runt hämta dessa
            varor. Det är detta som är så skrämmande. Vi kan inte bara se
            på hur denna verksamhet får starkare fäste och hur den förstör
            fler och fler ungdomar.
          </note>
          <note>
            Regleringsbrevet från regeringen är bra. Där sägs klart och tydligt
            att tullarna ska bekämpa narkotika.
          </note>
          <note>
            Då kommer inte annan typ av smuggling prioriteras lika högt.
            Resurserna är ju begränsade.
          </note>
          <note>
            Min vädjan till ministern är att vi nu ska sätta stopp för denna
            jäkla handel som pågår. Nu är det vår plikt som politiker att
            göra något, att satsa på ett projekt. Jag vill att regeringen
            säger: Låt tullen i Skåne få en projekttid på två eller tre år
            så att man kan snabbutbilda tullare som kan inrikta sig på den
            här verksamheten. Vi politiker måste visa att vi menar allvar
            med att få stopp på detta. Tullarna ska ta hand om narkotikabekämpning
            och sådant.
          </note>
          <note>
            Jag hoppas att finansministern bär med sig detta med riktade
            projekt vid kommande diskussioner inför budgetberedningen.
          </note>
          <note>
            Jag vet att man välkomnar det här projektet som jag har försökt
            att hitta på och att man tycker att det finns ett stort behov
            av det. Därför tror jag inte att tullen kan gå på ministerns linje
            i svaret, att man får göra vad man vill inom sin egen verksamhet.
            Det ska man göra, men man har ju inte resurserna.
          </note>
          <note>
            Det är utomordentligt att regeringen kommer med den skärpta lagstiftningen.
            Men man kan inte ha en skärpt lagstiftning om man inte har resurser
            att ta fast dem som sysslar med smuggling. Då spelar det ingen
            roll vilken lagstiftning vi har. Vi måste försöka få resurser
            till att möjliggöra att de sysslar med detta tas fast. Sedan kan
            vi döma dem efter den skärpta lagstiftningen. Vi kan inte bara
            tjusigt tala om att nu ska vi ha den här skärpta lagstiftningen,
            men sedan inte ha resurser att förverkliga den. Jag vädjar om
            att ministern ska kunna förstå detta.
          </note>
          <note>
            Ministern säger i sitt svar: "Det ankommer inte på regeringen
            att fastställa hur Tullverket ska organisera sin verksamhet."
            Men jag tror att de skulle bli väldigt glada om regeringen sade
            att nu öronmärker vi i tre års tid en viss summa pengar. Man får
            då så mycket tillbaka. Av en enda satsad krona kommer sex kronor
            tillbaka. Det är inte bara jag som säger det. Folkhälsoinstitutet
            har redan gjort beräkningar på området.
          </note>
          <note>
            Det är därför som jag vill höra vad ministern anser om det här
            projektet.
          </note>
          <note>
            Anf. 142 Finansminister BOSSE RING-
          </note>
          <note>
            HOLM (s):
          </note>
          <note>
            Fru talman! Det är naturligtvis oerhört frestande när en moderat
            riksdagsledamot står och begär mer pengar till den offentliga
            sektorn att instämma i önskemålet.
          </note>
          <note>
            Jag vill inte på något vis förhindra den entusiasm
          </note>
          <note>
            Maud Ekendahl känner i den här frågan. Jag tycker att den är
            viktig, och jag delar hennes entusiasm. Jag tror att det är viktigt
            att både via lagstiftning och via de resurser som Tullverket har
            kunna agera i den här frågan. Vi har också under senare år försett
            Tullverket med en del extra resurser. Jag är medveten om att
          </note>
          <note>
            Tullverket inte bara har den här typen av trafik som de ska försöka
            hantera utan också en del andra mycket grannlaga uppgifter. Det
            enda avseende som Maud
          </note>
          <note>
            Ekendahl och jag skiljer oss åt är att jag inte tycker att det
            är nödvändigt att vi detaljstyr Tullverket. Jag tilltror Tullverket
            all den kompetens de har där, och jag tror att de själva kan värdera
            och bedöma hur resurserna ska användas i fortsättningen.
          </note>
          <note>
            Däremot är jag beredd att pröva, som jag har sagt i mitt interpellationssvar,
            att på olika sätt - lagstiftningsvis och på annat sätt - förstärka
            Tullverkets möjligheter att agera mer kraftfullt. Där har vi en
            gemensam uppfattning.
          </note>
          <note type="speaker">
            Anf. 143 MAUD EKENDAHL (m):
          </note>
          <note>
            Fru talman! Vi är på väg att bli lite överens. Ändå skulle jag
            vilja ha en modell där vi säger att vi ska genomföra ett projekt.
            Jag tror att det vore det enda riktiga att göra. Jag hoppas att
            finansministern kan tänka över det.
          </note>
          <note>
            Nu vill jag i mitt slutinlägg ta upp ett annat synsätt på frågan.
            De personer som jag tidigare talade om och som far fram och tillbaka
            på endagsbussturer och som bär allt detta öl är alltså personer
            som är bidragsberoende. Vad det handlar om är att dessa kanske
            har svenskt medborgarskap men - och jag säger det - utländska
            namn. Jag tycker inte att personer som kommer till Sverige och
            som får förmånen att bli svenska medborgare ska få utveckla den
            här sysselsättningen eller företagsnischen. Jag tycker inte att
            vi ska tillåta det. Man kanske inte får säga detta i Sveriges
            riksdag, men jag vill göra det därför att det inte handlar om
            vem som helst. Vi måste alltså lära alla att så här får det inte
            fortgå.
          </note>
          <note>
            Försäkringskassan har stora problem. Varför får försäkringskassan
            information om att detta försiggår och om vilka det berör? Jo,
            de får information av sådana som blir förbaskade på att detta
            försiggår. De ringer och talar om vad herr X eller fru X håller
            på med. Tipsen kommer från allmänheten, men de är ju en droppe
            i havet. Det är så få man kommer åt.
          </note>
          <note>
            Jag tycker att det är väldigt viktigt att vi slår hål på det
            här. Man ska inte kunna uppbära bidrag av olika slag samtidigt
            som man kanske har 800 000 på banken och försörjer sig på denna
            verksamhet.
          </note>
          <note>
            Överläggningen var härmed avslutad.
          </note>
          <note>
            21 § Svar på interpellation 2000/01:254 om
          </note>
          <note>
            Lagrådets yttrande
          </note>
          <note>
            Anf. 144 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Carl-Erik Skårman har frågat mig vilka åtgärder jag
            kommer att vidta för att Lagrådets yttranden ska ges den vikt
            de förtjänar och för att
          </note>
          <note>
            Lagrådets yttranden inte ska avfärdas. Han har också frågat om
            jag kommer att se över möjligheterna att införa en författningsdomstol.
          </note>
          <note>
            Lagrådets granskning av ett lagförslag ska enligt regeringsformen
            gälla följande: Hur förhåller sig förslaget till grundlagarna
            och rättsordningen i övrigt? Hur förhåller sig förslagets föreskrifter
            till varandra? Hur förhåller sig förslagets föreskrifter till
            rättssäkerhetens krav? Är förslaget utformat så att det kan antas
            tillgodose de angivna syftena med förslaget? Och slutligen, vilka
            problem kan uppstå vid tillämpningen?
          </note>
          <note>
            Regeringens och min uppfattning är att Lagrådets granskning är
            mycket betydelsefull i lagstiftningsarbetet och att Lagrådets
            synpunkter ska visas stor respekt. Regeringen är visserligen inte
            skyldig att följa de synpunkter som Lagrådet lämnar på ett lagförslag,
            men utgångspunkten är att Lagrådets synpunkter ska följas. Det
            krävs starka skäl för att frångå vad Lagrådet har anfört.
          </note>
          <note>
            Om det finns sådana skäl kan det undantagsvis förekomma att regeringen
            inte följer Lagrådets synpunkter. Av den efterföljande propositionen
            måste det då enligt Regeringskansliets riktlinjer för utformning
            av propositioner framgå tydligt vilka av Lagrådets synpunkter
            som följts och vilka som inte har följts. I
          </note>
          <note>
            de delar där Lagrådets synpunkter inte följts, måste det föras
            en tydlig argumentation. Att riktlinjerna följs bevakas av Justitiedepartementets
            granskningsenhet.
          </note>
          <note>
            Beskrivningen att regeringen vid upprepade tillfällen har avfärdat
            eller ignorerat Lagrådets yttranden är grovt missvisande. Inte
            i något fall där Lagrådet kritiserat ett lagförslag har regeringen
            avfärdat Lagrådets synpunkter eller ignorerat dem. I det fåtal
            fall där regeringen har bedömt ett lagförslag som så angeläget
            att det bör läggas fram trots Lagrådets synpunkter, har regeringen
            i den efterföljande propositionen noggrant redogjort för varför
            man valt att göra det. Detta har skett på ett sådant sätt att
            riksdagens ledamöter kunnat väga regeringens skäl för sin ståndpunkt
            mot Lagrådets yttrande. Riksdagen har på så sätt kunnat bilda
            sig en uppfattning om huruvida propositionens lagförslag ändå
            ska antas eller inte.
          </note>
          <note>
            Inom regeringen har jag som justitieminister ett särskilt ansvar
            för att besluten är lagenliga, följdriktiga och enhetliga. Det
            innebär också att jag har ett särskilt intresse av att delta i
            beredningen av frågor av väsentlig betydelse där Lagrådet haft
            synpunkter. För att säkerställa att detta sker har det nyligen
            gjorts ett tillägg till Statsrådsberedningens riktlinjer om den
            gemensamma beredningen inom Regeringskansliet.
          </note>
          <note>
            Tillägget gäller ärenden där Lagrådet har avstyrkt ett lagförslag
            i dess helhet eller allvarligt ifrågasatt det.
          </note>
          <note>
            Sådana ärenden ska alltid beredas med Justitiedepartementet.
            På det sättet kan jag från min sida bevaka att Lagrådets synpunkter
            inte frångås annat än om starka skäl talar för det. Jag kan också
            bevaka att regeringens ståndpunkt i så fall motiveras väl.
          </note>
          <note>
            Carl-Erik Skårman har också frågat om jag kommer att se över
            möjligheterna att införa en författningsdomstol så att rättssäkerheten
            i framtiden kan vidmakthållas och grundlagens regler följas fullt
            ut.
          </note>
          <note>
            I sammanhanget vill jag påpeka att arbetet inom regeringen är
            så fördelat att konstitutionella frågor hör till statsrådet Lejons
            område.
          </note>
          <note>
            Möjligheterna att införa en författningsdomstol övervägdes av
            Fri- och rättighetskommittén för knappt åtta år sedan. Den kom
            fram till att en sådan domstol inte borde införas i Sverige. Regeringen
            har inte heller haft några tankar på att låta utreda frågan på
            nytt. Enligt min mening innebär den svenska lagstiftningsprocessen
            kompletterad med lagprövningsrätten enligt 11 kap. 14 § regeringsformen
            en fullgod garanti för rättssäkerheten.
          </note>
          <note>
            Frågan om en författningsdomstol har i dagarna behandlats i konstitutionsutskottet.
            Enligt utskottet bör regeringen ges i uppdrag att låta utreda
            frågor om skyldigheten för domstolar eller andra offentliga organ
            att i vissa fall inte tillämpa en föreskrift och om undantaget
            från denna skyldighet, det s.k. uppenbarhetsrekvisitet. Utredningen
            bör, menar utskottet, omfatta frågan på vilket sätt en förstärkt
            lagprövning bör kunna utövas. Detta bör enligt utskottet t.ex.
          </note>
          <note>
            kunna innefatta överväganden kring Lagrådets ställning och frågan
            om det behövs en speciell författningsdomstol eller om prövning
            bör ske inom det vanliga domstolsväsendet.
          </note>
          <note>
            Socialdemokraterna och Vänsterpartiet reserverade sig mot förslaget.
            Om riksdagen följer utskottet blir det regeringens uppgift att
            hantera riksdagens tillkännagivande.
          </note>
          <note type="speaker">
            Anf. 145 CARL-ERIK SKÅRMAN (m):
          </note>
          <note>
            Fru talman! Jag vill gärna tacka statsrådet för svaret på min
            interpellation.
          </note>
          <note>
            Fru talman! I den välordnade demokratin är ett av motsatsparen
            önskemålen att dels se till att demokratins opinionsyttringar
            slår igenom i statens agerande, dels upprätthålla rättsstatens
            principer för att garantera medborgarna säkerhet och en rimlig
            förutsägbarhet i statens handlande. I ett antal frågor har Sverige
            mer eller mindre kommit att hamna mitt emellan dessa principer.
            Den kommunala demokratin har inte fått genomslag på samma gång
            som grundlagens bestämmelser kraftigt naggats i kanten.
          </note>
          <note>
            Internationella juristkommissionens svenska sektion har uppmärksammat
            frågorna och konstaterat att regeringen bl.a. när det gäller lagen
            om stopp för utförsäljning av kommunala bostadsföretag, lagen
            om bostadsförsörjningsfrågor och lagen om stopp för utförsäljning
            av landstingens akutsjukhus faktiskt har lagt fram förslag som
            gått emot Lagrådets synpunkter
          </note>
          <note>
            - i vissa delar vad gäller för vårt samhälle mycket väsentliga
            bestämmelser i grundlagen och de facto den kommunala demokratin.
          </note>
          <note>
            Nu säger statsrådet att regeringen inte är tvingad att följa
            Lagrådets synpunkter, och dessutom har regeringen talat om varför
            man inte följer grundlagens bestämmelser. Det tycker jag, fru
            talman, är en mycket besynnerlig motivering av en justitieminister.
          </note>
          <note>
            Skulle man inte vara skyldig att följa en lagbestämmelse bara
            för att man talar om varför man inte följer den? Det kan väl inte
            vara ett rimligt beteende i en rättsstat. Själva poängen är väl
            den att grundlagen ska vara ett rättesnöre som håller både regering
            och riksdag till ordningen även om tillfälliga opinioner eller
            tyckanden griper oss.
          </note>
          <note>
            Den internationella juristkommissionen vill uppenbarligen påpeka
            att det finns två sätt att upprätthålla respekten för grundlagen.
            Antingen ska man ha en förhandsgranskning av lagförslagen, eller
            så får det bli en efterhandsjustering med hjälp av en författningsdomstol.
            Med hjälp av förhandsgranskningen får man ta intryck som gör att
            man följer den juridiska sakkunskapens invändningar och rättar
            till det som inte stämmer med grundlagen.
          </note>
          <note>
            I ett av de exempel som jag nämnde ville regeringen inte ens
            skicka förslaget på remiss till Lagrådet. Det skulle enligt regeringen
            vara så ont om tid.
          </note>
          <note>
            Genom bostadsutskottets försorg skedde så i alla fall, och Lagrådets
            kritiska synpunkter blev dessbättre kända för allmänheten.
          </note>
          <note>
            Sverige har ingen författningsdomstol. Statsrådet säger klart
            och tydligt att han heller inte har för avsikt att lägga fram
            något förslag, men då kvarstår endast respekten för Lagrådet.
            När regeringen nu gång på gång går emot Lagrådets grundlagstolkningar
            finns det anledning till oro. Det är statsrådet som har ansvaret
            för detta i regeringen, och det är därför som jag ånyo vill ställa
            frågan om vad statsrådet vill göra för att stärka Lagrådets ställning,
            så att oron vad beträffar regeringens förhållande till grundlagen
            kan stillas hos allmänheten.
          </note>
          <note>
            Anf. 146 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Att regeringen gång på gång inte skulle följa Lagrådets
            synpunkter är direkt felaktigt.
          </note>
          <note>
            Regeringens och min uppfattning är att respekten för grundlagen
            är en förutsättning för samhällets stabilitet. Det är självklart.
            Lagrådets granskning av lagförslagen är därför mycket viktig för
            att upprätthålla denna respekt. Det är också självklart. Som jag
            nämnde tidigare är utgångspunkten alltid att Lagrådets synpunkter
            ska följas. Ibland kan dock ett lagförslag vara så angeläget att
            regeringen väljer att lägga fram det trots kritik från Lagrådet.
            Om regeringen väljer att inte följa de synpunkter som Lagrådet
            lämnat ska detta alltid motiveras. Detta gäller oavsett frågans
            vikt.
          </note>
          <note>
            Även om Lagrådet riktar kritik mot ett lagförslag kan det i många
            fall vara så att brister som Lagrådet pekat på kan avhjälpas under
            det fortsatta propositionsarbetet. I många fall där Lagrådet har
            haft synpunkter på ett lagförslag har frågan varit sådan att det
            har funnits utrymme för olika tolkningar, exempelvis när det gäller
            om lagförslaget varit förenligt med regeringsformen. I andra fall
            har det varit så att Lagrådet har efterlyst djupare analyser på
            vissa punkter eller ytterligare överväganden innan regeringen
            går vidare med ett förslag.
          </note>
          <note>
            Sammanfattningsvis anser jag och regeringen att systemet med
            Lagrådet och respekten för Lagrådet samt lagprövningsrätten är
            tillräckligt för att respekten för grundlagen och våra lagar ska
            upprätthållas.
          </note>
          <note type="speaker">
            Anf. 147 CARL-ERIK SKÅRMAN (m):
          </note>
          <note>
            Fru talman! Man kan naturligtvis diskutera vad som är gång på
            gång, men jag visade faktiskt på tre olika tillfällen då regeringen
            gått emot Lagrådet. Det menar jag är bristande respekt för de
            höga juristernas uttolkning av grundlagen. Det gällde lagen om
            stopp för utförsäljning av kommunala bostadsbolag. Där var man
            t.o.m. kritisk mot retroaktiviteten i själva lagförslaget. Det
            gällde lagen om bostadsförsörjningsfrågor. Lagrådet sade att det
            man från regeringens sida föreslog riksdagen var att staten ska
            diktera vad som sägs i kommunfullmäktige och vid kommunstyrelsens
            överläggningar, vilket var att direkt störa den kommunala demokratin.
            På samma sätt är det när det gäller akutsjukhusen.
          </note>
          <note>
            Detta är grava inslag i den kommunala demokratin, och det har
            skett tre gånger - två gånger under år
          </note>
          <note>
            2000 och en gång under 1998. Alltihop har skett under denna mandatperiod.
            Jag vill påstå att det faktiskt är gång på gång.
          </note>
          <note>
            Nu säger statsrådet i sitt svar att Statsrådsberedningens egen
            ordningsstadga har gjorts om så att
          </note>
          <note>
            Lagrådets synpunkter inte kan frångås annat än om starka skäl
            talar för det. Jag kan också bevaka, säger statsrådet, att regeringens
            ståndpunkt i så fall motiveras väl. Det är ju precis de skäl som
            har angivits. Det har varit viktiga saker, och man har talat om
            varför man inte följer grundlagen i dessa tre fall. Men likväl
            följer man inte grundlagen; likväl skapar det oro när det gäller
            hur regeringens förhållande till grundlagen faktiskt är i dessa
            fall. Det är regeringens förhållande till den kommunala demokratin
            såsom den uttrycks i grundlagen som är oroväckande.
          </note>
          <note>
            Anf. 148 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag ska inte upprepa mig ytterligare en gång. Det
            är uppenbart att våra åsikter skiljer sig åt. Jag ska kort kommentera
            de tre olika lagförslagen.
          </note>
          <note>
            Först gäller det de kommunala bostadsföretagen.
          </note>
          <note>
            Syftet med lagförslaget var att motverka att de kommunala bostadsföretagen
            såldes ut eller att pengar fördes över från bostadsföretagen till
            annan verksamhet i kommunen. I propositionen föreslogs en lag
            om tillfällig minskning av det generella statsbidraget vid avyttring
            av aktier eller andelar i eller utdelning från kommunala bostadsföretag.
            Regeringen remitterade inte det förslaget till Lagrådet. Regeringen
            utnyttjade då den undantagsmöjlighet som finns i 8 kap.
          </note>
          <note>
            18 § i regeringsformen, enligt vilket Lagrådet inte behöver höras
            om Lagrådets hörande skulle fördröja lagstiftningsfrågans behandling
            så att avsevärt men skulle uppkomma. Regeringen angav alltså i
            propositionen att det mot bakgrund av de omfattande försäljningsåtgärder
            som skett och som planerats i ett flertal kommuner var mycket
            angeläget att riksdagen kunde fatta beslut i ärendet snarast möjligt.
            Det var skälet.
          </note>
          <note>
            Under riksdagsbehandlingen begärde bostadsutskottet att Lagrådet
            skulle yttra sig över lagförslaget, vilket skedde. Lagrådet kritiserade
            främst att lagförslaget inskränkte den kommunala självstyrelsen.
          </note>
          <note>
            Bostadsutskottet konstaterade att varken regeringen,
          </note>
          <note>
            Lagrådet eller konstitutionsutskottet hade funnit något hinder
            i grundlagen mot den föreslagna lagen, och inskränkningen av den
            kommunala självstyrelsen var godtagbar särskilt eftersom lagen
            var tidsbegränsad.
          </note>
          <note>
            Riksdagen antog därefter lagen.
          </note>
          <note>
            Vad gäller lagen om bostadsförsörjningsfrågor är det också felaktigt
            att regeringen skulle ha nonchalerat Lagrådet när det gäller bostadsförsörjningslagen.
          </note>
          <note>
            Regeringen övervägde Lagrådets kritik mycket noga, men gjorde
            en annan bedömning än Lagrådet. Regeringen ansåg sig ha mycket
            god grund för bedömningen, eftersom omständigheterna var ganska
            speciella i det fallet. Det som gjorde det speciellt var att bostadsförsörjningslagen
            var en s.k. återställare. En i princip identisk lag hade funnits
            tidigare. Den tidigare lagen upphävdes den 1 juli 1993.
          </note>
          <note>
            Lagrådet hade synpunkter på en bestämmelse i lagförslaget, 3
            § andra stycket. Enligt denna bestämmelse får regeringen i vissa
            fall förelägga en kommun att anordna kommunal bostadsförmedling.
            Den föreslagna bestämmelsen har haft sin motsvarighet i 4 § i
            den tidigare bostadsförsörjningslagen. Bestämmelsen hade setts
            över och anpassats till regeringsformens regler för normgivningsmakten
            1975. Riksdagen hade alltså redan tidigare haft att ta ställning
            till en bestämmelse som den föreslagna kunde vara förenlig med
            regeringsformen och motiverad med hänsyn till det behovet av att
            kunna tillgodose andra än rent kommunala intressen. Även om det
            i detta sammanhang inte gick att hänvisa till någon konstitutionell
            praxis så hade det från konstitutionell utgångspunkt dock inte
            framförts någon kritik mot bestämmelsen under den tid den var
            i kraft.
          </note>
          <note>
            Enligt 12 kap. 6 § plan- och bygglagen kan regeringen förelägga
            en kommun att inom en viss tid anta, ändra eller upphäva en detaljplan
            eller områdesbestämmelse om det behövs för att tillgodose vissa
            i lagrummet angivna intressen. Denna bestämmelse synes för övrigt
            gå längre än vad den nu aktuella bestämmelsen i bostadsförsörjningslagen
            gör, 12 kap.
          </note>
          <note>
            7 §, som väl ger regeringen möjlighet att på en trilskande kommuns
            bekostnad låta upprätta det förslag som behövs samt anta, ändra
            eller upphäva detaljplan eller områdesbestämmelser.
          </note>
          <note>
            När det gäller förslaget till bostadsförsörjningslag anser jag
            sammanfattningsvis att det är helt felaktigt att påstå att regeringen
            skulle ha ignorerat eller avfärdat Lagrådets yttrande. Regeringens
            ståndpunkt var välgrundad. Som nämnts innefattade lagförslaget
            inte heller något genombrott för helt nya principer.
          </note>
          <note>
            Slutligen ska jag nämna förslaget om sjukhus med vinstsyfte.
            Lagrådet ansåg sig inte kunna tillstyrka en ändring i hälso- och
            sjukvårdslagen enligt vilken landstingen inte får överlämna driften
            av akutsjukhus till den som avser att bedriva verksamheten i vinstsyfte.
            Lagrådet ansåg att vissa aspekter på förslaget måste belysas ytterligare.
            I den proposition som utarbetades utvecklade regeringen resonemangen
            väsentligt på de punkter där Lagrådet anfört kritik. Lagförslaget
            utformades också som en tidsbegränsad försöksverksamhet enligt
            en särskild lag. En utvärdering av lagen förutskickades. Regeringen
            bedömde att
          </note>
          <note>
            Lagrådets invändningar och synpunkter därmed hade tillgodosetts.
          </note>
          <note type="speaker">
            Anf. 149 CARL-ERIK SKÅRMAN (m):
          </note>
          <note>
            Fru talman! Jag ifrågasätter inte statsrådets juridiska kompetens,
            och jag är väl medveten om att en skicklig jurist säkert kan hitta
            olika vägar för att hitta paragrafer som åtminstone för den oinsatte
            kan verka som rimliga juridiska tolkningar för att visa att det
            med en given lagtext går att göra på ett visst sätt. Det är väl
            därför som vi har Lagrådet för att Lagrådet ska yttra sig och
            för att man ska ha mycket erfarna jurister som pekar på vad det
            är som kan strida mot grundlagen och som därför kan lämna rekommendationer.
            Och i de fall som jag här har räknat upp, och det har statsrådet
            själv vitsordat, har Lagrådet gjort invändningar mot väsentliga
            delar i lagförslagen och i principer som kraftigt strider mot
            den kommunala demokratins principer. Det är detta som skapar oro
            för regeringens förhållande till grundlagen, och det är därför
            som jag har väckt interpellationen, bl.a. inspirerad av den internationella
            juristkommissionens svenska sektion för att få ett klarläggande
            om vad regeringen kommer att göra för att stärka Lagrådets ställning
            som uttolkare av grundlagen, vilket nu är nödvändigt eftersom
            vi inte har någon författningsdomstol.
          </note>
          <note>
            Anf. 150 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Den här diskussionen är ju inte ny.
          </note>
          <note>
            Den kommer inte heller att avslutas med vår debatt här. Och jag
            tycker också att debatten är intressant både ur principiell och
            ur juridisk synvinkel. Jag kan bara med djupaste respekt för Carl-Erik
            Skårmans åsikt konstatera att åsikterna går isär. Men vi får väl
            möjlighet att återkomma i frågan.
          </note>
          <note>
            Överläggningen var härmed avslutad.
          </note>
          <note>
            22 § Svar på interpellation 2000/01:255 om polisens ekonomi
          </note>
          <note>
            Anf. 151 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Per-Samuel Nisser har frågat mig hur regeringen tänker
            agera för att förbättra situationen för polisens verksamhet, vilka
            planer jag har för att förstärka resurserna till polisen, hur
            stor förstärkning jag i så fall ämnar föreslå och när den kan
            komma polisen till del samt vilka besked jag kan lämna till polismyndigheten
            i Värmlands län.
          </note>
          <note>
            Jag vill inledningsvis understryka att det är Rikspolisstyrelsen
            som ansvarar för fördelningen av polisens resurser och som har
            tillsyn över polisväsendet.
          </note>
          <note>
            Varje polismyndighet leds av en styrelse, och det är styrelsens
            uppgift att avgöra viktiga frågor om myndighetens ekonomi och
            verksamhetsinriktning. Styrelsen ska också särskilt se till att
            polisarbetet bedrivs effektivt och att det uppfyller de högt ställda
            kraven på rättssäkerhet. Ansvarsfördelningen mellan regeringen
            och myndigheterna innebär alltså att jag som justitieminister
            inte kan vidta några åtgärder eller i övrigt kommentera förhållanden
            vid en enskild polismyndighet.
          </note>
          <note>
            Jag vet att Rikspolisstyrelsen ännu inte har fördelat det stora
            tillskottet för 2002 och 2003 på polismyndigheterna. Tillskottet
            fördelas efter de årliga budgetdialogerna mellan styrelsen och
            polismyndigheterna. Rikspolisstyrelsen planerar, bl.a. med anledning
            av det stora tillskottet, att inleda budgetdialogerna för 2002
            redan i mars i år.
          </note>
          <note>
            Jag vill understryka att regeringen gjort bedömningen att det
            tillskott som polisen får är tillräckligt för att polisens verksamhet
            ska kunna växa. Fler poliser ska utbildas, och fler civila specialister
            ska anställas. Regeringen angav i budgetpropositionen att den
            ansträngda ekonomiska situationen inom polisen kan leda till att
            polisens anslagskredit kan vara otillräcklig för en verksamhet
            på den nivå som aviserades i budgetpropositionen.
          </note>
          <note>
            Det är viktigt att polismyndigheterna fortsätter att driva det
            omfattande förändrings- och rationaliseringsarbetet för att ytterligare
            effektivisera polisen.
          </note>
          <note>
            Rikspolisstyrelsen har den viktiga uppgiften att samordna det
            arbetet.
          </note>
          <note>
            Samtidigt vill jag framhålla att regeringen avser att noga följa
            polisväsendets verksamhet och resultat och återkomma till riksdagen
            om de ytterligare insatser som erfordras för att fullfölja statsmakternas
            intentioner för utvecklingen av rättsväsendet.
          </note>
          <note type="speaker">
            Anf. 152 PER-SAMUEL NISSER (m):
          </note>
          <note>
            Fru talman! Först vill jag tacka statsrådet för svaret. Även
            om det är en sen timme så tänkte jag göra några kommentarer. Som
            jag har tagit upp i min interpellation så har det kommit larmrapporter
            från flera håll och inom flera områden inom polis- och rättstrygghetsområdet
            under den senaste tiden. Det är mycket oroande tycker jag och
            många med mig. Rättstryggheten och lag och ordning är grunden
            för ett demokratiskt samhälle. Människor ska veta att det finns
            polis som kommer när något inträffar och att rättsväsendet fungerar
            på ett riktigt sätt. Det är en trygghet som alla i detta land
            kan och ska kunna kräva. Vilka konsekvenserna blir om medborgarna
            inte känner denna trygghet i vardagen tror jag kan bli förödande.
          </note>
          <note>
            Nu kommer jag från Värmland, och det exempel som jag tar upp
            i interpellationen gäller länets polisstyrelse som justitieministern
            också kommenterade lite grann i svaret. Där har man ett enigt
            beslut att inte ställa sig bakom årets budget och verksamhetsplan.
          </note>
          <note>
            Det är mycket allvarligt. Man konstaterar att underskottet för
            detta år blir över 50 miljoner och kommer att öka framåt 2004
            till över 160 miljoner. Skulle det ske innebär det att underskottet
            motsvarar ungefär halva verksamheten som man i så fall måste låna
            till.
          </note>
          <note>
            Och så får det bara inte bli. Det måste komma mer resurser, pengar,
            till polisen så att denna negativa utveckling som jag beskriver
            i Värmland inte fortsätter.
          </note>
          <note>
            I justitieministerns svar kan jag tyvärr inte se något som direkt
            lugnar mig eller kan lugna de värmlänningar som i dag känner stor
            oro. Svaret ger inte heller något besked till länets polisstyrelse
            hur den ska agera för att kunna ta ansvar för verksamheten i ett
            längre perspektiv.
          </note>
          <note>
            Justitieministern säger att det är polisstyrelsen som ska se
            till att polisarbetet bedrivs effektivt och att det uppfyller
            de högt ställda kraven på rättssäkerhet.
          </note>
          <note>
            Men det är precis det som polisstyrelsen i Värmland sagt att
            man inte längre kan klara av med de resurser som man har till
            förfogande.
          </note>
          <note>
            Jag tycker att det i svaret verkar som om statsrådet egentligen
            inte ser några större problem. Den bild som jag har fått när jag
            har varit ute i många närpolisområden är en helt annan. De poliser
            som jag träffar är mycket oroade. De vill göra ett bra jobb, men
            de känner att de inte har möjlighet att utföra det på grund av
            för lite folk och för lite resurser.
          </note>
          <note>
            Statsrådet svarar också att regeringen gör bedömningen att det
            tillskott som ska komma till polisen är tillräckligt för att verksamheten
            ska växa. Men först måste väl pengarna ändå räcka till den verksamhet
            som man ska försöka bedriva redan i dag?
          </note>
          <note>
            Jag vill därför fråga statsrådet om han delar min syn och oro
            på de problem som jag här beskriver och som framkommit i många
            larmrapporter under den senaste tiden.
          </note>
          <note>
            Anf. 153 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag ska först säga att jag träffade
          </note>
          <note>
            Värmlands polisstyrelse i dag kl. 11. Jag har tagit del av dessa
            uppgifter, och det är naturligtvis samma uppgifter som jag har
            fått i dag.
          </note>
          <note>
            Ja, jag skulle anse att detta var oroande om jag inte visste
            att regeringen kommer att återkomma nu i vårbudgeten med ytterligare
            medel. Hur mycket kan jag inte säga i dag, för det arbetet pågår.
            Men jag kan säga att regeringen kommer att återkomma på det sätt
            som angavs i budgetpropositionen och som jag, under den tid då
            jag har varit justitieminister, inte har kunnat göra annat än
            hänvisa till. Det gäller fortfarande.
          </note>
          <note>
            Snart är vårbudgeten här. Den kommer att vara klar i mitten av
            april, men långt dessförinnan kommer nog besked som lugnar Värmlands
            polisstyrelse och andra polisstyrelser i Sverige.
          </note>
          <note type="speaker">
            Anf. 154 PER-SAMUEL NISSER (m):
          </note>
          <note>
            Fru talman! Om jag tolkar statsrådet rätt anser han som jag att
            det behövs mer resurser till polisen. Annars kommer polisen inte
            att kunna fullgöra de åtaganden man har.
          </note>
          <note>
            Men det finns även kostnader som polisen har i dag som jag inte
            anser bör ligga på polisens budget.
          </note>
          <note>
            Jag har några exempel. Det första är polis som arrestantvakter.
            I dag måste polisen ta ansvar för bevakning av arrester. Det är
            ett ansvar som i dag inte är riktigt klarlagt men som någon ändå
            måste sköta.
          </note>
          <note>
            Detta innebär att polisen har tagit det här ansvaret.
          </note>
          <note>
            Ofta anlitar man bevakningsföretag för att sköta uppgiften. När
            polisens ekonomi försämras har man, som i det exempel vi har från
            Värmland, sagt upp avtalet med bevakningsföretaget för att sätta
            in polispersonal på uppgiften.
          </note>
          <note>
            Detta har man gjort för att kunna spara pengar i budgeten. Man
            gör alltså allt för att kunna hitta andra alternativ än att ha
            polispersonal på rätt plats. Och rätt plats är inte, det tycker
            inte jag i alla fall, som arrestantvakter. Den här kostnaden bör
            inte belasta polisens budget. Det måste utföras, men det bör inte
            ligga på polisens budget.
          </note>
          <note>
            En annan sak är polistransporter. I dag får polisen ofta transportera
            häktade till olika förrättningar, vilket tar mycket tid. När polisen
            sköter transporterna hamnar kostnaderna på polisens budget. Samma
            sak gäller vid s.k. handräckningstransporter av psykiskt sjuka
            som är på rymmen. Dessa transporter belastar polisens ekonomi
            hårt och innebär att polispersonal inte kan arbeta operativt.
            Med den dåliga ekonomi som polisen har i dag kan det inte vara
            rimligt att de här transportkostnaderna belastar polisens budget.
          </note>
          <note>
            Det finns också flera exempel. Det kan gälla administrativ personal
            där polispersonal går in för att kunna spara pengar i budgeten.
            Det tycker jag inte är ett bra sätt att tillvarata polispersonalens
            kompetens.
          </note>
          <note>
            Jag vill fråga statsrådet om statsrådet delar min syn att kostnaderna
            i de exempel som jag har nämnt här inte bör belasta polisens budget
            utan att man får försöka hitta andra sätt att finansiera det här.
          </note>
          <note>
            Anf. 155 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag är inte beredd att här och nu exakt avgöra detta
            för framtiden. Det vore direkt olämpligt, anser jag, om jag här
            bara skulle ge svar på alla frågor om vad som ska tillhöra polisens
            budget eller inte.
          </note>
          <note>
            Skälet är just att det finns diskussioner. Man ska noga se på
            vad som är polisens kostnader - och också se på vad som är polisens
            uppgifter. Det gäller att renodla polisens uppgifter. Det är bara
            polisens uppgifter, har man tänkt sig, som ska gälla. Exakt var
            gränsdragningen går kan jag inte svara på i dag, men det finns
            en utredning som bl.a. handlar just om att renodla polisens uppgifter.
          </note>
          <note type="speaker">
            Anf. 156 PER-SAMUEL NISSER (m):
          </note>
          <note>
            Fru talman! De här larmrapporterna som har kommit runtom i Sverige
            från polisen och rättsväsendet tar jag på mycket stort allvar.
            Jag hoppas, och det verkar också vara så, att statsrådet delar
            den oro som jag känner och verkligen gör allt för att det ska
            komma fram mer resurser till polisen och rättsväsendet.
          </note>
          <note>
            Som jag har sagt tidigare i debatten är jag mycket orolig för
            den här utvecklingen. Detsamma gäller många invånare i mitt län
            och även i hela landet.
          </note>
          <note>
            Staten måste vara stark på det här området, annars kommer det
            att få konsekvenser som jag i dag inte kan förutse.
          </note>
          <note>
            Jag får väl avsluta med att fråga statsrådet vilket besked jag
            ska kunna lämna i morgon när jag ringer hem till mina vänner i
            Värmland när det gäller vad som händer med polisens verksamhet
            i framtiden.
          </note>
          <note>
            Anf. 157 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Per-Samuel Nisser kan lämna beskedet att regeringen
            kommer att hålla sitt ord när det gäller att återkomma med resurser
            och att man på största allvar tar uppgifterna om den dåliga ekonomin
            i Värmland och i andra delar av vårt land. Det är vad jag har
            att säga nu.
          </note>
          <note>
            Överläggningen var härmed avslutad.
          </note>
          <note>
            23 § Svar på interpellation 2000/01:270 om brottslighet från
            Östeuropa
          </note>
          <note>
            Anf. 158 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Sten Andersson har frågat mig om vilka åtgärder jag
            är beredd att vidta i syfte att förhindra brottslighet från Östeuropa.
            Jag vill inledningsvis ge en översikt över rättsväsendets insatser
            för att på nationell, nordisk och internationell nivå förebygga
            och bekämpa gränsöverskridande brottslighet.
          </note>
          <note>
            Nationellt bedriver flera polismyndigheter i dag ett ambitiöst
            arbete i nära samarbete med våra grannländer för att samla, analysera
            och sprida relevant kunskap rörande gränsöverskridande brottslighet.
          </note>
          <note>
            Rikskriminalpolisen, som har ett nationellt övergripande ansvar
            för insatser och central samordning av polisens resurser, har
            bl.a. mot bakgrund av polismyndigheternas information nyligen
            genomfört en strategisk analys av brottslighetens omfattning och
            karaktär. Analysen har utmynnat i flera förslag till operativa
            åtgärder.
          </note>
          <note>
            År 1999 inleddes en särskild satsning på utvecklingssamarbete
            på rättsområdet. Insatserna utförs av svenskt rättsväsende för
            att stärka deras motsvarigheter i Estland, Lettland och Litauen.
            Flera samarbetsområden angår gränsöverskridande organiserad brottslighet.
          </note>
          <note>
            På nordisk nivå bedrivs ett nära samarbete inom det s.k. PTN-samarbetet
            (Polis-Tull i Norden). Verksamheten omfattar utstationering av
            gemensamma nordiska sambandsmän från polis och tull i bl.a. S:t
          </note>
          <note>
            Petersburg, Warszawa, Tallinn, Vilnius och Riga.
          </note>
          <note>
            Svensk polis deltar vidare regelbundet i möten med nordiska kolleger
            för att diskutera gemensamma problem och frågeställningar.
          </note>
          <note>
            Bland länderna runt Östersjön bedriver man sedan
          </note>
          <note>
            1996 ett aktivt brottsbekämpande samarbete genom
          </note>
          <note>
            Aktionsgruppen mot organiserad brottslighet i Östersjöområdet.
            Detta sker bl.a. genom informationsutbyte och gemensamma kontrollaktioner
            med polis-, tull-, skatte- samt kustbevaknings- och gränsbevakningsmyndigheter.
            Bland medlemsländerna i Aktionsgruppen återfinns bl.a. Ryssland,
            Polen, Estland,
          </note>
          <note>
            Lettland och Litauen.
          </note>
          <note>
            Inom den europeiska unionen bedrivs samarbetet mot den grova
            internationella brottsligheten inom flera olika forum. Inom gruppen
            Sektorsövergripande arbetsgrupp mot organiserad brottslighet drar
            man upp riktlinjer för samordning av kampen mot organiserad brottslighet.
            På operativ nivå deltar Sverige i
          </note>
          <note>
            Europol, vars uppgift är att stödja medlemsstaternas insatser
            mot gränsöverskridande grov brottslighet.
          </note>
          <note>
            Från den 25 mars i år kommer Sverige, tillsammans med de övriga
            nordiska länderna, att aktivt delta i Schengensamarbetet. Samarbetet
            innebär bl.a.
          </note>
          <note>
            förstärkt gränskontroll mot länder utanför Schengenområdet, utnyttjande
            av gemensamt efterlysningsoch spaningsregister samt möjlighet
            till gränsöverskridande övervakning och förföljande av dömda och
            misstänkta brottslingar.
          </note>
          <note>
            Med denna översikt av rättsväsendets insatser vill jag påstå
            att vi redan i dag bedriver ett omfattande arbete för att förhindra
            och förebygga gränsöverskridande brottslighet.
          </note>
          <note>
            Om de föreslagna operativa åtgärderna som Rikskriminalpolisen
            lagt fram i sin strategiska analys genomförs är jag övertygad
            om att polisen och andra kontrollmyndigheter kommer ges möjlighet
            att ytterligare kunna förebygga och förhindra den gränsöverskridande
            brottsligheten som Sten Andersson tar upp.
          </note>
          <note>
            Jag vill dock framhålla det faktum att Sveriges aktiva deltagande
            i Schengensamarbetet med all säkerhet kommer att innebära att
            kontrollmyndigheternas möjlighet att förhindra och utreda gränsöverskridande
            brottslighet ökar. Gränskontrollen kommer då att omfatta resor
            till och från länder utanför Schengenområdet samt slagning mot
            Schengens informationssystem (SIS). I detta sammanhang är det
            viktigt att uppgifter från gränskontrollen införlivas i kriminalunderrättelseverksamheten.
          </note>
          <note>
            Kriminalvårdens roll i svensk brottsbekämpning är emellertid
            en annan än den Sten Andersson verkar efterlysa. Självklart utgör
            ett fängelsestraff först och främst samhällets reaktion på ett
            begånget brott. Det utesluter inte att tiden i anstalt ska användas
            för att på olika sätt försöka minska riskerna för återfall i brott.
          </note>
          <note>
            Verkställigheten ska präglas av en human människosyn, god omvårdnad
            och ett aktivt påverkansarbete.
          </note>
          <note>
            Och detta ska givetvis gälla alla som vistas i svenska fängelser.
          </note>
          <note>
            När det gäller frågan om möjligheter att överföra avtjänande
            av straff för utländska medborgare kan jag informera om att villkoren
            är att personen dömts både till fängelse och utvisning efter avtjänat
            straff samt att personen har samtyckt till överförandet. Kravet
            på samtycke har tidigare medfört begränsningar i möjligheten att
            överföra medborgare i vissa länder.
          </note>
          <note>
            Efter nyligen genomförda internationella förhandlingar har dock
            bl.a. Sverige, Estland, Litauen och Polen tillträtt ett tilläggsprotokoll
            till 1983 års
          </note>
          <note>
            Europarådskonvention. Innebörden av detta protokoll är att personer
            ska kunna överföras för avtjänande av fängelsestraff utan deras
            samtycke.
          </note>
          <note>
            Från den 1 maj i år kommer medborgare i Litauen och Polen som
            dömts till fängelsestraff och utvisning att kunna överföras från
            Sverige till respektive land.
          </note>
          <note>
            Motsvarande kommer att gälla från den 1 juni i år för medborgare
            i Estland.
          </note>
          <note type="speaker">
            Anf. 159 STEN ANDERSSON (m):
          </note>
          <note>
            Fru talman! Jag vill bara ge en kort bakgrund till den här interpellationen.
            Trots vad ministern beskriver att man har gjort och att man kommer
            att göra har det sedan lång tid tillbaka bedrivits en omfattande
            kriminell verksamhet. Det är bara att erkänna att denna verksamhet,
            enligt åklagare, polis och tidningar i Blekinge, har bedrivits
            av litauiska medborgare. Det som gjorts hittills har tydligen
            inte haft någon positiv effekt, eftersom man ändå begår de här
            brotten.
          </note>
          <note>
            Jag ska förklara lite grann om det här med fängelsestraffet.
            Jag har förstått att alla som sitter i svenska fängelser ska behandlas
            lika. Men en åklagare har sagt i medierna att då han talat om
            för misstänkta brottslingar från Litauen eller Polen att de kan
            hamna i ett fängelse i Sverige skrattade de honom rakt i ansiktet.
            Jag förstår att det beror på skillnader i ekonomi och kultur.
            Jag förstår också att man inte ska behandla dömda olika utan att
            det ska vara lika för alla. Men det jag har begärt är alltså en
            begäran från åklagare i Blekinge, som skulle vilja ha möjlighet
            att låta brottslingar avtjäna sitt straff i sitt hemland.
          </note>
          <note>
            För att inte göra debatten för lång vill jag bara ställa en fråga
            om de två sista styckena i svaret. I det näst sista stycket står
            det: "Innebörden av detta protokoll är att personer ska kunna
            överföras för avtjänande av fängelsestraff utan deras samtycke."
            I det sista stycket talas det om personer som dömts till
          </note>
          <note>
            "fängelsestraff och utvisning". Vilket gäller - det ena, det
            andra eller en kombination? Det är inte helt klart i det här svaret.
            Jag skulle vilja har ett klargörande om detta från ministern.
          </note>
          <note>
            Anf. 160 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Jag ska först säga att det är klart att brottsligheten
            till viss del ökar om man öppnar gränser gentemot ett land. Så
            har skett när det gäller länder i Baltikum. Det finns i dag inte
            någon tilläggsstatistik som gör att man klart kan säga vilka tendenser
            och konsekvenser detta har inneburit, men det är självklart att
            brottsligheten ökar när gränser öppnas.
          </note>
          <note>
            Detta gäller inte bara Baltikum.
          </note>
          <note>
            Jag vill också säga att de som påstår att personer sitter och
            skrattar för att de döms till fängelsestraff tror jag inte bara
            överdriver utan närmar sig en gräns där man i alla fall kritiskt
            bör granska deras uppgifter.
          </note>
          <note>
            Det är nämligen så att många av de personer från
          </note>
          <note>
            Litauen, Lettland och Estland som begår brott kommer från sådana
            förhållanden att de begår dessa brott
          </note>
          <note>
            - som vi på alla sätt ska bekämpa, jag vill inte säga annat -
            av ekonomiska skäl och många gånger därför att de tror att detta
            är ett sätt att försörja sin familj.
          </note>
          <note>
            Det är inte mindre jobbigt eller besvärligt för personer från
            Litauen, Lettland och Estland att vara skilda från sin familj,
            sin fru och sina barn än det är för några andra medborgare. Att
            folk skulle sitta och skratta vid ett besked om att de ska sitta
            i fängelse har i varje fall jag aldrig vare sig upplevt själv
            eller hört talas om under den tid som jag arbetat som brottmålsadvokat.
          </note>
          <note type="speaker">
            Anf. 161 STEN ANDERSSON (m):
          </note>
          <note>
            Fru talman! Jag ställde en konkret fråga därför att det helt
            klart står uppgifter i svaret som är vilseledande. Gäller det
            enbart fängelse när man ska kunna avtjäna straffet i sitt hemland,
            eller är det kombinationen fängelse och utvisning? Sedan behöver
            inte statsrådet stå här och svamla om någonting annat. Jag inser
            också att det handlar om en skillnad mellan två kulturer, men
            bara för att man öppnar gränser innebär inte det med automatik
            att man ökar brottsligheten.
          </note>
          <note>
            Tyvärr är det så i dag i Litauen att man tjänar mindre på ett
            hederligt arbete än att sitta i ett svenskt fängelse. Men jag
            vill inte ändra på det. Däremot vill jag ha ett klart besked.
            Gäller möjligheten att utan samtycke avtjäna straffet i sitt hemland
            bara när det utdöms fängelsestraff eller är det fängelsestraff
            i kombination med utvisning? Det är det jag vill ha svar på. Jag
            tror inte att statsrådet hörde det tidigare.
          </note>
          <note>
            Jag vet inte om det berodde på min skånska dialekt, men han svarade
            inte på den frågan. Han får en chans till.
          </note>
          <note>
            Anf. 162 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det är riktigt att jag glömde bort den frågan. Det
            berodde inte på någon skånsk dialekt -
          </note>
          <note>
            möjligtvis den sena timmen.
          </note>
          <note>
            Jag ska nu svara på frågan. När det är fråga om dom om fängelsestraff
            och utvisning behövs det inte något samtycke, men när det är fråga
            om fängelsestraff behövs det samtycke. Det är det som är skillnaden.
          </note>
          <note type="speaker">
            Anf. 163 STEN ANDERSSON (m):
          </note>
          <note>
            Fru talman! Får jag då lov att till protokollet läsa att det
            står fel i svaret. Det står i svaret att
          </note>
          <note>
            "innebörden av detta protokoll är att personer ska kunna överföras
            för avtjänande av fängelsestraff utan deras samtycke". Jag noterar
            att det är så. Då kan i alla fall justitieministern vara så pass
            ärlig och säga att här har blivit ett fel i svaret.
          </note>
          <note>
            Anf. 164 Justitieminister THOMAS
          </note>
          <note type="speaker">
            BODSTRÖM (s):
          </note>
          <note>
            Fru talman! Det är möjligt att det har blivit fel eller otydligheter.
            Vi får analysera efter debatten i morgon. Jag hoppas att jag ändå
            har givit ett svar.
          </note>
          <note>
            Överläggningen var härmed avslutad.
          </note>
          <note>
            24 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            2000/01:102 Europaparlamentets och rådets beslut om gemenskapens
            miljöhandlingsprogram för perioden 2001-2010, det s.k. sjätte
            miljöhandlingsprogrammet KOM (2001) 31 till miljö- och jordbruksutskottet
          </note>
          <note>
            2000/01:103 Förslag till Europaparlamentets och rådets direktiv
            om åtgärder för allmänhetens deltagande i utarbetandet av vissa
            planer och program avseende miljön och om ändring av rådets direktiv
            85/337/EEG och 96/61/EG
          </note>
          <note>
            KOM (2000) 839 till miljö- och jordbruksutskottet
          </note>
          <note>
            2000/01:104 Meddelande från Kommissionen till rådet och Europaparlamentet
            med förslag till rådets rambeslut om åtgärder för att bekämpa
            människohandel KOM (2000) 854 till justitieutskottet
          </note>
          <note>
            2000/01:105 Meddelande från kommissionen till rådet och Europaparlamentet
            med förslag till rådets rambeslut om åtgärder för att bekämpa
            sexuell exploatering av barn och barnpornografi
          </note>
          <note>
            KOM (2000) 854 till justitieutskottet
          </note>
          <note>
            2000/01:106 Meddelande från kommissionen till rådet, Europaparlamentet
            och Ekonomiska och sociala kommittén om en strategi för tullunionen
          </note>
          <note>
            KOM (2001) 51 till finansutskottet
          </note>
          <note>
            2000/01:107 Förslag till rådets förordning om införande, med
            anledning av reformen av kommissionen, av särskilda bestämmelser
            när det gäller tjänstemäns definitiva avgång från tjänsten vid
          </note>
          <note>
            Europeiska gemenskapernas kommission
          </note>
          <note>
            KOM (2001) 50 till utrikesutskottet
          </note>
          <note>
            2000/01:108 Förslag till Europaparlamentets och rådets förordning
            om ändring av förordning (EG,
          </note>
          <note>
            Euratom) nr 58/97 om statistik rörande företagsstrukturer KOM
            (2001) 38 till finansutskottet
          </note>
          <note>
            25 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2000/01:67 till lagutskottet
          </note>
          <note>
            2000/01:70 till socialförsäkringsutskottet
          </note>
          <note>
            2000/01:72 till utbildningsutskottet
          </note>
          <note>
            2000/01:76 till justitieutskottet
          </note>
          <note>
            Redogörelser
          </note>
          <note>
            2000/01:RR1 till finansutskottet
          </note>
          <note>
            2000/01:RJ1 till utbildningsutskottet
          </note>
          <note>
            Motioner
          </note>
          <note>
            2000/01:MJ33 till miljö- och jordbruksutskottet
          </note>
          <note>
            2000/01:MJ27-MJ32 till miljö- och jordbruksutskottet
          </note>
          <note>
            2000/01:Sf18-Sf25 till socialförsäkringsutskottet
          </note>
          <note>
            26 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utrikesutskottets betänkande 2000/01:UU7
          </note>
          <note>
            Lagutskottets betänkanden 2000/01:LU7, LU13 och
          </note>
          <note>
            LU14
          </note>
          <note>
            Konstitutionsutskottets betänkanden 2000/01:KU11
          </note>
          <note>
            och KU12
          </note>
          <note>
            Finansutskottets betänkanden 2000/01:FiU15, FiU17
          </note>
          <note>
            och FiU19
          </note>
          <note>
            Utbildningsutskottets betänkande 2000/01:UbU7
          </note>
          <note>
            Bostadsutskottets betänkande 2000/01:BoU5
          </note>
          <note>
            27 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            2000/01:RR12 Riksdagens revisorers förslag angående Svenskundervisning
            för invandrare och invandrarnas arbetsmarknad
          </note>
          <note>
            2000/01:RS1 Riksdagen inför 2000-talet
          </note>
          <note>
            Motioner med anledning av förs. 2000/01:RR11 Nya vägar till vägar
            och järnvägar?
          </note>
          <note>
            2000/01:T8 av Per-Richard Molén m.fl. (m)
          </note>
          <note>
            2000/01:T9 av Tuve Skånberg m.fl. (kd)
          </note>
          <note>
            2000/01:T10 av Kenth Skårvik m.fl. (fp)
          </note>
          <note>
            Justitieutskottets betänkanden
          </note>
          <note>
            2000/01:JuU11 Polisfrågor
          </note>
          <note>
            2000/01:JuU12 Kriminalvårdsfrågor
          </note>
          <note>
            Kulturutskottets betänkanden
          </note>
          <note>
            2000/01:KrU2 Filmfrågor
          </note>
          <note>
            2000/01:KrU3 Konstnärsfrågor
          </note>
          <note>
            Bostadsutskottets betänkanden
          </note>
          <note>
            2000/01:BoU6 Naturresursfrågor och vattenrätt
          </note>
          <note>
            2000/01:BoU7 Vissa indelnings- och länsstyrelsefrågor
          </note>
          <note>
            28 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 6 mars
          </note>
          <note>
            2000/01:296 av Maria Larsson (kd) till utbildningsminister Thomas
            Östros
          </note>
          <note>
            Högskolornas tomma platser
          </note>
          <note>
            2000/01:297 av Lars Hjertén (m) till statsrådet Ingegerd Wärnersson
          </note>
          <note>
            ATTAC-rörelsen
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 13 mars.
          </note>
          <note>
            29 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 5 mars
          </note>
          <note>
            2000/01:830 av Jan-Evert Rådhström (m) till näringsminister Björn
            Rosengren
          </note>
          <note>
            Skydd av svagare part
          </note>
          <note>
            2000/01:831 av Roy Hansson (m) till justitieminister
          </note>
          <note>
            Thomas Bodström
          </note>
          <note>
            Insatserna mot illegalt spel
          </note>
          <note>
            den 6 mars
          </note>
          <note>
            2000/01:832 av Ola Karlsson (m) till kulturminister
          </note>
          <note>
            Marita Ulvskog
          </note>
          <note>
            Filminstitutets styrelse
          </note>
          <note>
            2000/01:833 av Inger Lundberg (s) till kulturminister
          </note>
          <note>
            Marita Ulvskog
          </note>
          <note>
            Textning av svensk film
          </note>
          <note>
            2000/01:834 av Ewa Thalén Finné (m) till miljöminister Kjell
            Larsson
          </note>
          <note>
            De lokala investeringsprogrammen
          </note>
          <note>
            2000/01:835 av Maria Larsson (kd) till socialminister
          </note>
          <note>
            Lars Engqvist
          </note>
          <note>
            Åtgärder mot fetalt alkoholsyndrom
          </note>
          <note>
            2000/01:836 av Margareta Cederfelt (m) till justitieminister
            Thomas Bodström
          </note>
          <note>
            Polisen i Stockholmsregionen
          </note>
          <note>
            2000/01:837 av Margareta Cederfelt (m) till justitieminister
            Thomas Bodström
          </note>
          <note>
            Polisverksamheten i Stockholmsområdet
          </note>
          <note>
            2000/01:838 av Margareta Cederfelt (m) till näringsminister Björn
            Rosengren
          </note>
          <note>
            Konkurser inom detaljhandeln
          </note>
          <note>
            2000/01:839 av Annelie Enochson (kd) till näringsminister Björn
            Rosengren
          </note>
          <note>
            Färjetrafiken i Göteborgs södra skärgård
          </note>
          <note>
            2000/01:840 av Margareta Cederfelt (m) till socialministern
          </note>
          <note>
            Svartkrogar
          </note>
          <note>
            2000/01:841 av Magda Ayoub (kd) till utrikesminister Anna Lindh
          </note>
          <note>
            Mänskliga rättigheter i Armenien
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 13 mars.
          </note>
          <note>
            30 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 mars
          </note>
          <note>
            2000/01:708 av Sten Tolgfors (m) till socialminister
          </note>
          <note>
            Lars Engqvist
          </note>
          <note>
            Kvinnliga chefer
          </note>
          <note>
            2000/01:774 av Stefan Hagfeldt (m) till statsminister
          </note>
          <note>
            Göran Persson
          </note>
          <note>
            Ansvaret för Östersjömiljarderna
          </note>
          <note>
            2000/01:794 av Berit Jóhannesson (v) till statsminister Göran
            Persson
          </note>
          <note>
            Villkor för JAS exportkrediter
          </note>
          <note>
            2000/01:810 av Johan Pehrson (fp) till justitieminister Thomas
            Bodström
          </note>
          <note>
            Kroppsvisitation enligt LVM
          </note>
          <note>
            2000/01:814 av Henrik S Järrel (m) till socialminister Lars Engqvist
          </note>
          <note>
            Smärtlindring inom svensk sjukvård
          </note>
          <note>
            2000/01:815 av Henrik S Järrel (m) till socialminister Lars Engqvist
          </note>
          <note>
            Eutanasi
          </note>
          <note>
            2000/01:818 av Inger Lundberg (s) till statsrådet
          </note>
          <note>
            Ingela Thalén
          </note>
          <note>
            Underhållsstöd för flera barn
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 13 mars.
          </note>
          <note>
            31 § Kammaren åtskildes kl. 23.08.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.34, av förste vice talmannen därefter
            t.o.m. 13 § anf. 93
          </note>
          <note>
            (delvis), av andre vice talmannen därefter t.o.m. 20 § anf. 138
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
